{"id": "8390358", "revid": "729019", "url": "https://it.wikipedia.org/wiki?curid=8390358", "title": "Michael Savage", "text": "Si \u00e8 distinto per le sue posizioni nazionaliste e conservatrici ed \u00e8 conduttore del programma radiofonico \"The Savage Nation\", dove tratta soprattutto il tema della politica, aprendosi per\u00f2 anche su altri temi come medicina, nutrizione, storia, filosofia, sport, economia e cultura.\nBiografia.\nInfanzia e istruzione.\nSavage nasce nel Bronx, a New York, da genitori ebrei emigrati dalla Russia. Descrisse la sua infanzia come estremamente difficile, generata soprattutto dal carattere profano e burbero del padre e dalla condizione in cui si trovava suo fratello Jerome, che, a causa di una forma di disturbo del neurosviluppo, non era in grado di parlare e ascoltare e mor\u00ec nel 1969.\nDopo essersi diplomato alla Jamaica High School nel 1958, frequent\u00f2 il Queens College, dove consegu\u00ec una laurea in biologia nel 1963 che gli consentir\u00e0 di ottenere la cattedra di insegnante a New York. Alla fine degli anni sessanta Savage inizi\u00f2 anche a lavorare per lo psicologo Timothy Leary, famoso per le sue posizioni a favore dell'uso di droghe psichedeliche. Frequent\u00f2 poi l'Universit\u00e0 delle Hawaii a Manoa, dove consegu\u00ec un master in botanica nel 1970 e uno in antropologia nel 1972. Nel 1978 ottenne anche un dottorato di ricerca in etnomedicina nutrizionale all'Universit\u00e0 della California a Berkeley.\nCarriera letteraria.\nA partire dagli anni settanta inizi\u00f2 a frequentare il quartiere di North Beach di San Francisco, dove conobbe e strinse amicizia con noti scrittori come Allen Ginsberg e Lawrence Ferlinghetti. Dopo aver iniziato a manifestare pensieri e idee vicine al conservatorismo, il punto di svolta per la sua carriera ebbe inizio come scrittore, pubblicando alcuni libri sulla salute e la nutrizione. Nel 1996 fece domanda all'Universit\u00e0 della California per diventare decano della Graduate School of Journalism, ma l'ateneo rifiut\u00f2 tale richiesta e Savage sporse denuncia nei loro confronti per aver indicato come causa di tale rifiuto, secondo lui, le sue idee politiche considerate eccessivamente estremiste. Alla fine Savage fece cadere le accuse.\nCarriera radiofonica.\nSavage inizi\u00f2 la propria carriera di conduttore radiofonico nel 1994 alla stazione radio di San Francisco KGO con il programma radiofonico \"The Savage Nation\", che nel 2009 raggiunse un indice di ascoltatori che andava dagli 8 ai 10 milioni.\nPosizioni politiche.\nNonostante le sue posizioni nazionaliste e conservatrici, Savage si definisce indipendente. In un'intervista del 2006 ha dichiarato che il suo personaggio di ispirazione \u00e8 Barry Goldwater.\nHa inoltre dichiarato di aver votato per George W. Bush alle elezioni del 2000 e del 2004. Ha sostenuto anche il candidato repubblicano Donald Trump, ospite regolare del suo talk show, alle presidenziali del 2016. Dopo l'elezione di Trump a presidente americano, Savage si \u00e8 trovato tuttavia in disaccordo su alcuni punti del suo operato, criticando ad esempio la nomina di John R. Bolton come consigliere per la sicurezza nazionale e il bombardamento della Siria. Nonostante ci\u00f2, ha riconfermato il proprio appoggio a Trump in vista delle presidenziali del 2020.\nSavage si \u00e8 dichiarato vicino alla teoria del complotto sul genocidio bianco, una credenza popolare che considera l'immigrazione e l'integrazione razziale, assieme alla lotta per i diritti civili, come promotori dell'estinzione dell'etnia caucasica, arrivando addirittura a criticare il presidente Barack Obama per aver promosso tale concetto negli Stati Uniti."}
{"id": "8390359", "revid": "6923", "url": "https://it.wikipedia.org/wiki?curid=8390359", "title": "Fortificazioni italiane al confine austriaco", "text": "Il sistema di fortificazioni italiane al confine austriaco era un complesso di forti, sbarramenti, tagliate stradali, casematte, accampamenti che furono costruiti per la difesa del confine tra il Regno d\u2019Italia e l'Impero austro-ungarico.\nLe pi\u00f9 importanti fortificazioni erano:"}
{"id": "8390383", "revid": "15756", "url": "https://it.wikipedia.org/wiki?curid=8390383", "title": "Personaggi di Spyro the Dragon", "text": "Lista includente i personaggi della saga di \"Spyro the Dragon\".\nPersonaggi principali.\nSpyro the Dragon.\nSpyro the Dragon, conosciuto semplicemente come Spyro, il protagonista della serie, \u00e8 un giovane draghetto viola particolarmente pigro e testardo. \u00c8 considerato il Prescelto dal suo villaggio di Draghi e combatte senza sosta per aiutare i suoi simili e i pi\u00f9 deboli di lui. Vive nel Regno dei Draghi insieme a Sparx la libellula e ai suoi amici, tra cui Hunter, Zoe e molti altri. \u00c8 il personaggio principale di ogni capitolo della serie ed in molti casi anche l'unico giocabile, infatti solo in alcuni capitoli della saga non sar\u00e0 l'unico ad essere controllabile. Data la sua giovane et\u00e0 non sa volare, essendo capace solo di planare. Ha una cotta per Elora, ricambiato \u00e8 anche l'unico drago capace di nuotare, infatti, la sua specie ha paura dell'acqua, per ovvie ragioni. Non si sa chi siano i suoi genitori, e non ha parenti conosciuti, essendo apparentemente orfano. In The Legend of Spyro viene allevato dalle libellule che hanno trovato il suo uovo e solo da pre-adolescente scopre di non essere una libellula.\nSparx.\nSparx \u00e8 una libellula gialla, compagna perenne di Spyro. Fin dal primo gioco della serie ha sempre accompagnato il piccolo draghetto nelle sue avventure.\nNel gioco funge come barra di energia del protagonista: se Spyro viene colpito, la libellula diventa blu, se viene colpito ancora diventa verde e ad un altro colpo scompare (ad eccezione di \"\", in cui \u00e8 possibile aumentare la vitalit\u00e0 della libellula), lasciando Spyro senza ulteriori difese. Per recuperare energia, Spyro deve uccidere gli animali innocui presenti sul campo di gioco che poi si trasformeranno in farfalle che verranno mangiate da Sparx aumentando la sua energia, e di conseguenza cambier\u00e0 colore.\nIn \"Spyro: Enter the Dragonfly\" per PlayStation 2 viene detto che le libellule sono le pi\u00f9 grandi compagne di un drago e la fonte dei loro poteri, infatti, sempre in quel gioco, il malvagio Ripto rapisce tutte le libellule per sconfiggere i draghi, ma Spyro riesce a salvarle grazie al soffio di bolle.\nIn alcuni livelli di \"Spyro: Year of the Dragon\" e a seguire in altri episodi della serie, sono presenti dei minigiochi dove si utilizza Sparx. In queste sessioni la libellula deve farsi largo in un labirinto popolato da centinaia di aragoste, ragni, creature marine o insetti per trovare le chiavi colorate che la porteranno alla fine del livello. Dopo aver sconfitto tutti gli insetti che fanno da guardia alle chiavi sparando delle sfere (ovviamente potenziabili attraverso alcuni oggetti) e aver aperto tutte le porte con le rispettive chiavi, bisogna sconfiggere il boss di fine livello, un insetto molto pi\u00f9 grosso degli altri per raggiungere l'obiettivo. Invece per \"Spyro: A Hero's Tail\" Sparx dovr\u00e0 soltanto superare delle gallerie evitando o sconfiggendo i nemici, finendo il minigioco una volta si ottiene un uovo di drago, se lo si finir\u00e0 una seconda volta si otterr\u00e0 una gemma di luce.\nHunter.\nFelino compagno di Spyro dal secondo capitolo della serie, \u00e8 anche il suo allenatore che gli insegn\u00f2 come planare e come fare grandi salti. Sfida spesso Spyro a diversi giochi, dandogli delle sfere in caso di vittoria, e lo aiuta a sconfiggere Ripto lanciandogli le sfere potenziate da Elora e dal Professore. Nel terzo capitolo aiuta Spyro a trovare le uova di drago e vive una piccola storia d'amore con la maga Bianca. In ' e ' \u00e8 anche un personaggio giocabile. \u00c8 un ghepardo, non \u00e8 molto intelligente ed \u00e8 molto distratto, come fatto notare pi\u00f9 volte da Elora, e perde spesso le proprie cose. Come detto sopra, in seguito a Year of the Dragon lui e Bianca si innamorano. \u00c8 abbastanza atletico, essendo un ghepardo, infatti, pu\u00f2 correre molto velocemente e a lungo e sa fare balzi altissimi. \u00c8 anche un abile pilota ed ha paura dell'acqua. La sua rintronaggine porter\u00e0 all'arrivo del perfido Ripto ad Avalar, poich\u00e9, per errore, Hunter aprir\u00e0 un portale tra Avalar e il regno del malvagio Stregone.\nBianca.\nStrega buona che appare nel come alleata della malvagia Maga. Verso la fine del gioco, per\u00f2, dopo che Hunter cade in una trappola della Maga, scopre che voleva catturare le uova di drago per usare prendere le ali dei cuccioli, dato che sono l'ingrediente di una magia che le darebbe l'immortalit\u00e0, cos\u00ec si ribella a lei e libera Hunter, e i due si innamorano. Bianca \u00e8 presente anche nell'episodio seguente della saga: ', dove aiuta Spyro a trovare le libellule lanciandogli un incantesimo che gli permette di usare una maggiore variet\u00e0 di soffi, tra cui il soffio bolla, che il draghetto usa per catturarle. Appare anche nel gioco ', dove viene catturata assieme ai suoi cugini nella \"Flotta Perduta\", ma dopo essere stata liberata, lo aiuta a sconfiggere lo Stregone. \u00c8 un attraente femmina di coniglio antropomorfo umanoide, con la pelliccia bianca e un ciuffo biondo in testa. Indossa un mantello viola con cappuccio, un vestito arancione e ocra con una striscia bianca in vita, stivali ocra-marroncini e ha gli occhi azzurri. Ha una personalit\u00e0 gentile, premurosa, dolce e comprensiva, ma non \u00e8 molto brava con la magia, e fa spesso confusione con gli incantesimi e non sa controllare bene la sua magia.\nZoe.\nPiccola fatina che fin dal secondo capitolo del gioco salva i progressi di gioco colpendo Spyro con un fulmine magico. In \"Spyro Adventure\" \u00e8 la custode della Biblioteca delle Fate. Per questo motivo nel videogioco viene sostituita da un'altra fata al momento del salvataggio.\nRiccone.\nApparso per la prima volta nel secondo capitolo della serie, Riccone (nell'originale inglese \"Moneybags\") \u00e8 un orso innamorato dei soldi che per\u00f2 non riesce mai a trovare un lavoro fisso. Controlla alcune zone del gioco e lascia passare Spyro solamente in cambio di un ingente numero di gemme raccolte durante le sue avventure. Alla fine del gioco Riccone \u00e8 costretto a ridargli tutti i soldi per un motivo o l'altro (ad esempio, in \"Spyro 2\" \u00e8 costretto da Elora, un fauno donna, mentre in \"Spyro: Year of the Dragon\" \u00e8 il draghetto a riprenderseli con la forza). Riccone compare per una sola volta anche in \"Spyro: Enter the Dragonfly\" e poi in \"Spyro: A Hero's Tail\", dove avr\u00e0 un negozio per comprare i vari potenziamenti per Spyro e per Sparx.\nProfessore.\nUna talpa-scienziato affetta da problemi di cecit\u00e0 ed amnesia che appare in quasi tutti i capitoli della serie a partire da \"Gateway to Glimmer\". Originario di Avalar, \u00e8 un amico di Hunter e del fauno Elora, che aiutano e che aiuteranno Spyro in seguito. Ha dei laboratori in diverse parti del mondo. Inizialmente aveva lavorato nei Mondi Dimenticati, dove aveva un centro di ricerca e dove aveva addestrato molti dei suoi allievi, tra i quali la scimmia Agente 9, ma nel perfezionare i suoi studi ad Avalar, il suo laboratorio fu abbandonato e cadde in breve tempo sotto il controllo dei Rinoc e della Maga. Dopo la sconfitta di quest'ultima in seguito agli eventi di \"Year of the Dragon\", il Professore ha recuperato il centro di ricerca originale ed aperto uno dei suoi laboratori nel Regno dei Draghi. In \"A Hero's Tail\" ha un giovane nipote di nome Blink.\nElora.\nUn fauno, amica di Hunter e del Professore. Aiuter\u00e0 Spyro dandogli il libro guida di Avalar e molti suggerimenti utili.\nSheila.\nSheila \u00e8 un canguro di montagna. Viene catturata dalla Maga, e dopo che Spyro la libera, gli racconta che i Mondi Dimenticati erano il mondo nativo dei draghi, e quando scomparvero mille anni prima, la magia scomparve con essi. Dopo aver aiutato i suoi amici capretti di montagna Bobby, Pete e Billy a tornare a casa, dato che i rinoc li avevano cacciati via, aiuta Spyro a recuperare le uova di drago, e dopo aver saputo che la Maga voleva tendergli un'imboscata, lo raggiunge e sconfiggono Buzz, un mostro creato da Bianca. Nelle montagne in cui vive, Sheila si prende la responsabilit\u00e0 di tenere d'occhio i suoi vicini, proteggendoli dai pericoli e dagli scherzi che si fanno e rimproverandoli quando provocano un alce.\nSergente Byrd.\nJames Byrd, noto semplicemente come il Sergente Byrd, \u00e8 un pinguino soldato con la capacit\u00e0 di volare, adottato e addestrato dai colibr\u00ec da piccolo. Quando divenne adulto, si un\u00ec all'esercito e raggiunse il rango di Sergente e capo del Comitato di Resistenza dei Colibr\u00ec, ma durante una ribellione contro la Maga, venne catturato, e senza di lui, i colibr\u00ec vennero catturati e la sua base venne conquistata dai rinoc. Appare per la prima volta in ', dove viene liberato da Spyro e lo aiuta a recuperare le uova di drago rubate dalla Maga e a sconfiggere il mostro Spike. In questo gioco ha anche una fidanzata di nome Isabelle, una fata della \"Catena Incantata\". In ', il Sergente Byrd aiuta Spyro a fermare Red recuperando le Gemme di Luce e le uova di drago nei circuiti, ma in questo gioco non vola pi\u00f9 da s\u00e9 e non trasporta pi\u00f9 il lanciarazzi sulla schiena, ma usa invece un jetpack con il lanciarazzi incorporato.\nAgente 9.\nL'Agente 9 \u00e8 una scimmia armata di pistola laser, un tempo assistente e alunno prediletto del Professore. Ha il grilletto facile e i nervi a fior di pelle. Anche lui \u00e8 stato messo in gabbia dai Rhynoc per ordine della Maga e, dopo essere stato liberato, si allener\u00e0 nuovamente con il Professore e anche con Spyro, aiutando il draghetto viola ad affrontare la malvagia Maga in persona. Il personaggio \u00e8 apparso unicamente nel gioco \"\".\nBentley.\nBentley \u00e8 un possente yeti armato con una clava ghiacciata, particolarmente intelligente per la sua specie e ben educato, al punto da inchinarsi a Spyro dopo essere stato liberato da lui, e si esprime con un linguaggio forbito e un vocabolario vasto. Dopo essere stato liberato da Spyro lo aiuter\u00e0 nella sua avventura. Ha un fratello minore, di nome Bartolomeo. Debutta in ', dove dopo essere stato salvato da Spyro, affronta i Rinoc che hanno preso il controllo del suo avamposto e poi porta il fratello al sicuro. Combattono quindi contro Scorch, un rinoc che la Maga ha trasformato in un mostro per sconfiggere i suoi nemici, mandandolo a uccidere Spyro e Bentley, ma loro riescono a sconfiggerlo. Appare anche in ', dove da a Hunter una Gemma di Luce come tardo regalo di compleanno dopo che ha sconfitto cinque yeti che avevano invaso la sua casa.\nCinerea.\nCinerea (\"Cynder\" in inglese e nella versione originale) \u00e8 una draghessa inizialmente grande, nera e potente, all'apparenza antagonista principale nel gioco '. Nata dallo stesso gruppo di uova di Spyro, ha la sua stessa et\u00e0. Si scopre che \u00e8 sottomessa dai poteri del malvagio Maestro delle Ombre, sar\u00e0 salvata da Spyro. La sua esposizione alla magia del Maestro delle Ombre le ha conferito poteri speciali superiori a quelli di un drago normale. Poteri che non smarrisce quando Spyro la libera dall'influsso del Maestro delle Ombre (anche se, invece del Fuoco, disporr\u00e0 degli elementi Vento, Veleno, Paura e Ombra.), e che user\u00e0 per aiutarlo nella sua battaglia in '.\nNella prima forma \u00e8 di colore nero, ha 3 paia di corna ai lati del viso, gli occhi verdi con dei simboli bianco-azzurri sulla fronte, sotto gli occhi, nei fianchi delle zampe anteriori e sul fondo schiena. Le ali e la parte inferiore del corpo sono fucsia-rosso.\nNella seconda forma, cio\u00e8 quando \u00e8 posseduta dal Maestro delle Ombre, \u00e8 molto pi\u00f9 \"bella e malvagia\": prima di tutto \u00e8 adulta (ma ha la stessa et\u00e0 di Spyro), ha due corna pi\u00f9 lunghe e altre tre paia ai lati del viso, \u00e8 nera con la parte inferiore del corpo e le ali di colore fucsia, ha una lama bianca sulla punta della coda e ne ha anche una sopra ogni ala. Inoltre mantiene (come nella prima forma) dei simboli azzurri sul corpo.\nQuando Cinerea \u00e8 stata liberata dal controllo del maestro delle ombre e si era rimpicciolita, i gioielli di ferro che portava (il collare sul collo, l'anello sulla coda, e i bracciali sulle zampe anteriori) erano scomparsi, ma ne \"\" erano ricomparsi misteriosamente, senza che venisse data una spiegazione al riguardo nella trama del gioco. Successivamente venne rivelato da uno dei produttori che Cinerea indoss\u00f2 nuovamente quei gioielli per affrontare la sua paura di diventare nuovamente la serva del Maestro delle Ombre. Avrebbe dovuto esserci un filmato che coinvolgeva il suo mettere i gioielli, ma non ci fu tempo per creare e aggiungere la scena durante la produzione del gioco (e quindi venne tagliata).\nAppare anche nella saga \"Skylanders\" con il suo nome originale, compreso nella serie animata. Il suo nome originale, Cynder, deriva dalla parola inglese cinder, che vuol dire cenere.\nDraghi Guardiani.\nIgnitus.\nIgnitus \u00e8 il saggio mentore e tutore di Spyro nella trilogia \"The Legend of Spyro\". Gli salva la vita quando era ancora nel guscio e lo aiuter\u00e0 anche durante lo scontro con Cinerea, e gli permetter\u00e0 di fuggire dall'area di Felmuth, in cui era prigioniero. Nell'ultimo capitolo della trilogia cerca di aiutare Spyro a combattere il Golem, venendo sconfitto, ma poi si riscatta permettendogli di attraversare l'anello di fuoco, ad un caro prezzo: Ignitus perde la vita per sacrificare di salvare Spyro e Cinerea (anche se alla fine del gioco, sar\u00e0 resuscitato per diventare il nuovo Aedo).\nTerrador.\nTerrador \u00e8 il Guardiano della Terra. Di colore verde, \u00e8 il terzo e penultimo drago ad essere salvato da Spyro nella fucina delle munizioni.\nVolter.\nVolter \u00e8 il Guardiano dell'Elettricit\u00e0. Di colore giallo e dalla lingua molto lunga, \u00e8 il primo drago a dover essere salvato nel corso della storia nella ghiacciaia di dante.\nCyril.\nCyril \u00e8 il Guardiano del Ghiaccio. La sua pelle \u00e8 di colore azzurro e manifesta sul dorso delle corna che ricordano delle formazioni glaciali.\nAedo.\nAedo \u00e8 un antico drago, custode di una preziosissima ed altrettanto antica biblioteca. Compare per la prima volta in \"\", dove consiglia il giovane drago sulle prossime mosse da compiere.\nPadron Eon.\nPadron Eon, profondo conoscitore di saper mistici e profezie e protettore del Cuore di Luce, Eon \u00e8 un potente e saggio mago che riveste il ruolo del pi\u00f9 importante direttore nell'Accademia degli Skylander.\nStealth Elf.\nStealth Elf \u00e8 la seconda protagonista della serie \"Skylanders\", ed una dei membri del Team Spyro. Elf \u00e8 un'elfa che convive insieme a Spyro ed Eruptor ed \u00e8 la pi\u00f9 riflessiva del gruppo. Essendo una ninja Elf \u00e8 agile e pu\u00f2 teletrasportarsi in una nuvola di fumo e le sue armi sono delle doppie lame.\nEruptor.\nEruptor \u00e8 il terzo protagonista della serie \"Skylanders\". Eruptor \u00e8 un essere formato da roccia e magma in grado di scagliare meteore o fiumi di lava. \u00c8 il pi\u00f9 turbolento del gruppo ma in realt\u00e0 nasconde un grande cuore.\nJet-Vac.\nJet-Vac \u00e8 un'aquila antropomorfa, Skylander veterano nonch\u00e9 docente dell'Accademia. Come il membro pi\u00f9 anziano del Team Spyro, Jet-Vac \u00e8 fedele e audace. In un primo momento era in grado di pensare fuori dagli schemi, fino al suo colloquio con Eon che gli consigli\u00f2 di essere pi\u00f9 impulsivo per rispondere alle emergenze. Il suo armamento comprende un fucile aspiratore in grado di spazzare via i nemici o di risucchiarli. Come nei videogiochi, quando spaventato o stressato, Jet-Vac tende a deporre un uovo.\nPop Fizz.\nPop Fizz \u00e8 un gremlin che riveste il ruolo di professore all'Accademia degli Skylander, ed uno dei membri del Team Spyro. Pop \u00e8 uno stravagante alchimista in quanto crea pozioni per poi testarle su di s\u00e9. Ha sempre una pozione adatta a ogni evenienza.\nHugo.\nHugo \u00e8 il fedele assistente di Eon e prende il suo lavoro molto seriamente nell'Accademia degli Skylander. Come nei videogiochi \u00e8 terrorizzato dalle pecore.\nAntagonisti.\nRipto.\nRipto \u00e8 un mago con le sembianze di un rettile nella serie di Spyro the Dragon e arcinemico del piccolo draghetto viola, apparso come antagonista principale nei giochi ', ', ', \"Spyro Adventure\" e ', e uno dei due antagonisti principali nel gioco \"Spyro Fusion\", assieme con il Dottor Neo Cortex. Ripto \u00e8 apparso nell'epilogo del gioco \"\", dove \u00e8 intento a discutere insieme a Nasty Norc il \"problema Spyro\".\nMalefor.\nMalefor, noto anche come il Maestro delle Ombre, \u00e8 l'antagonista principale della trilogia \"The Legend of Spyro\", derivata da \"Spyro the Dragon\". \u00c8 l'acerrimo nemico di Spyro e Cinerea. Il drago signore oscuro \u00e8 apparso anche come uno degli antagonisti ricorrenti nella saga \"Skylanders\", compreso nella serie animata.\nNasty Norc.\nNasty Norc (\"Gnasty Gnorc\" in inglese e nella versione originale) \u00e8 un feroce e crudele orco gnomo e uno degli eterni nemici di Spyro, nonch\u00e9 il suo primo avversario della serie. Il personaggio \u00e8 apparso come antagonista principale nel primo capitolo del gioco \"Spyro the Dragon\" e antagonista terziario nel gioco '. Nasty Norc \u00e8 apparso anche nell'epilogo del gioco ', dove \u00e8 intento a discutere insieme a Ripto il \"problema Spyro\".\n\u00c9 il capostipite della razza Norc, creature met\u00e0 gnomo e met\u00e0 orco. \u00c8 una creatura imponente, di colore verde, con canini inferiori acuminati e dotata di una discreta velocit\u00e0. Indossa un'armatura comprensiva di elmetto, bracciali e corazza con speroni acuminati. Imbraccia una clava, utilizzata anche come scettro per scagliare incantesimi. In \"\" vengono aggiunti alcuni particolari all'aspetto del personaggio, come per esempio una grossa cicatrice sul collo. \n\u00c8 doppiato da Michael Cough in lingua inglese e da Alessandro Ricci, Gianni Quillico e Antonello Governale in lingua italiana.\nMaga.\nLa Maga (\"Sorceress\" in inglese e nella versione originale) \u00e8 la signora indiscussa dei Mondi Dimenticati, \u00e8 una maga con l'aspetto di un coccodrillo bipede, che, a propria insaputa, traeva i suoi poteri proprio dall'essenza dei draghi, \u00e8 apparsa come antagonista principale nel terzo capitolo del gioco \"\". Dopo averli scacciati, inizi\u00f2 a perdere i suoi poteri e questo la spinse ad ordinare ai suoi servitori, l'apprendista maga Bianca e i Rhynoc, di rubare le uova di drago, dai cui cuccioli avrebbe ricominciato a trarre la propria magia perduta.\nRed.\nRed \u00e8 un drago rosso malvagio e rinnegato dal suo stesso popolo, il Regno dei Draghi, che comincia piantare delle Gemme Nere, dei cristalli viola contenenti energia negativa che la assorbono dall'ambiente circostante facendolo marcire, e che donano alla sua stessa forza per conquistarlo con tutta la sua malvagit\u00e0, e uno dei peggiori nemici di Spyro. Il personaggio \u00e8 apparso per la prima volta come antagonista principale nel gioco ' e apparve anche come antagonista secondario, poi antieroe, nel gioco '.\nStregone.\nLo Stregone (\"Sorcerer\" in inglese e nella versione originale) \u00e8 il potente e malvagio signore dei Wyvern travestito da drago responsabile della calamit\u00e0 che ha prosciugato la maggior parte della magia dalla Terra dei Draghi, \u00e8 apparso come antagonista principale nel gioco \".\nGaul il Re Scimmia.\nGaul il Re Scimmia \u00e8 il perfido sovrano dell'esercito di scimmie al servizio del Maestro delle Ombre, apparso come antagonista principale nel gioco \".\nDr. Neo Cortex.\nIl Dr. Neo Cortex \u00e8 uno scienziato pazzo di bassa statura, originario dell'universo di Crash. Nel crossover \"Crash Bandicoot Fusion\", Cortex forma un'alleanza con Ripto, nemico giurato di Spyro (anche quest'ultimo appare in questo gioco), e i suoi stipiti scagnozzi Gulp e Crush, con lo scopo di eliminare i loro nemici comuni, ma anche questo piano malvagio si rivela un fallimento.\nLord Kaos.\nLord Kaos, noto semplicemente come Kaos, \u00e8 l'antagonista principale della serie \"Skylanders\" e della serie animata, il Padrone dei Portali ed uno stregone malvagio che ossessionato dal distruggere gli Skylander, Kaos ha come obiettivo quello diffondere il caos e l'oscurit\u00e0 per l'universo.\nGlumshanks.\nGlumshanks \u00e8 il troll assistente del malvagio Kaos che si occupa di ogni capriccio del suo padrone, anche se pu\u00f2 essere considerato il pi\u00f9 intelligente tra i due. A fine serie si allea con Spyro e i suoi amici dopo aver tradito il suo padrone."}
{"id": "8390390", "revid": "116755139", "url": "https://it.wikipedia.org/wiki?curid=8390390", "title": "Villa Stanga Borromeo", "text": "La villa Stanga Borromeo \u00e8 una villa posta nel centro abitato di Farfengo, nel territorio comunale di Grumello Cremonese ed Uniti.\nStoria.\nLe origini della villa non sono precisamente note, ma viste alcune asimmetrie ed irregolarit\u00e0 nella costruzione \u00e8 possibile ipotizzare che derivi dalla ricostruzione di un edificio pi\u00f9 antico, forse un castello.\nL'epoca della costruzione pu\u00f2 essere ipotizzata nella seconda met\u00e0 del Cinquecento: ne sarebbero indizi il disegno delle cornici e delle gronde, che ricordano lo stile di Antonio Campi, e la tradizionale attribuzione a Francesco Dattaro o Francesco Bigallo, autori anche della vicina villa Affaitati di Grumello.\nLa villa \u00e8 oggi in stato di abbandono.\nCaratteristiche.\nPosta al centro del paese, ha forma rettangolare sviluppata in larghezza con due brevi risvolti d'estremit\u00e0 verso la piazza antistante.\nAl centro della facciata meridionale si apre il portale, che d\u00e0 accesso a un corridoio che sbuca nel lato opposto in un portico antistante il giardino.\nAlcuni elementi decorativi risalgono all'epoca rinascimentale; altri furono invece realizzati nel corso dei secoli successivi in corrispondenza di varie modifiche edilizie."}
{"id": "8390413", "revid": "123078142", "url": "https://it.wikipedia.org/wiki?curid=8390413", "title": "Casoni (Borghetto Lodigiano)", "text": " \nCasoni \u00e8 un centro abitato d'Italia, frazione del comune di Borghetto Lodigiano.\nAl censimento del 21 ottobre 2001 contava abitanti.\nGeografia fisica.\nLa localit\u00e0 \u00e8 sita a sul livello del mare; \u00e8 posta circa a sud del capoluogo comunale, a breve distanza dal fiume Lambro.\nSociet\u00e0.\nReligione.\nIl centro abitato \u00e8 sede di una parrocchia della diocesi di Lodi, dedicata a San Giuseppe sposo di Maria Santissima, eretta nel 1964. La chiesa fu inaugurata nel marzo 1950 alla presenza del vescovo di Crema, monsignor Franco.\nInfrastrutture e trasporti.\nStrade.\nIl centro abitato \u00e8 posto lungo la strada provinciale 23, che congiunge Lodi a San Colombano. Una strada locale congiunge Casoni a Livraga."}
{"id": "8390424", "revid": "1543377", "url": "https://it.wikipedia.org/wiki?curid=8390424", "title": "Concerto per violoncello e orchestra (Elgar)", "text": "Il Concerto per violoncello in mi minore Op. 85 di Edward Elgar, il suo ultimo lavoro importante, \u00e8 una pietra angolare del repertorio per violoncello solista. Elgar lo compose all'indomani della prima guerra mondiale, quando la sua musica era gi\u00e0 passata di moda per il pubblico che frequentava i concerti. Contrariamente al precedente \"Concerto per violino\" di Elgar, che \u00e8 lirico e appassionato, il \"Concerto per violoncello\" \u00e8 per lo pi\u00f9 contemplativo ed elegiaco.\nLa prima esecuzione fu una debacle perch\u00e9 Elgar e gli artisti erano stati privati del tempo necessario per le prove. Il lavoro non raggiunse grande popolarit\u00e0 fino agli anni '60, quando una registrazione di Jacqueline du Pr\u00e9 cattur\u00f2 l'immaginazione del pubblico e divenne un best-seller classico. Elgar fece due incisioni del lavoro con Beatrice Harrison come solista. Da allora i violoncellisti di spicco da Pablo Casals in poi hanno eseguito il lavoro in concerto e in studio. \nStoria.\nNon \u00e8 noto se Elgar abbia svolto alcun lavoro sul concerto fino al 1919. Tuttavia gi\u00e0 nel 1900 il violoncellista del Quartetto Brodsky, Carl Fuchs, aveva strappato a Elgar un contratto per scrivere un concerto per violoncello. Fuchs in seguito scrisse a Elgar ricordandogli questo accordo. Nel 1903 l'amico violoncellista di Fuchs Paul Gr\u00fcmmer ribad\u00ec la richiesta oralmente e nel 1906 per lettera. Quindi l'idea di un pezzo del genere non era nuova.\nIl concerto fu composto durante l'estate del 1919 nel appartato cottage di Elgar \"Brinkwells\" vicino a Fittleworth, nel Sussex, dove negli anni precedenti aveva sentito il suono dell'artiglieria della prima guerra mondiale che rimbombava attraverso La Manica di notte dalla Francia. Nel 1918 Elgar sub\u00ec un'operazione a Londra per la rimozione di una tonsilla infetta, un'operazione pericolosa per un uomo di 61 anni. Dopo aver ripreso conoscenza dopo la sedazione, chiese carta e matita e scrisse la melodia che sarebbe diventata il primo tema del concerto. Lui e sua moglie si ritirarono presto nel cottage nel tentativo di riprendersi dai loro problemi di salute. Nel 1918 Elgar compose tre lavori da camera e sua moglie not\u00f2 che erano gi\u00e0 notevolmente diverse dalle sue precedenti composizioni e dopo le loro premiere nella primavera del 1919, inizi\u00f2 a realizzare la sua idea di un concerto per violoncello.\nIl concerto ebbe una prima disastrosa al concerto di apertura della stagione 1919\u201320 della London Symphony Orchestra del 27 ottobre 1919. A parte il concerto, diretto dal compositore, il resto del programma fu diretto da Albert Coates, che protrasse il tempo delle sue prove a spese di Elgar. Lady Elgar scrisse, \"quel brutale egoista maleducato... che il brutale Coates continuava a provare\". Il critico di \"The Observer\", Ernest Newman, scrisse: \"Durante la settimana di prove inadeguate sono circolate voci. Qualunque sia la spiegazione, rimane il triste fatto che mai, con ogni probabilit\u00e0, un'orchestra cos\u00ec grande ha reso dato una cos\u00ec deplorevole prova di se stessa... L'opera stessa \u00e8 qualcosa di adorabile, molto semplice, quella semplicit\u00e0 gravida di significati che era apparsa nella musica di Elgar negli ultimi due anni, ma con una profonda saggezza e bellezza alla base della sua semplicit\u00e0\". Elgar non attribu\u00ec alcuna colpa al suo solista, Felix Salmond, che suon\u00f2 di nuovo per lui pi\u00f9 tardi. Elgar disse che se non fosse stato per il diligente lavoro di Salmond nella preparazione del pezzo, lo avrebbe ritirato del tutto dal concerto.\nContrariamente alla Prima sinfonia, che fu eseguita centinaia di volte in tutto il mondo in poco pi\u00f9 di un anno dalla sua prima, il \"Concerto per violoncello\" non fu eseguito una seconda volta a Londra per pi\u00f9 di un anno.\nAnalisi musicale.\nIl \"Concerto\" \u00e8 scritto per violoncello solista, 2 flauti, 2 oboi, 2 clarinetti in La, 2 fagotti, 4 corni in Fa, 2 trombe in Do, 3 tromboni, tuba, timpani e archi.\nIl lavoro ha quattro movimenti:\nIl primo movimento \u00e8 in forma ternaria con un'introduzione. Si apre con un recitativo per il violoncello solista, seguito immediatamente da una breve risposta di clarinetti, fagotti e corno.&lt;br&gt; \n&lt;score vorbis=\"1\"&gt; \n \\relative c' { \\set Staff.midiInstrument = #\"cello\" \\clef bass \\numericTimeSignature \\time 4/4 \\key e \\minor \\tempo \"Adagio\" 4 = 56 2\\downbow\\ff-^_\"nobilmente\" &lt;e g, b, e,&gt;\\downbow-^ | \\stemDown &lt;d e, g, c,&gt;8\\downbow\\sf[ c] b[ c] 4\\sf } \n&lt;/score&gt;\nSegue una scala modificata ad lib suonata dal violoncello solista. La sezione delle viole presenta quindi una interpretazione del tema principale \"Moderato\" e la passa al violoncello solista che lo ripete. Elgar lo considerava la sua melodia: \"se mai sentissi qualcuno fischiare questa melodia attorno alle Malvern Hills, sar\u00f2 io\".\n&lt;score vorbis=\"1\"&gt; \\relative c' { \\set Staff.midiInstrument = #\"cello\" \\clef treble \\key e \\minor \\tempo \"Moderato\" \\time 9/8 fis4(\\p g8 fis4 a8 b4 a8) | g4( e8 d4 e8 c4 b8) | a4 } &lt;/score&gt; \nLa sezione degli archi suona il tema una terza volta e poi il violoncello solista lo modifica in una fortissima riaffermazione. L'orchestra reitera e il violoncello presenta il tema un'ultima volta prima di passare direttamente alla sezione media in Mi maggiore. &lt;score vorbis=\"1\"&gt; \\relative c' { \\set Staff.midiInstrument = #\"cello\" \\clef bass \\time 12/8 \\key e \\major gis8.\\mf( a16 gis8) cis4(\\&lt; fis8\\!) fis4.\\&gt; e\\! } &lt;/score&gt; Ci\u00f2 passa a una ripetizione simile della prima sezione. Questa sezione omette il tema \"fortissimo\" modificato nel violoncello solista. Il primo movimento pi\u00f9 lento si sposta direttamente nel secondo movimento.\nIl secondo movimento si apre con un rapido crescendo con accordi \"pizzicato\" nel violoncello. Quindi il violoncello solista suona quello che sar\u00e0 il motivo principale della sezione \"Allegro molto\". &lt;score vorbis=\"1\"&gt; \\relative c' { \\set Staff.midiInstrument = #\"cello\" \\clef bass \\key e \\minor \\tempo \"Allegro molto\" 4 = 138 \\numericTimeSignature \\time 4/4 b16-.\\pp b-. b-. b-.\\&lt; b( d) d\\! d d( b) b\\&gt; b b( a) a a\\! | b4 } &lt;/score&gt; Seguono gli accordi \"pizzicato\". Viene riprodotta una breve cadenza e seguono un motivo e accordi di sedicesima. Un \"ritardando\" conduce direttamente a una sezione simile a uno \"scherzo\" che rimane fino alla fine.\nIl terzo movimento lento inizia e termina con una melodia lirica e un tema che attraversa l'intero movimento. &lt;score vorbis=\"1\"&gt; \\relative c { \\set Staff.midiInstrument = #\"cello\" \\clef bass \\time 3/8 \\tempo \"Adagio\" 8 = 50 \\key bes \\major d8(\\p\\&lt; f) bes\\! | f'\\&gt;( fis g^\"ten\")\\! | r bes,( c) | d4( f8)^\"ten\"\\&gt; | r\\! g,( a) | bes4( d8)^\"ten\"\\&gt; | r\\! bes-_\\pp a-_ | f4 } &lt;/score&gt; La fine confluisce direttamente nel finale (di nuovo senza pausa). Il quarto movimento inizia con un altro \"crescendo\" veloce e termina col fortissimo. Segue il violoncello solista con un altro recitativo e cadenza. Il tema principale del movimento \u00e8 nobile e maestoso, ma con sfumature e con molti cambiamenti di chiave. &lt;score vorbis=\"1\"&gt; \\relative c' { \\set Staff.midiInstrument = #\"cello\" \\clef treble \\time 2/4 \\key e \\minor \\tempo \"Allegro, ma non troppo\" 4 = 108 e8\\ff_\"risoluto\" r \\slashedGrace { e( } g4-^) | \\grace { fis16[( g] } fis8-!) e16 fis d8 c16 d | b8-&gt; r \\slashedGrace { b( } d4-^) | \\grace { c16[( d] } c8)-\u0142| b16 c a8 b16 c | b8-&gt; } &lt;/score&gt; Verso la fine del brano, il tempo rallenta in una sezione \"pi\u00f9 lento\", in cui appare una nuova serie di temi. &lt;score vorbis=\"1\"&gt; \\relative c' { \\set Staff.midiInstrument = #\"cello\" \\clef treble \\time 3/4 \\key e \\minor \\partial 4*1 ees4\\ff | des'^\"ten\"\\sf c bes8\\&gt; g | bes4^\"ten\"\\sf\\! aes } &lt;/score&gt; Il tempo rallenta ulteriormente, al ritmo del terzo movimento e il tema di quel movimento viene rideterminato. Questo tempo continua a rallentare fino a diventare stagnante e l'orchestra tiene un accordo. Poi, alla fine del brano, viene nuovamente riprodotto il recitativo del primo movimento. Ci\u00f2 sfocia in una reiterazione del tema principale del quarto movimento, con l'accumulo di tensione fino agli ultimi tre accordi, che chiudono il pezzo.\nIncisioni.\nElgar e Beatrice Harrison fecero una registrazione ridotta nel 1920, usando il processo di registrazione acustica. La prima registrazione elettrica completa (usando un solo microfono a carbone) fu fatta nel 1928, dalla Harrison, Elgar e la London Symphony Orchestra. Una importantissima registrazione successiva fu fatta da Jacqueline du Pr\u00e9 nel 1965 con Sir John Barbirolli e la London Symphony Orchestra per EMI. Durante un'interruzione della sessione di registrazione, la ventenne Du Pr\u00e9 lasci\u00f2 lo studio, tornando per trovare un vasto pubblico di musicisti e critici locali che avevano sentito dire che stava nascendo una stella. Sentendo la sua registrazione, si dice che Mstislav Rostropovich abbia eliminato il lavoro dal suo repertorio. In un'intervista, quando gli fu chiesto perch\u00e9 il concerto di Elgar non fosse nel suo repertorio standard, Rostropovich dichiar\u00f2: \"La mia allieva, Jacqueline du Pr\u00e9, l'ha suonato molto meglio di me\". La registrazione della Du Pr\u00e9 fu elogiata per la sua passione e per la tecnica sicura. Barbirolli stesso aveva un legame stretto con il concerto sin dai suoi primi giorni: era un membro della sezione violoncelli dell'orchestra alla sua prima nel 1919. E fu il solista di una delle sue prime esibizioni, con l'Orchestra Sinfonica di Bournemouth diretta da Sir Dan Godfrey.\nNel 1985 il violoncellista britannico Julian Lloyd Webber registr\u00f2 il concerto con la Royal Philharmonic Orchestra diretta da Sir Yehudi Menuhin. La registrazione fu selezionata dallo studioso di Elgar Jerrold Northrop Moore come \"la migliore versione di sempre\" per \"BBC Music Magazine\" e ha vinto un Brit Award per la \"Migliore registrazione classica\" del 1985.\nIl programma della BBC Radio 3 \"Building a Library\" (\"Costruire una biblioteca\") ha presentato in tre occasioni recensioni comparative di tutte le versioni disponibili del concerto. \"The Penguin Guide to Recorded Classical Music\", 2008, ha tre pagine di recensioni dell'opera. L'unica incisione a ricevere la massima raccomandazione sia della BBC che di \"The Penguin Guide\" \u00e8 la registrazione della du Pr\u00e9 del 1965 con la LSO e Barbirolli. Altre registrazioni lodate sia dalla BBC che da \"The Penguin Guide\" sono di Beatrice Harrison (1928); Steven Isserlis (1988); Yo-Yo Ma (1985) e Truls M\u00f8rk (1999)."}
{"id": "8390429", "revid": "400694", "url": "https://it.wikipedia.org/wiki?curid=8390429", "title": "David Cryer", "text": "Biografia.\nNato ad Evanston da Pauline Spitler e Donald Walter Cryer. Nel 1958 si laure\u00f2 in storia alla DePauw University, proseguendo poi con gli studi religiosi a Yale e venendo ammesso alla scuola di legge dell'Universit\u00e0 di Harvard. Dopo l'immatricolazione per\u00f2 abbandon\u00f2 gli studi magistrali per intraprendere la carriera attoriale, incominciata nell'estate 1959 con il musical \"Oklahoma!\". Nel 1960 fece il suo debutto a New York nel musical \"The Fantasticks\" e dopo quasi un decennio trascorso sulle scene dell'Off Broadway, nel 1969 fece il suo debutto a Broadway con il musical \"Come Summer\", per cui vinse il Theatre World Award. Nel 1966, intanto, fu uno dei soci fondatori dell'American Conservatory Theater, nato a Pittsburgh e poi trasferito a San Francisco. Poche settimane dopo il debutto a Broadway vi torn\u00f2 con il musical \"1776\", in cui interpretava Thomas Jefferson. Tre anni pi\u00f9 tardi fu invece candidato all'Obie Award per la sua interpretazione in \"The Making of Americans\".\nNel corso degli anni settanta recit\u00f2 nei musical di Broadway \"Ari\" e \"The Desert Song\", mentre tra il 1980 e il 1983 interpret\u00f2 Juan Peron nel musical \"Evita\" per oltre mille rappresentazioni. Dopo i tre anni consecutivi a Broadway con \"Evita\", Cryer si dedic\u00f2 con successo al teatro regionale e ai musical di Stephen Sondheim: interpret\u00f2 l'eponimo protagonista in \"\" alla Michigan Opera nel 1984, oltre ad aver interpretato il Giudice Turpin nello stesso musical a Detroit (1982) e Pittsburgh (1990); nel 1986 fu invece Fredrik in \"A Little Night Music\" a Filadelfia con Ron Raines e Hugh Panaro. Nel 1988 torn\u00f2 a Broadway con la prima statunitense del musical \"Chess\", prima di intraprendere una tourn\u00e9e di \"The Sound of Music\" nel ruolo del capitano von Trapp. Dal 1993 al 2006 ha interpretato Monsieur Firmin nel tour statunitense di \"The Phantom of the Opera\" e, dopo aver ricoperto il ruolo per tredici anni consecutivi, torn\u00f2 a recitare lo stesso personaggio anche a Broadway dal 2006 al 2011; in totale, Cryer ha interpretato Firmin per oltre 7500 rappresentazioni. Apprezzato cantante, ha cantato il ruolo principale del celebrante nella \"Messa\" di Leonard Bernstein in sei occasioni - pi\u00f9 di ogni altro artista - in prestigiose sedi come la Metropolitan Opera House e il Kennedy Center.\nVita privata.\nCryer \u00e8 stato sposato con Gratchen Kriger dal 1958 al 1971 e la coppia ha avuto due figli: Robin Cryer Hyland e l'attore Jon Cryer. Dal 1973 al 2018 \u00e8 stato sposato con la ballerina Margaret Elizabeth \"Britt\" Swanson Cryer, da cui ha avuto i quattro figli Rachel, Daniel, Carolyn e Bill."}
{"id": "8390443", "revid": "729019", "url": "https://it.wikipedia.org/wiki?curid=8390443", "title": "Castello di Rust\u00e9phan", "text": "Il castello di Rust\u00e9phan \u00e8 un castello in rovina, ubicato a Pont-Aven, precisamente nel centro storico del vecchio comune di Nizon.\nStoria.\nSecondo la tradizione, un primitivo castello fu costruito da un figlio del duca di Bretagna, Stefano I di Penthi\u00e8vre, nel XII secolo. Situato nei pressi di un bosco, ricco di selvaggina, secondo alcuni storici il castello sarebbe potuto essere un casino di caccia dei duchi di Bretagna. Nel 1250 era di propriet\u00e0 di Bianca di Castiglia.\nUn secondo castello venne invece edificato presumibilmente nel 1480 da Jean II du Fou, ciambellano di re Luigi XI. Agli inizi del XVII secolo venne venduto a Charles de Guer, barone di Pontcallec, per poi passare alla famiglia Le Pierre.\nNel 1794 venne descritto da Jacques Cambry gi\u00e0 allo stato di rovina: l'8 luglio 1798 fu venduto come bene nazionale. Tuttavia i nuovi proprietari iniziano un'opera di smantellamento per farne un fienile, e, utilizzandolo come cava di pietra, per costruire le fattorie circostanti: le demolizioni proseguirono tra il 1832 e il 1864. Nel 1887, a seguito di nuove demolizioni, il consiglio generale e la Societ\u00e0 archeologica del Finist\u00e8re tentarono di opporsi all'azione vandalica. Il 10 maggio 1926 le rovine furono inserite tra i monumenti storici.\nDescrizione.\nDa alcune descrizioni del passato si \u00e8 a conoscenza che il castello era di forma rettangolare, con una facciata lunga circa 34 metri: a ogni angolo era posta una torre oltre a una torre pi\u00f9 grande con scala centrale; le finestre erano squadrate, mentre le mura avevano uno spessore di pi\u00f9 di un metro. Per le torrette venne utilizzato un cemento duro, mentre per il resto dell'edificio una malta poco resistente. Del castello restano due imponenti strutture in murature alte circa venti metri: quella di sinistra conserva tracce di camini e finestre, mentre quella di destra \u00e8 una torre corredata di scale e resti di mura interne. La porta d'ingresso principale \u00e8 semicircolare e sormontata da ornamenti gotici. Sia le coperture che le pavimentazioni mancano. La facciata croll\u00f2 nel XIX secolo.\nSecondo la leggenda, Yannick Le Flecher, un cittadino del borgo, nel XVI secolo, si innamor\u00f2 di Genevi\u00e8ve du Faou, una delle figlie del signore di Rust\u00e9pahn: il padre, disapprovando la relazione, costrinse Yannick a diventare sacerdote; Genevi\u00e8ve, dal dolore, si lasci\u00f2 morire. Si narra che il fantasma della giovane e di un vecchio monaco si aggirino per le rovine del castello."}
{"id": "8390450", "revid": "287204", "url": "https://it.wikipedia.org/wiki?curid=8390450", "title": "National Professional Soccer League (Sudafrica)", "text": "La National Professional Soccer League (NPSL) \u00e8 stato il nome di una lega sudafricana di calcio, esistita dal 1971 al 1995. Nell'arco di questo periodo ha avuto tre organizzazioni completamente diverse.\nAlbo d'oro.\n1971-1977.\nNei primi 7 anni venivano ammesse soltanto squadre di origine sudafricana, con giocatori di colore (NPSL Castle League \"for blacks\")\n1978-1984.\nNel 1978, la NPSL si fuse con la National Football League (NFL), che in precedenza accettava solo giocatori bianchi sudafricani. Le due leghe formarono insieme un nuovo campionato di calcio \"non razziale\" fino al 1984, dove alle \"squadre bianche\" fu permesso di schierare un massimo di tre giocatori di colore. (NPSL Castle League)\n1985-1995.\nNel gennaio 1985, il proprietario dei Kaizer Chiefs Kaizer Motaung present\u00f2 una denuncia secondo cui era ingiusto che il 10% delle entrate da un match in onore di Ace Ntsoelengoe e Jomo Sono sarebbe dovuto andare a vari organi amministrativi tra cui SANFA. Diversi club misero in dubbio George Thabe per essere il presidente sia della NPLS che della SANFA. Quindici dei sedici club chiesero a Thabe di dimettersi da presidente della NPSL e proposero una modifica della costituzione eliminando i diritti di veto della SANFA su NPSL. Il 29 gennaio, Thabe decise che i club che lo constestavano avrebbero dovuto lasciare la NPSL. \nNel febbraio 1985, questi club lasciarono la NPSL e crearono una nuova lega principale: la National Soccer League (NSL). Si accordarono anche con lo sponsor della NPSL, i birrifici sudafricani, per iniziare la nuova stagione il 23 febbraio i principi dell'anti-apartheid. \nLa NPSL continu\u00f2 a coesistere come lega indipendente, fino a quando non fall\u00ec nel dicembre 1995. A quel punto le poche squadre rimaste giocarono la stagione successiva 1996-1997 nella \"2\u00aa divisione della NSL\", che a quel punto fu rinominata National First Division."}
{"id": "8390453", "revid": "1338143", "url": "https://it.wikipedia.org/wiki?curid=8390453", "title": "Polestar 1", "text": "La Polestar 1 \u00e8 un'autovettura prodotto dalla casa automobilistica svedese Polestar a partire dal 2019 a Chengdu negli stabilimenti della Geely.\nDescrizione.\nLa vettura \u00e8 la prima prodotta con il marchio Polestar ed \u00e8 stata presentata il 17 ottobre 2017 al salone di Shanghai.\nL'auto \u00e8 una coup\u00e9 a due volumi con carrozzeria a 2 porte, costruita sulla piattaforma Volvo Scalable Product Architecture e alimentato da un propulsore ibrido plug-in, che utilizza un motore termico montato all'anteriore e due motori elettrici disposti nella parte posteriore. La produzione della Polestar 1 \u00e8 stata programmata per soli tre anni, con un totale previsto di esemplari costruiti pari a 1\u00a0500."}
{"id": "8390455", "revid": "287204", "url": "https://it.wikipedia.org/wiki?curid=8390455", "title": "Beatrice Harrison", "text": "Biografia.\nPrima formazione.\nBeatrice Harrison nacque a Roorkee, nell'India nord-occidentale. La famiglia Harrison torn\u00f2 in Inghilterra durante la sua infanzia e lei studi\u00f2 al Royal College of Music, a Londra, e successivamente sotto Hugo Becker, e alla Universit\u00e4t der K\u00fcnste Berlin di Berlino. Nel 1910 vinse il Premio Mendelssohn e fece il suo debutto alla Bechstein Hall di Berlino.\nUna famiglia musicale.\nBeatrice era sorella di May Harrison, violinista, studentessa di Leopold Auer, Margaret Harrison, pianista, ma forse meglio conosciuta come allevatrice di Irish Wolfhounds e giudice alle mostre di cani e di Monica Harrison. Come per la Mark Hambourg, questa era di quelle famiglie in cui ai bambini venivano insegnati strumenti diversi in modo che potessero suonare in gruppo. Una volta May sostitu\u00ec Fritz Kreisler in un concerto di Mendelssohn ad Helsingfors. Sia May che Beatrice vinto rispettivamente la medaglia d'oro dell'Associated Board per violino e violoncello. La famiglia Harrison divenne amica di Roger Quilter e della sua cerchia durante i concerti dei soldati nel 1916. L'11 marzo 1918 Beatrice esegu\u00ec il Concerto per violoncello in si minore di Dvo\u0159\u00e1k con la Royal Philharmonic Orchestra sotto Thomas Beecham.\nHugo Becker aveva parlato a Sir Henry Wood della sua ammirazione per il modo di suonare di Beatrice Harrison anche prima del suo debutto. Sia Edward Elgar che Wood erano suoi grandi ammiratori. May e Beatrice si esibirono insieme sotto la direzione di Wood nel Doppio concerto di Brahms.\nPrime esibizioni del repertorio di Delius.\nBeatrice fu la prima interprete della Sonata per violoncello di Delius (Wigmore Hall, 31 ottobre 1918): l'11 novembre May diede la prima esecuzione della Sonata per violino n. 1 di Delius, che successivamente registr\u00f2 con Arnold Bax al pianoforte. Roger Quilter assistette ad entrambe le esibizioni, poich\u00e9 in quel periodo nei concerti suonavano anche la sua musica. Il Concerto per violino, scritto a Grez-sur-Loing nel 1919, fece il suo debutto alla Queen's Hall con Albert Sammons (il dedicatario) sotto la direzione di Adrian Boult nello stesso anno. Beatrice e sua sorella eseguirono la prima del Concerto doppio di Delius (che aveva completato nel 1915 e dedicato a loro) alla sua presenza in un concerto sinfonico della Queen's Hall nel gennaio 1920. Dopo questo Delius torn\u00f2 a Grez e, su richiesta di Beatrice Harrison, inizi\u00f2 a lavorare al suo concerto per violoncello. Beatrice esegu\u00ec la Sonata per violoncello in un concerto a Parigi l'8 giugno. Dopo due mesi di lavoro ininterrotto nel suo appartamento di Hampstead, Delius termin\u00f2 il concerto nella primavera del 1921 e fu eseguito dalla violoncellista che Sir Thomas Beecham chiamava \"questa signora di talento\". Quando i resti di Delius furono seppelliti di nuovo, secondo i suoi desideri, in un cimitero della campagna inglese meridionale, il 24 maggio 1935, il villaggio scelto fu Limpsfield vicino alla casa degli Harrison a Oxted nel Surrey: Beatrice Harrison suon\u00f2 dopo il servizio, durante il quale Thomas Beecham fece il suo elogio funebre.\nIl concerto di Elgar.\nLa Harrison tenne la prima esecuzione del Concerto per violoncello di Edward Elgar fuori Londra, al Three Choirs Festival di Hereford nel 1921. Nel 1924 fece una tourn\u00e9e in Europa e in America e nel novembre del 1925 riapparve alla Royal Philharmonic in un concerto tutto dedicato a Elgar, eseguendo il Concerto per violoncello sotto la direzione di Elgar (aveva insistito sul fatto che lei fosse la solista ogni volta che dirigeva il lavoro, dopo che lei aver studiato il lavoro con lui prima di fare una registrazione acustica abbreviata). Questa fu l'occasione in cui fu assegnat la medaglia d'oro a Sir Edward da Henry Wood per conto della Societ\u00e0. Uno o due anni dopo, quando l'avvento della registrazione elettrica aveva migliorato il potenziale tecnico del grammofono, Beatrice Harrison fu la solista scelta per effettuare l'incisione \"ufficiale\" per la HMV del concerto con la direzione di Elgar.\nNel 1929 al festival di Harrogate partecip\u00f2 a un concerto del festival di opere collegate al Gruppo di Francoforte (Quilter e colleghi) e nel 1933 Quilter riarrangi\u00f2 per lei il suo \"L'Amour de moy\" per una trasmissione radiofonica.\n'... un usignolo che canta insieme a lei'.\nLe esibizioni di Beatrice Harrison sono diventate famose attraverso le prime trasmissioni di musica della BBC. Fece alcune registrazioni \"live\" in cui era seduta e suonava il suo violoncello nel giardino di casa sua a Oxted, e gli usignoli che frequentavano il posto cantavano mentre lei suonava. Tra le melodie cos\u00ec registrate figurano \"Le canzoni che mia madre mi ha insegnato\" (Dvo\u0159\u00e1k), \"Chant Hindu\" (Rimsky-Korsakov) e la \"Londonderry Air\" (la melodia di \"Danny Boy\"). Furono anche registrati dischi degli usignoli che cantavano da soli e del coro all'alba nello stesso giardino. Queste registrazioni erano estremamente popolari.\nLa Harrison apparve come se stessa in \"The Demi-Paradise\", come una violoncellista che suonava per accompagnare il canto degli usignoli per una trasmissione della BBC.\nAnche in tempo di guerra.\nForse inevitabilmente il Concerto di Elgar fu il lavoro con cui \u00e8 stata identificata pi\u00f9 da vicino, non da ultimo nelle sue esibizioni per Henry Wood. Vi fu un'esibizione di grande successo nell'agosto 1937 e un'altra al concerto di Elgar del 27 agosto 1940, con la London Symphony Orchestra, nella vecchia Queen's Hall, meno di un anno prima che fosse distrutta dai bombardamenti tedeschi. In questa occasione lo stile della solista era particolarmente animato, facendo s\u00ec che i suoi riccioli \"danzassero\" in modo tale che gli orchestrali venivano distratti. Durante il concerto ci fu un crepitio di spari all'esterno e cadde dell'intonaco all'interno della sala. Sir Henry considerava la sua esibizione la migliore che avesse mai diretto. Fu una delle soliste inglesi che preso parte all'ultima stagione di Wood nel luglio del 1944, un mese prima della sua morte.\nBeatrice Harrison possedeva e suonava un violoncello realizzato da Pietro Guarneri (\"Pietro da Venezia\") (1695\u20131762).\nMor\u00ec nel Surrey nel 1965.\nConcerto per il centenario.\nIl 9 dicembre 1992 nella Wigmore Hall si tenne il concerto per il centenario di Beatrice Harrison dal violoncellista Julian Lloyd Webber e dal pianista John Lenehan. Il programma consisteva in opere particolarmente legate alla violoncellista tra cui le Sonate per violoncello di John Ireland e Delius, nonch\u00e9 \"Pastoral and Reel\" di Cyril Scott che Lloyd Webber suon\u00f2 con la sorella della Harrison, Margaret, al piano."}
{"id": "8390459", "revid": "46291", "url": "https://it.wikipedia.org/wiki?curid=8390459", "title": "Narcissus papyraceus", "text": "Narcissus papyraceus \u00e8 una pianta della famiglia delle Amarillidacee."}
{"id": "8390465", "revid": "287204", "url": "https://it.wikipedia.org/wiki?curid=8390465", "title": "Enzo Golino", "text": "Biografia.\nInizi\u00f2 la sua carriera di giornalista culturale alla Rai. Passato alla carta stampata diresse le pagine culturali de \"la Repubblica\", del \"Corriere della Sera\" e de \"L'Espresso\", collaborando come critico letterario a riviste quali \"Il Mondo\", \"Nord e Sud\", \"Paragone\", \"Tempo Presente\" e \"Nuovi Argomenti\". Le sue numerose pubblicazioni indagano il rapporto tra cultura, letteratura e societ\u00e0. Importanti i suoi contributi su Pier Paolo Pasolini."}
{"id": "8390476", "revid": "729019", "url": "https://it.wikipedia.org/wiki?curid=8390476", "title": "Castello di Tr\u00e9mazan", "text": "Il castello di Tr\u00e9mazan \u00e8 un castello in rovina ubicato a Landunvez.\nStoria e descrizione.\nIl castello di Tr\u00e9mazan, roccaforte della famiglia Chastel, venne edificato, secondo la tradizione, tra il IX e il X secolo, anche se diversi studi lo collocherebbero al XIV secolo: probabilmente, antecedente alla costruzione in pietra, esisteva un altro castello in legno. Costruito lungo il canale della Manica, sulle rive della baia di Portsall, su uno sperone roccioso, tra il villaggio di Kersaint e Tr\u00e9mazan, nella citt\u00e0 di Landunvez, il castello, nel corso dei secoli, sub\u00ec numerose modifiche strutturali per meglio adattarlo al progredire delle tecniche militari: tuttavia ricopr\u00ec sempre ruoli marginali durante le guerre.\nNel medioevo, tra il castello e la chiesa, si form\u00f2 un villaggio con circa una dozzina di abitazioni. Con la fine della dinastia dei Chastel nel XVI secolo, pass\u00f2 in mano a diverse famiglie, come quella dei Sc\u00e9peaux, dei Gondi, dei Coss\u00e9-Brissac, dei Penanco\u00ebt de Kerouazle, dei Crozat e dei Gontaut-Biron. Nel XVIII la struttura venne abbandonata e venduta durante la rivoluzione francese. Parte delle pietre del castello furono utilizzate per la costruzione della chiesa di Saint-Louis e di un teatro a Brest. Nonostante fosse in rovina, l'ultimo abitante del castello fu, tra la fine del XIX e l'inizio del XX secolo, un povero soprannominato Napoleone, il quale viveva di beneficenza. Il 18 maggio 1926 \u00e8 stato inserito nella lista dei monumenti storici.\nDel castello resta una torre alta 28 metri, in parte crollata, dalla base quadrata e di un'altezza che in origine doveva arrivare ai 35 metri: internamente la torre \u00e8 divisa in quattro piani, ognuno dei quali aveva la funzione di camera da letto."}
{"id": "8390481", "revid": "287204", "url": "https://it.wikipedia.org/wiki?curid=8390481", "title": "Distretto di Dilla", "text": "Dilla \u00e8 un distretto somalo che prende il nome dalla sua citt\u00e0 capoluogo. Si trova nella parte nord-occidentale dell'Adal, regione del Somaliland.\nQuesto distretto \u00e8 abitato solamente dai Mohamuud Nuur, una delle due sotto-divisioni dei Reer Nuur, un clan del Makahiil Gadabuursi."}
{"id": "8390482", "revid": "124161558", "url": "https://it.wikipedia.org/wiki?curid=8390482", "title": "Pompeo Morganti", "text": "Biografia.\nFiglio del pittore Bartolomeo Morganti, conosciuto anche come \"Bartolomeo di Matteo de 'Marescalchi\", Pompeo inizi\u00f2 la sua carriera a fianco del padre.\nInsieme lavorarono nel 1528 agli affreschi absidali nella cattedrale di Pesaro e al dipinto (firmato e datato 1528) per la chiesa di San Rocco a Pesaro; entrambi perduti.\nLa tavola della \"Resurrezione di Lazzaro e San Michele Arcangelo che abbatte il demonio\" venne commissionata nel 1532 dalla \"Compagnia di San Michele\" per la loro chiesa a Fano. I due pittori la portarono a termine nel 1534. \u00c8 ritenuto il capolavoro di Bartolomeo Morganti. \nDalla morte del padre, avvenuta verso il 1534, la sua carriera prende avvio. Nel 1535 ebbe l\u2019incarico da parte del Consiglio comunale di Jesi per l\u2019esecuzione di un dipinto destinato al palazzo dei Priori, il \"Crocifisso con i Santi Settimio, Floriano e Caterina\", andato perduto. In seguito si trasferisce a Pesaro ove nel 1545 realizza la copia della \"Madonna con Bambino\" per la chiesa delle Grazie, commissionatagli dopo la distruzione in un incendio dell\u2019originale.\nSecondo Vasari (1568) Taddeo Zuccari fu collocato dal padre Ottaviano presso la bottega di Pompeo Morganti. Lo stile del Morganti oscilla fra la riproposizione del linguaggio pittorico paterno e l'elaborazione di modelli lotteschi e di Taddeo Zuccari.\nSpos\u00f2 nel 1532 Giovanna di Bartolomeo; dal matrimonio nacquero Beatrice, Michelangelo (documentato come pittore fra il 1571 e il 1572) e Ottavio, attivo anch\u2019egli come pittore nell\u2019ultimo quarto del secolo. Le ultime notizie d\u2019archivio su Pompeo lo vedono presente nel 1555 fra i membri della \"Santa Unione di Fano\"."}
{"id": "8390485", "revid": "287204", "url": "https://it.wikipedia.org/wiki?curid=8390485", "title": "Coca Cola (singolo)", "text": "Coca Cola \u00e8 un singolo della rapper italiana Chadia Rodr\u00edguez, pubblicato il 21 giugno 2019."}
{"id": "8390489", "revid": "1569039", "url": "https://it.wikipedia.org/wiki?curid=8390489", "title": "Episodi di What We Do in the Shadows", "text": ""}
{"id": "8390493", "revid": "729019", "url": "https://it.wikipedia.org/wiki?curid=8390493", "title": "Bellator 224", "text": "Bellator 224: Budd vs. Rubin \u00e8 stato un evento di arti marziali miste tenuto dalla Bellator MMA il 12 luglio 2019 al WinStar World Casino di Thackerville negli Stati Uniti."}
{"id": "8390501", "revid": "945903", "url": "https://it.wikipedia.org/wiki?curid=8390501", "title": "Manhattan Tower (album)", "text": "Manhattan Tower \u00e8 un album di Patti Page, pubblicato dalla casa discografica Mercury Records nell'ottobre del 1956."}
{"id": "8390509", "revid": "111794593", "url": "https://it.wikipedia.org/wiki?curid=8390509", "title": "Belmondo (album)", "text": "Belmondo \u00e8 il quinto album in studio del gruppo musicale italiano Kaufman, pubblicato il 10 novembre 2017, sotto l'etichetta INRI/METATRON e con la distribuzione di BMG Italy e Universal Music."}
{"id": "8390514", "revid": "767487", "url": "https://it.wikipedia.org/wiki?curid=8390514", "title": "DJ Whoo Kid", "text": "Le sue produzioni si distinguono per la presenza della sua tag ( whoooooo kiiiiiidddd).\nHa collezionato due album nella classifica Billboard 200, \"XXL Presents: Bad Season\" con Tech N9ne (#118 in 2011) e \"The Whoodlum Ball\" con Smith, Hay e Ranna Royce (#156 in 2018)."}
{"id": "8390516", "revid": "252105", "url": "https://it.wikipedia.org/wiki?curid=8390516", "title": "Tempi moderni (rivista)", "text": "Tempi moderni (titolo completo: \"Tempi moderni dell\u2019economia della politica della cultura\") \u00e8 stata una rivista fondata da Fabrizio Onofri e Marco Cesarini Sforza e uscita dal marzo 1958 all\u2019inizio del 1977. Nel numero \u00abdi consultazione\u00bb (uscito nel 1957) si esplicitava tra gli obiettivi della rivista la \u00abrevisione metodologica generale\u00bb dell\u2019esperienza della sinistra e di tutti quegli istituti \u2013 partiti, sindacati, commissioni interne, parlamento ecc. \u2013 la cui azione si era dimostrata insufficiente rispetto \u00abagli sviluppi e alle modificazioni strutturali della societ\u00e0 italiana\u00bb. Pubblicata prima da La Nuova Italia, poi dal Centro italiano di ricerche e documentazione (legato agli ambienti della sinistra socialdemocratica), infine dalle Edizioni Dedalo. Vi scrissero, tra i molti, Alberto Arbasino, Norberto Bobbio, Achille Bonito Oliva, Gilles Deleuze, Franco Ferrarotti, Enzo Golino, Giorgio Ruffolo, Miro Allione, Giuseppe Tamburrano, Andrea Zanzotto."}
{"id": "8390523", "revid": "173617", "url": "https://it.wikipedia.org/wiki?curid=8390523", "title": "Tom Bogs", "text": "Campione europeo dei pesi mediomassimi (1968-1969) e dei pesi medi (1969-1970). Fu avversario vittorioso di Piero Del Papa e di Carlo Duran (una vittoria e una sconfitta).\nBiografia.\nFiglio di Poul Bogs, campione danese di tiro dal 1947 al 1950, sua sorella minore Maibritt fu campionessa nazionale di lancio del disco. \nDa dilettante, Tom Bogs prese parte alle Olimpiadi di Tokyo 1964 nella categoria dei pesi superwelter. Raggiunse i quarti di finale, dove perse contro il nigeriano Nojim Maiyegun.\nDivenuto professionista, Bogs consegu\u00ec una striscia di 54 incontri senza sconfitte, con un solo pari ma combattendo sempre in Danimarca o, al massimo, alcune volte in Svezia. \nAncora imbattuto, Bogs conquist\u00f2 il titolo europeo dei pesi mediomassimi il 12 settembre 1968, a Copenaghen battendo il tedesco Lothar Stengel per KO al primo round. Ha difeso con successo il titolo, battendo ai punti Piero Del Papa, sempre a Copenaghen.\nHa poi rinunciato alla cintura per scendere nella categoria inferiore dei pesi medi e combattere contro il campione europeo Carlo Duran, con il titolo in palio. L'11 settembre 1969, a Copenaghen, Bogs conquist\u00f2 la cintura europea dei medi, battendo ai punti l'italo-argentino.\nDopo un pari con Don Fullmer, nel giugno 1970, sub\u00ec la sua prima sconfitta contro l'ex campione mondiale dei pesi welter e dei pesi medi Emile Griffith, nel ring casalingo di Valby, quartiere di Copenaghen.\nDifese vittoriosamente il titolo europeo contro Luigi Patruno e, sempre in casa, contro il britannico Chris Finnegan. Poi si convinse a concedere la rivincita al trentaquattrenne Carlo Duran, a Roma. Il 4 dicembre 1970, ai punti, fu costretto a restituire il titolo nei guantoni dell'italo-argentino.\nIl 19 agosto 1972, a Copenaghen, sfid\u00f2 Carlos Monz\u00f3n per il titolo mondiale dei pesi medi ma fu sconfitto dall'argentino per Kot al quinto round.\nRiusc\u00ec poi a riconquistare il titolo europeo dei medi, resosi vacante, il 18 gennaio 1973, a Copenaghen, battendo ai punti l'italiano naturalizzato francese Fabio Bettini. \nIn seguito, Bogs risal\u00ec nella categoria dei mediomassimi, riuscendo anche a sconfiggere l'ex campione del mondo WBA Vicente Rond\u00f3n sul ring casalingo. Il 12 maggio 1974, alla Wembley Arena, per\u00f2, fall\u00ec il tentativo di indossare nuovamente la cintura europea dei mediomassimi contro il britannico John Conteh (abbandono alla sesta ripresa). \nRisceso nei medi, dopo una vittoria con il Campione britannico Bunny Sterling e una sconfitta con Tom Bethea, gi\u00e0 avversario di Benvenuti, si ritir\u00f2 dal pugilato."}
{"id": "8390526", "revid": "11959", "url": "https://it.wikipedia.org/wiki?curid=8390526", "title": "Dinastia Sharqi", "text": ""}
{"id": "8390528", "revid": "686936", "url": "https://it.wikipedia.org/wiki?curid=8390528", "title": "Kansas City Chiefs 1970", "text": "La stagione 1970 dei Kansas City Chiefs \u00e8 stata la prima nella National Football League dopo la fusione AFL-NFL e la 11\u00aa complessiva. La squadra scambi\u00f2 il running back Mike Garrett, leader della franchigia per yard corse in carriera, e lo sostitu\u00ec con Ed Podolak. Malgrado una vittoria sui futuri vincitori del Super Bowl V, i Baltimore Colts, la squadra termin\u00f2 con un record di 75-2 nella nuova AFC West fuori dai playoff.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "8390532", "revid": "300067", "url": "https://it.wikipedia.org/wiki?curid=8390532", "title": "Roberto Salom\u00f3n", "text": ""}
{"id": "8390535", "revid": "300067", "url": "https://it.wikipedia.org/wiki?curid=8390535", "title": "Roberto Simon", "text": ""}
{"id": "8390536", "revid": "729019", "url": "https://it.wikipedia.org/wiki?curid=8390536", "title": "Bellator 223", "text": "Bellator 223 (conosciuto anche come Bellator London/Bellator 223) \u00e8 stato un evento di arti marziali miste tenuto dalla Bellator MMA il 22 giugno 2019 alla Wembley Arena di Londra in Inghilterra."}
{"id": "8390537", "revid": "287204", "url": "https://it.wikipedia.org/wiki?curid=8390537", "title": "Shemu", "text": " Shemu \u00e8 la terza stagione del calendario egizio, conosciuto anche con La stagione del raccolto o La stagione della bassa acqua del Nilo.\nDescrizione.\nShemu era composto da quattro mesi di 30 giorni ciascuno, mesi che venivano identificati come il 1\u00ba, il 2\u00ba, il 3\u00ba e il 4\u00ba. Nel periodo ellenistico venne, poi, dato un nome ad ogni mese dell'anno, spesso riferiti alle festivit\u00e0 religiose che caratterizzavano il calendario egizio precedente.\nFestivit\u00e0.\nLe celebrazioni religiose pi\u00f9 importanti della stagione di Shemu:\n- 1\u00aa festa della dea Renenutet (compleanno di Nepri, la personificazione del grano)\n- nel 10 \u00b0 giorno festival del dio Anubi. \n- festa del dio Min dalla durata di quattro giorni.\n- festival della nuova luna della valle. \n- 7\u00aa festa di Wadjet \n- nel 19\u00ba giorno la celebrazione del \"Hb- HqA- Ankh- Wda-Snb\" ossia \"Festival del sovrano che possa vivere, essere sano e in salute\"\n- 15\u00ba giorno, cerimonia della buona inondazione, sacra a Hapy e Amun. \n- 30\u00ba giorno, vigilia del festival della dea Hathor, nel Nuovo Regno si svolgeva a Tebe. \n- 2 \u00b0 festival del Pip, dedicato alla dea Isis, molto noto nel Periodo Tardo. \n- 8 \u00b0 cerimonia di Wadjet, solstizio d'estate. \n- 24 \u00b0 giorno, festival del dio Ptah. \n- 30\u00ba giorno, Wep-renpet, il capodanno.\nBibliografia.\n, Kemp, Barry J, \"Ancient Egypt: Anatomy of a Civilization\", 1991. \nWilson, Hilary, \"People of the Pharaohs\", 1997."}
{"id": "8390540", "revid": "767487", "url": "https://it.wikipedia.org/wiki?curid=8390540", "title": "La gamberge", "text": "La gamberge \u00e8 un film del 1962 diretto da Norbert Carbonnaux."}
{"id": "8390541", "revid": "111811274", "url": "https://it.wikipedia.org/wiki?curid=8390541", "title": "Area archeologica di San Lorenzo", "text": "Area archeologica di San Lorenzo \u00e8 un'area archeologica situata nei pressi di Pegognaga, in provincia di Mantova.\nOccupa un dosso su cui sorge anche l'antica pieve matildica di San Lorenzo. Le testimonianze archeologiche risalgono ad un arco cronologico che va dal II secolo a.C. al V-VI secolo d.C. I reperti vennero casualmente alla luce nella seconda met\u00e0 dell'Ottocento e vennero raccolti dal dott. Alessandro Nizzoli, primo sindaco di Pegognaga. I suoi eredi donarono al Comune i reperti nei primi anni Novanta e costituiscono oggi la collezione del locale Museo civico archeologico."}
{"id": "8390547", "revid": "767487", "url": "https://it.wikipedia.org/wiki?curid=8390547", "title": "Iain Neil", "text": "Biografia.\nIain A. Neil \u00e8 nato a Glasgow, in Scozia, e si \u00e8 laureato in fisica applicata alla Strathclyde University. Dopo aver lavorato per diverse societ\u00e0 ha fondato una propria azienda, che fornisce consulenze e tecnologie a compagnie di tutto il mondo.\nIl suo lavoro, particolarmente significativo per la realizzazione di lenti ottiche per le macchine da presa cinematografiche, lo ha portato ad essere la seconda persona, dopo Walt Disney, nella classifica dei premiati con l'Oscar, avendo vinto il premio per 12 volte. Trattandosi di premi tecnici, la vincita dell'Oscar non prevede la consegna della famosa statuetta, ma di una targa o un certificato."}
{"id": "8390558", "revid": "767487", "url": "https://it.wikipedia.org/wiki?curid=8390558", "title": "La bella americana", "text": "La bella americana (\"La belle Am\u00e9ricaine\") \u00e8 un film del 1962 diretto da Robert Dh\u00e9ry."}
{"id": "8390566", "revid": "729019", "url": "https://it.wikipedia.org/wiki?curid=8390566", "title": "Isola di Mouro", "text": "L'isola di Mouro \u00e8 una piccola isola che sorge nel mar Cantabrico di fronte alla penisola della Magdalena all'ingresso della baia di Santander nella Spagna settentrionale.\nLa sola struttura dell'isola \u00e8 un faro del XIX secolo. Sino al 1921 il faro era abitato da due guardiani, ma oggi \u00e8 automatizzato.\nL'isola costituisce un habitat importante per gli uccelli marini ed \u00e8 divenuta, a partire dal 2014, una zona di protezione speciale."}
{"id": "8390568", "revid": "889336", "url": "https://it.wikipedia.org/wiki?curid=8390568", "title": "Coppa di svizzera 2016-2017", "text": ""}
{"id": "8390569", "revid": "889336", "url": "https://it.wikipedia.org/wiki?curid=8390569", "title": "Coppa di svizzera 2019-2020", "text": ""}
{"id": "8390574", "revid": "122503250", "url": "https://it.wikipedia.org/wiki?curid=8390574", "title": "Buick Envision", "text": "La Buick Envision \u00e8 un'autovettura di tipo crossover realizzata dalla casa automobilistica statunitense Buick dal 2014.\nDescrizione.\nIl 21 luglio sono state rese pubbliche alcune specifiche e le prime foto ufficiali, oltre al nome cinese \"Ang Ke Wei\" (\u6602\u79d1\u5a01). L'auto \u00e8 prodotta in Cina da una joint-venture tra la SAIC e la GM \nL'Envision ha fatto il suo debutto negli Stati Uniti al North American International Auto Show l'11 gennaio 2016.\nLa vettura condivide alcuni componenti con la GMC Terrain di seconda generazione e la Chevrolet Equinox. Le vendite negli Stati Uniti sono iniziate nell'estate del 2016. La Envision \u00e8 il primo veicolo della GM costruito in Cina ad essere venduto in America. Al debutto era disponibile solo nella versione a trazione integrale, per poi essere a partire dal 2017 disponibile anche a trazione anteriore.\nLa versione nordamericana della Envision \u00e8 dotata di due propulsori benzina a quattro cilindri: \"LCV\" da 2,5 litri con 197 CV (147\u00a0kW) e 260 Nm e \"LTG\" da 2,0 litri turbo da 252 CV e 353 Nm.\nRestyling 2017.\nAlla fine del 2017 in Cina e nel 2018 per il mercato nordamericano, l'Envision \u00e8 stata sottoposta a un restyling, caratterizzato da un design esterno aggiornato pi\u00f9 simile al family feeling del resto della gamma Buick. Con l'aggiornamento sono disponibili nuovi sedili, una nuova griglia frontale, luci posteriori dal diverso disegno.\nRestyling 2019.\nA novembre 2019 \u00e8 stato presentato un secondo restyling della vettura, questa volta pi\u00f9 netto rispetto al precedente con un nuovo frontale e un posteriore con nuovi portelloni e paraurti."}
{"id": "8390579", "revid": "767487", "url": "https://it.wikipedia.org/wiki?curid=8390579", "title": "Giochi bestiali in famiglia", "text": "Giochi bestiali in famiglia \u00e8 un film erotico del 1990."}
{"id": "8390581", "revid": "767487", "url": "https://it.wikipedia.org/wiki?curid=8390581", "title": "Haim Harari", "text": "Contribu\u00ec alla fisica delle particelle, istruzione scientifica, e altri campi. \u00c8 stato il presidente dell'Istituto Weizmann dal 1988 al 2001.\nBiografia.\nHaim Harari nacque a Gerusalemme in Palestina mandataria. La sua famiglia visse nella zona che ora \u00e8 Israele per cinque generazioni. I suoi genitori erano i membri della Knesset Yizhar Harari e Dina Neumann. Harari consegu\u00ec il suo M.Sc. e il suo Ph.D. in fisica alla Universit\u00e0 Ebraica di Gerusalemme.\nCarriera.\nHarari ha coniato il nome dei quark top e bottom, previsti nel 1973 da Kobayashi e Maskawa, e ha fatto la prima dichiarazione completa del modello standard di fisica delle particelle con sei quark e sei leptoni (presso la conferenza Lepton-Photon a Stanford nel 1975). Ha anche proposto il modello di Rishon, un modello per una sottostruttura di quark e leptoni, attualmente ritenute le particelle pi\u00f9 fondamentali in natura. Non ci sono ancora prove sperimentali per tale sottostruttura.\nPremi e riconoscimenti.\nNel 2004 Harari tenne un discorso intitolato \"A View from the Eye of the Storm\" che offriva spunti sui problemi del Medio Oriente. In seguito lo trasform\u00f2 in un libro omonimo."}
{"id": "8390584", "revid": "1632387", "url": "https://it.wikipedia.org/wiki?curid=8390584", "title": "Turismo in Ucraina", "text": "Il turismo \u00e8 un settore importante dell'economia Ucraina.Pi\u00f9 di 20 milioni di turisti visitano il paese ogni anno (25,4 milioni nel 2008)\n), principalmente dalla Russia e dall'Europa orientale, nonch\u00e9 dall'Europa occidentale e dagli Stati Uniti. La struttura del flusso in entrata per paese di origine \u00e8 la seguente: paesi della CSI - 11,9 milioni di persone (63% del flusso totale in entrata), paesi dell'UE - 6,3; milioni di persone (33%), altri paesi - 0,6 milioni di persone (4%).\nImportanza nel mondo e struttura del turismo in Ucraina..\nSecondo l'Organizzazione mondiale del turismo (UNWTO), l'Ucraina \u00e8 tra i primi dieci paesi per numero di visite, classificandosi all'8\u00ba posto nel 2008.\nPi\u00f9 di 20 milioni di turisti visitano il paese ogni anno (25,4 milioni nel 2008), principalmente dell'Europa orientale, nonch\u00e9 dell'Europa occidentale, degli Stati Uniti e del Giappone. L'Ucraina possiede molte attivit\u00e0 ricreative dal turismo sportivo (come lo sci) a viaggi cognitivi, basati sulla ricca storia archeologica e religiosa del paese. Numerosi centri benessere situati praticamente in tutte le regioni dell'Ucraina stanno diventando noti nel mondo.\nRisorse storiche e architettoniche dell'Ucraina.\nIn Ucraina, ci sono oltre 140.000 monumenti protetti dallo stato, vale a dire:\nStrutture ricettive.\nNel paese ci sono circa 4572 strutture ricettive (2017)\nper un totale di circa 407 975 posti.\nSolo 235 hotel hanno stelle."}
{"id": "8390586", "revid": "1437331", "url": "https://it.wikipedia.org/wiki?curid=8390586", "title": "Mangiauomini", "text": "Mangiauomini \u00e8 un singolo della rapper italiana Chadia Rodr\u00edguez, pubblicato il 4 ottobre 2019."}
{"id": "8390591", "revid": "287204", "url": "https://it.wikipedia.org/wiki?curid=8390591", "title": "Eccesso di mortalit\u00e0", "text": "Leccesso di mortalit\u00e0 \u00e8 un dato statistico utilizzato prevalentemente in epidemiologia e statistica medica che indica un aumento del tasso di mortalit\u00e0 di un determinato gruppo di popolazione rispetto alla media della popolazione o l'aumento del numero di decessi durante un certo periodo di tempo rispetto alla mortalit\u00e0 normalmente prevista nella stessa stagione. La mortalit\u00e0 viene costantemente monitorata in tutti i paesi. Nella UE come conseguenza del \"European Mortality Monitoring Project\" l'eccesso di mortalit\u00e0 \u00e8 costantemente monitorato dalla rete Euromomo.\nPu\u00f2 essere calcolato un eccesso di mortalit\u00e0 specifico confrontando le morti per una specifica causa con la mortalit\u00e0 media per la stessa causa nelle stesse stagioni di altri anni.\nL'eccesso di mortalit\u00e0 pu\u00f2 essere calcolato anche come l'aumento del tasso di mortalit\u00e0 nella popolazione generale a causa di uno specifico rischio morte: generato da una malattia specifica, un cataclisma, criminalit\u00e0, crisi umanitaria, stato sociale ecc..\nEsempi di gruppi di popolazione con eccesso di mortalit\u00e0 rispetto al tasso di mortalit\u00e0 previsto per la popolazione media includono: obesi , fumatori e malati mentali, ecc... L'eccesso di mortalit\u00e0 va di pari passo con un calo dell'aspettativa di vita calcolata mediante tabelle di mortalit\u00e0 per questi gruppi di popolazione. L'eccesso di mortalit\u00e0 pu\u00f2 essere calcolato per classi di et\u00e0 e per sesso. Quando si confrontano i tassi di mortalit\u00e0 dei gruppi di popolazione, si deve tener conto della maggiore probabilit\u00e0 di morte che aumenta con l'et\u00e0. Il pi\u00f9 alto tasso di mortalit\u00e0 tra le persone anziane di per s\u00e9 non \u00e8 un eccesso di mortalit\u00e0.\nNel caso di epidemie stagionali si tratta di utilizzare il numero di decessi avvenuti per tutte le cause e comparare il numero delle morti verificatisi durante la stagione influenzale con il dato medio delle morti registrato nel restante periodo dell'anno.\nQuesto indicatore consente di valutare l\u2019impatto di una epidemia sulla mortalit\u00e0 di una popolazione. Questo dato non soffre delle incertezze e variabilit\u00e0 del tasso di mortalit\u00e0 specifico o di letalit\u00e0 dovute a mancanza di diagnosi, imprecisioni di interpretazione e di notifica, in quanto i decessi vengono contati tutti, indipendentemente da qualunque altro fattore. Durante un evento come un'epidemia, la malattia pu\u00f2 avere effetti sulla mortalit\u00e0 in vario modo: aumento degli incidenti, aggravamento di malattie non diagnosticate, suicidi, ecc.\nIl calcolo dell\u2019eccesso di mortalit\u00e0 per\u00f2 non \u00e8 facilmente utilizzabile durante lo svolgimento di un evento sanitario (come una pandemia influenzale) poich\u00e9 necessita di un periodo di tempo pi\u00f9 lungo e di un altro periodo di paragone che deve essere ben identificato e possibilmente privo di altre variabili che andrebbero a distorcere il risultato (ad esempio: epidemie in periodo di guerra).\nL'eccesso di mortalit\u00e0 rilevato tra le settimane 10 e 19 del 2020, durante la pandemia di COVID-19, nella provincia di Bergamo, confrontando la media dei decessi negli anni dal 2016 al 2019 \u00e8 stato del 329,8%.\nL'eccesso di mortalit\u00e0 non identifica a priori uno specifico nesso causale in quanto diversi fattori che innalzano il rischio di morte possono coesistere, ma \u00e8 un indicatore di una probabile correlazione."}
{"id": "8390592", "revid": "1305772", "url": "https://it.wikipedia.org/wiki?curid=8390592", "title": "Play It Cool", "text": "Play It Cool \u00e8 un singolo del DJ statunitense Steve Aoki e del gruppo musicale sudcoreano Monsta X, pubblicato il 22 marzo 2019 come secondo estratto dal sesto album in studio di Aoki \"Neon Future IV\".\nDescrizione.\nSi tratta della versione in lingua inglese dell'omonimo brano originariamente pubblicato dai Monsta X nel loro album \"Take.2 We Are Here\", uscito nel febbraio 2019.\nVideo musicale.\nIl videoclip mostra scene di Aoki viaggiare in macchina intento ad ascoltare il brano alternate ad altre in cui i Monsta X cantano le strofe dello stesso ed eseguono varie coreografie."}
{"id": "8390593", "revid": "260676", "url": "https://it.wikipedia.org/wiki?curid=8390593", "title": "Museo civico archeologico (Pegognaga)", "text": "Il Museo civico archeologico \u00e8 un museo archeologico di Pegognaga, in provincia di Mantova.\nIstituito nel 1977, raccoglie 750 reperti archeologici di et\u00e0 romana (I sec. a.C. - IV sec. d.C.) rinvenuti nell'Ottocento nell'area archeologica di San Lorenzo. \nIn mostra suppellettili domestiche, ceramiche e vetri. Molti i frammenti di laterizi, resti di pavimenti a mosaico e intonaci dipinti. Importante la presenza di frammenti di anfore.\nTra gli oggetti di pregio, una statuetta bronzea di Zeus, datata al I secolo d.C."}
{"id": "8390596", "revid": "729019", "url": "https://it.wikipedia.org/wiki?curid=8390596", "title": "Bellator 222", "text": "Bellator 222: MacDonald vs. Gracie \u00e8 stato un evento di arti marziali miste tenuto dalla Bellator MMA il 14 giugno 2019 alla Wembley Arena di New York negli Stati Uniti."}
{"id": "8390601", "revid": "180559", "url": "https://it.wikipedia.org/wiki?curid=8390601", "title": "Riserva naturale nazionale", "text": "Una riserva naturale nazionale (RNN) \u00e8 un'area protetta che fa parte delle riserve naturali della Francia e il cui status \u00e8 definito dalla \"legge sulla democrazia locale del 27 febbraio 2002\". \u00c8 uno strumento di protezione a lungo termine per spazi, specie o oggetti geologici. La durata della sua protezione \u00e8 illimitata.\nStoria.\nNel 1912, la prima riserva naturale francese fu creata nell'arcipelago dei Sept-\u00celes sotto forma di riserva ornitologica privata. Sar\u00e0 classificata nel 1976. Il primo RNN creato \u00e8 quello del Lac Luitel in Is\u00e8re classificato nel 1961.\nLegislazione.\nDopo che la \"legge n. 57-740 del 1\u00ba luglio 1957\" ha modificato la \"legge del 2 maggio 1930\" con l'aggiunta di un articolo 8 bis che consente la classificazione di un sito in \"riserva naturale\", le riserve naturali sono state istituite a norma della \"legge n. 76-629 del 10 luglio 1976\" relativa alla protezione della natura. Successivamente, la legge sulla democrazia locale del 27 febbraio 2002 ha ridefinito il suo status distinguendo:\nLe riserve naturali nazionali sono classificate da un decreto ministeriale o da un decreto del Consiglio di Stato.\nInventario.\nDal 1\u00ba gennaio 2019 ce ne sono 5\n167 riserve naturali nazionali per 67.681.656 ettari suddivise in:\nLe pi\u00f9 piccole RNN sono quelle di Toarcien con 0,61 ha e della grotta Gravelle con 1,37 ha.\nLe pi\u00f9 grandi sono quelle dei territori meridionali francesi con 67.200.000 ettari, Nouragues con 100.000 ettari, paludi Kaw-Roura con 94.700 ettari, Trinidad con 76.000 ettari e gli altopiani del Vercors con 17.030 ettari (il pi\u00f9 grande della Francia metropolitana)."}
{"id": "8390602", "revid": "831312", "url": "https://it.wikipedia.org/wiki?curid=8390602", "title": "Dorpenomloop Rucphen 2020", "text": "La Dorpenomloop Rucphen 2020 (nome ufficiale per ragioni di sponsorizzazione, Rabobank Dorpenomloop Rucphen), quarantatreesima edizione della corsa e valida come evento dell'UCI Europe Tour 2020 categoria 1.2, si svolse l'8 marzo 2020 su un percorso di 201,4\u00a0km con partenza da Rucphen ed arrivo a Sint Willebrord nei Paesi Bassi. La vittoria fu appannaggio dell'olandese David Dekker che complet\u00f2 il percorso in 4h36'30\", alla media di 43,70\u00a0km/h, precedendo l'australiano Brenton Jones e il britannico Matthew Bostock.\nPresero il via 161 ciclisti, mentre coloro che tagliarono il traguardo furono 101."}
{"id": "8390609", "revid": "125972768", "url": "https://it.wikipedia.org/wiki?curid=8390609", "title": "Pedro Mart\u00ednez (tennista)", "text": "Carriera.\nRiesce a entrare nel tabellone principale di un Grande Slam nel 2019 al Roland Garros, dopo aver fallito la qualificazione allo US Open del 2018 e all'Australian Open del 2019, uscendo in entrambe le occasioni all'ultimo turno.\nNel 2020 ottiene la sua prima vittoria in un Grande Slam, battendo al primo turno dell'Australian Open Dominik Koepfer, venendo poi sconfitto al turno successivo da Daniil Medvedev.\nNel 2021 accede come alternate al torneo di doppio dell'Open di Francia insieme a Pablo And\u00fajar, grazie al ritiro per positivit\u00e0 al COVID-19 delle teste di serie numero 1 composta da Nikola Mekti\u0107 e Mate Pavi\u0107, spingendosi fino alla semifinale, dove la coppia viene eliminata da Aleksandr Bublik e Andrej Golubev.\nNel 2022 conquista il suo primo titolo ATP a Santiago, sconfiggendo in finale Sebastian Baez con il punteggio di 6-4 4-6 4-6"}
{"id": "8390610", "revid": "1418004", "url": "https://it.wikipedia.org/wiki?curid=8390610", "title": "Premio Finlandia", "text": "Il Premio Finlandia (\"Finlandia-palkinto\") \u00e8 un premio letterario finlandese assegnato annualmente dalla \"Finnish Book Foundation\".\nIstituito a partire dal 1984, all'inizio era destinato a romanzi, raccolte di racconti e saggi, ma dal 1993 sono stati ammessi al riconoscimento solo i romanzi.\nDestinato esclusivamente a cittadini finlandesi maderlingua o di lingua svedese (con una sola eccezione nelle nomination nel 2010), si articola in tre categorie: \"Miglior romanzo\", \"Miglior saggio\" e \"Miglior libro per ragazzi\".\nInizialmente scelto da una giuria di tre membri, dal 1993 \u00e8 assegnato da una sola personalit\u00e0 finlandese appartenente al mondo della cultura o della politica.\nA partire dal 2008, l'importo della somma assegnata al vincitore \u00e8 di 30000 euro."}
{"id": "8390611", "revid": "399", "url": "https://it.wikipedia.org/wiki?curid=8390611", "title": "Lu\u00eds Alberto", "text": ""}
{"id": "8390612", "revid": "287204", "url": "https://it.wikipedia.org/wiki?curid=8390612", "title": "Le tempeste che abbiamo", "text": "Le tempeste che abbiamo \u00e8 il quarto album in studio del gruppo musicale italiano Kaufman, pubblicato il 14 dicembre 2014."}
{"id": "8390617", "revid": "1833487", "url": "https://it.wikipedia.org/wiki?curid=8390617", "title": "Luis Alberto", "text": ""}
{"id": "8390620", "revid": "2084998", "url": "https://it.wikipedia.org/wiki?curid=8390620", "title": "Maine di Tethba", "text": "Nella tradizione storica e genealogica irlandese, M\u00e1in\u00e9 di Tethba o M\u00e1in\u00e9 mac N\u00e9ill, fu un presunto figlio di Niall Noigiallach, e antenato apicale della dinastia degli U\u00ed Maine.\nScrivendo di lui nel 1973, lo storico irlandese Francis John Byrne dichiar\u00f2 che: \"Potremmo quindi sospettare che l'U\u00ed M\u00e1in\u00e9 orientale sia stato assorbito con tanto successo nell'ambito degli U\u00ed N\u00e9ill che i loro re, per una gentile finzione, furono accettati nel circolo della dinastia dominante ... Il fatto che la data di morte annalistica di M\u00e1in\u00e9 mac N\u00e9ill nel 440 sia cos\u00ec molto prima di quella dei suoi presunti fratelli, suggerisce anche che fu adottato nella dinastia qualche tempo dopo che gli storici sintetici avevano accettato di spostare indietro la data del regno di Niall di una o pi\u00f9 generazioni.\" \nSecondo un'altra tradizione tuttavia, il fondatore della dinastia e del regno degli U\u00ed Maine sarebbe M\u00e1ine M\u00f3r, figlio di Eochaidh Ferdaghiall e discendente di Colla da Chrioch, uno dei Tre Colla. Lui e i suoi due figli Breasal and Amhlaibh si trasferirono nelle terre del Connacht proveniendo dal regno di Oriel."}
{"id": "8390623", "revid": "1745361", "url": "https://it.wikipedia.org/wiki?curid=8390623", "title": "M\u00e1ine M\u00f3r", "text": "M\u00e1ine M\u00f3r mac Eochaidh (fl. IV secolo) fu, secondo la tradizione storica irlandese, il fondatore del regno di U\u00ed Maine.\nM\u00e1ine M\u00f3r discendeva da Colla da Chrioch di Oriel, che divenne sovrappopolato. M\u00e1ine M\u00f3r, suo padre Eochaidh Ferdaghiall e i suoi due figli Breasal e Amhlaibh, si recarono nel Connacht per cercare nuove terre. Attaccarono le terre del re locale, Cian d'Fhearaibh Bolg, re dei Fir Bolg, e con l'intervento di Grellan, si stabilirono nel paese. In cambio, l'U\u00ed Maine avrebbe sempre reso omaggio a Grellan, che divenne il santo patrono della dinastia.\nMaine M\u00f3r regn\u00f2 per cinquant'anni. Gli successe il figlio sopravvissuto, Breasal mac Maine M\u00f3r, che regn\u00f2 per trent'anni.\nSecondo un'altra tradizione, probabilmente successiva, il fondatore della dinastia degli U\u00ed Maine fu invece Maine di Tethba, un figlio di Niall dei Nove Ostaggi."}
{"id": "8390627", "revid": "436907", "url": "https://it.wikipedia.org/wiki?curid=8390627", "title": "Hit Your Heart", "text": ""}
{"id": "8390629", "revid": "584834", "url": "https://it.wikipedia.org/wiki?curid=8390629", "title": "Universit\u00e9 du Qu\u00e9bec \u00e0 Montr\u00e9al", "text": ""}
{"id": "8390630", "revid": "124123", "url": "https://it.wikipedia.org/wiki?curid=8390630", "title": "Luis Planas", "text": " Dal 7 giugno 2018 \u00e8 ministro dell'agricoltura, della pesca e dell'alimentazione nei governi S\u00e1nchez I e II."}
{"id": "8390634", "revid": "486946", "url": "https://it.wikipedia.org/wiki?curid=8390634", "title": "Luis Alberto (1992)", "text": ""}
{"id": "8390637", "revid": "287204", "url": "https://it.wikipedia.org/wiki?curid=8390637", "title": "Palazzolo (Roma)", "text": "Il Palazzolo (o Palazzola, in Latino Palatiolum) \u00e8 l'estrema propaggine settentrionale del colle Gianicolense che si protende verso il colle Vaticano, nel rione Borgo, a Roma.\nEtimologia.\nIl toponimo deriva da alcune rovine romane situate sull'altura, dette \"Palatiolum Neronis\", perch\u00e9 credute i resti di un piccolo palazzo propriet\u00e0 di Nerone. Nel medioevo esso veniva anche chiamato \"mons Neronis\", \"Palaceolum\" o \"Palazzola\". Il \"Palaceolum\" viene citato due volte anche nella \"Grande Veduta del Tempio e del Palazzo Vaticano\" incisa da Giovanni Maggi e Giacomo Mascardi nel 1615, ed edita dal padre Ehrle.\nStoria.\nIl \"Palatiolum\", sulle cui pendici nel medioevo si estendevano i due insediamenti - il secondo dei quali fortificato - della \"Schola Frisiorum\" (per i pellegrini Frisoni) e del \"Burgus Saxonum\" (per i pellegrini Sassoni), viene menzionato per la prima volta nel 1053, quando si ricorda un \"fundum quod vocatur palatiolum\". Le strutture classiche romane vennero in quest'occasione fortificate dall'Imperatore Enrico IV di Franconia, che vi lasci\u00f2 una guarnigione di quattrocento cavalieri comandata da Ulrico di Godesheim. Nrl medioevo sull'altura sorgeva la chiesa di \"Santa Maria in palazzolo\". La chiesa, che era posta \"in Civitate Leonina in Monte S. Michaelis\", con riferimento alla Chiesa dei Santi Michele e Magno, tempio nazionale dei Frisoni sito sulle pendici settentrionali della collinetta e tuttora esistente, fu abbattuta nel XV secolo per far posto alla vigna Cesi, poi passata ai Barberini.\nSino alla fine dell'Ottocento l'altura veniva anche denominata dal popolo \"la palazzina\", in quanto vi sorgeva una villetta, dipendenza del Manicomio di Santa Maria della Piet\u00e0. A causa di ci\u00f2, il toponimo a Roma per un certo periodo divenne sinonimo di manicomio."}
{"id": "8390651", "revid": "767487", "url": "https://it.wikipedia.org/wiki?curid=8390651", "title": "The Texas Rangers Ride Again", "text": "I Texas Rangers cavalcano di nuovo (\"The Texas Rangers Ride Again\") \u00e8 un film del 1940 diretto da James P. Hogan.\n\u00c8 un western statunitense con Ellen Drew, John Howard e Anthony Quinn.\nTrama.\nEllen Dangerfield ritorna nel ranch dei nonni in Texas dopo dieci anni, quando la nonna vedova Cecilia Dangerfield perde tremila capi di bestiame a causa dei ladri. Stufa della riluttanza di suo nipote Carter a rintracciare i ladri, Cecilia fa appello al suo vecchio amico, Ben Caldwalder, dei Texas Rangers, per chiedere aiuto. Per infiltrarsi nei ladri, il Ranger Jim Kingston si pone come un fuorilegge noto come Pecos Kid e viene assunto da Joe Yuma, proprietario della societ\u00e0 di imballaggio. L\u00ec, Jim scopre che Joe ha massacrato il bestiame Dangerfield e smaltito le loro carcasse in una fossa di calce. Con il suo partner, Mace Townsley, Jim parte per scoprire chi altro \u00e8 coinvolto nel sindacato. Quando Palo Pete, uno degli scagnozzi di Yuma, cerca di incastrare Jim per l'omicidio del ranch Jake Porter, Ellen torna ai suoi modi da maschiaccio e prende il suo fucile per difendere il ranch. Quella notte, Yuma e i suoi uomini massacrano pi\u00f9 bestiame nel ranch e portano un convoglio di camion alla Portos Packing Company. Mace riesce a inviare un messaggio ai Ranger e loro arrestano Carter, che \u00e8 sempre stato coinvolto con i ladri. Jim ritorna al ranch per prendere la rubrica di Carter quando Yuma e i suoi uomini attaccano la casa di Dangerfield. I Ranger arrivano per arrestare i ladri, Jim ed Ellen progettano di sposarsi e Ben ordina a Cecilia di sposarlo."}
{"id": "8390653", "revid": "125194044", "url": "https://it.wikipedia.org/wiki?curid=8390653", "title": "Magia Record", "text": ", meglio conosciuto soltanto come Magia Record, \u00e8 un videogioco di ruolo giapponese sviluppato da f4samurai per Android e iOS, pubblicato da Aniplex il 22 agosto 2017 in Giappone. Il gioco \u00e8 un spin-off della serie televisiva anime del 2011 \"Puella Magi Madoka Magica\" e ha per protagonista Iroha Tamaki, una liceale giunta nella citt\u00e0 di Kamihama in cerca della sua sorellina scomparsa misteriosamente.\nUn manga basato sul videogioco e disegnato da Fujino Fuji \u00e8 stato serializzato sulla rivista \"Manga Time Kirara Forward\" a partire dal 24 agosto 2018, e uno spettacolo dal vivo \u00e8 stato prodotto nello stesso anno. Una serie televisiva anime prodotta dallo studio Shaft \u00e8 stata trasmessa dal 5 gennaio al 29 marzo 2020 per tredici episodi ed \u00e8 stata rinnovata per una seconda stagione; le puntate sono state rese disponibili coi sottotitoli in italiano sulla piattaforma VVVVID.\nTrama.\nUna creatura chiamata Kyubey possiede il potere di garantire ad ogni ragazza un singolo desiderio, ma in cambio esse devono trasformarsi in una ragazza magica per combattere contro delle creature chiamate Streghe. Tra le ragazze magiche inizia a girare una voce secondo la quale esse possono essere sollevate da questo compito andando a visitare la citt\u00e0 di Kamihama. Iroha Tamaki, una ragazza che ha dimenticato il suo desiderio, incontra un giorno un piccolo Kyubey e si ricorda che aveva desiderato di curare la sua sorellina Ui da una malattia. Rendendosi conto che Ui \u00e8 scomparsa, Iroha viaggia verso Kamihama per trovare risposte, incontrando altre ragazze magiche lungo la via.\nAltri media.\nManga.\nUn manga basato sul videogioco e disegnato da Fujino Fuji \u00e8 stato serializzato sulla rivista \"Manga Time Kirara Forward\" a partire dal 24 agosto 2018.\nAnime.\nUna serie televisiva d'animazione basata sul videogioco venne annunciata da Shaft nel settembre 2018 e la sua trasmissione era prevista per il 2019, ma venne successivamente rimandata, andando in onda dal 4 gennaio al 28 marzo 2020 su Tokyo MX, Tochigi TV, Gunma TV, BS11 e MBS. La serie venne scritta e diretta da Gekidan Inu Curry, con Yukihiro Miyamoto come aiuto regista, Junichir\u014d Taniguchi al character design e Tazumi Osawa come compositore delle musiche. Il cast di doppiatori del videogioco riprese il proprio ruolo nell'anime. Il \"girl group\" TrySail esegu\u00ec la sigla d'apertura , mentre il duo ClariS esegu\u00ec la sigla di chiusura .\nCollegamenti esterni.\nVideogioco\nAnime"}
{"id": "8390654", "revid": "76963", "url": "https://it.wikipedia.org/wiki?curid=8390654", "title": "Marta Dusseldorp", "text": ""}
{"id": "8390656", "revid": "765341", "url": "https://it.wikipedia.org/wiki?curid=8390656", "title": "Penisola della Magdalena", "text": "La penisola della Magdalena \u00e8 una penisola situata all'entrata della baia di Santander lungo la costa settentrionale della Spagna.\nSu di essa sorge il celebre Palazzo della Magdalena, une delle residenze ufficiali dei re di Spagna."}
{"id": "8390657", "revid": "251304", "url": "https://it.wikipedia.org/wiki?curid=8390657", "title": "Classe Foscolo", "text": "La classe Foscolo fu una serie di undici navi da carico costruite per la Tirrenia di Navigazione tra il 1939 ed il 1947. Destinate alle rotte merci per il Nord Europa, lo scoppio della Seconda Guerra Mondiale ne mut\u00f2 irrimediabilmente il destino: sette unit\u00e0 furono affondate durante la guerra, due divennero prede belliche per Francia e Jugoslavia e solo due furono impiegate, nel dopoguerra, per lo scopo per il quale erano state costruite.\nContesto.\nNel 1936 era stata completata la riorganizzazione dei servizi di linea, merci e passeggeri, della marina mercantile italiana, con la costituzione delle quattro compagnie di navigazione (Adriatica di Navigazione, Italia di Navigazione, Lloyd Triestino e Tirrenia di Navigazione) controllate dalla Finmare. In seguito, fu deciso di incentivare la modernizzazione della flotta mercantile italiana, concedendo incentivi alla cantieristica e agli armatori tramite la legge Benni del 1938. La Tirrenia sfrutt\u00f2 questi incentivi per ordinare una serie di undici navi da carico gemelle, da destinare alle linee per il Nord Europa (la Linea 36, con scali a Fiume, Trieste, Bari, Catania, Messina, Palermo, Londra. Amburgo, Anversa e Rotterdam, e la Linea 37, che invece prevedeva soste a Genova, Savona, Livorno, Napoli, Messina, Catania, Palermo, Londra, Amburgo, Anversa e Rotterdam).\nQuattro navi furono assegnate al cantiere Odero-Terni-Orlando del Muggiano, con ordine firmato il 31 gennaio 1939; altre cinque furono ordinate ai Cantieri navali del Quarnaro di Fiume il 2 febbraio, mentre l'ordine delle ultime due fu assegnato, sempre al cantiere fiumano, il 19 maggio.\nCaratteristiche.\nPensate per un servizio merci, le unit\u00e0 potevano trasportare fino a 12 passeggeri, per i quali erano disponibili dieci cabine (otto singole e due doppie), tutte con servizi privati. Le sale pubbliche comprendevano una sala di convegno e bar con 18 posti e una sala da pranzo da 16 posti. Le navi avevano una portata lorda di circa tonnellate e disponevano di cinque stive, con una capacit\u00e0 complessiva di m\u00b3. Le stive 1, 4 e 5 erano caricate per mezzo di bighi, la 2 e la 3 mediante gru elettriche.\nLo scafo, in acciaio saldato e chiodato, era diviso longitudinalmente da sette paratie stagne; i ponti erano cinque, due dei quali (il ponte principale e quello di coperta) continui da poppa a prua. Dopo lo scoppio della Seconda Guerra Mondiale il progetto fu modificato per rendere le navi pi\u00f9 resistenti ad eventuali falle derivanti da attacchi: le paratie stagne furono alzate fino al ponte di coperta, la stiva 4 fu divisa da un'ulteriore paratia stagna e la stiva 5 fu riempita di sughero.\nLe navi erano spinte da un motore LS 688 C della FIAT Grandi Motori, che erogava cavalli a 125 giri al minuto. Direttamente collegato all'elica, consentiva alle navi di raggiungere una velocit\u00e0 di crociera di 14,75 nodi.\nServizio.\nFoscolo.\nLa prima nave della serie ad essere impostata fu la \"Foscolo\", la cui costruzione fu iniziata sugli scali dei cantieri navali del Quarnaro il 10 agosto 1939. Fu varata il 19 novembre 1941 con madrina la vedova di Bruno Caleari, Medaglia d'oro al valor militare. Consegnata alla Tirrenia il 14 luglio 1942, fu requisita dal Ministero della Marina e impiegata nei collegamenti con Tripoli e Bengasi. Il 21 novembre 1942 fu danneggiata una prima volta, con due dispersi. Alle 21:58 del 13 dicembre fu attaccata da uno squadrone di aerosiluranti Fairey Albacore della Fleet Air Arm, mentre si trovava al largo di Marsala in navigazione tra Napoli e Tripoli con a bordo un carico di carburanti. La \"Foscolo\" affond\u00f2 in pochi minuti, causando la morte di 13 marittimi.\nD'Annunzio.\nLa \"D'Annunzio\" fu impostata, sempre ai cantieri navali del Quarnaro, il 31 luglio del 1940 e fu varata il 18 dicembre 1941. Consegnata alla Tirrenia il 25 settembre 1942, fu anch'essa requisita e destinata ai collegamenti con il Nord Africa. Il 21 novembre dello stesso anno fu danneggiata durante un bombardamento a Tripoli; le stive di prua si allagarono e la nave si adagi\u00f2 sul fondale. La \"D'Annunzio\" fu rimessa in galleggiamento e riparata, facendo ritorno in Italia il 3 dicembre e riprendendo il servizio. Nella notte tra 15 e 16 gennaio 1943, in navigazione da Tripoli alla Sicilia scortata dalla torpediniera \"Perseo\", la nave fu attaccata e affondata da un gruppo di unit\u00e0 militari britanniche, tra le quali la \"HMS Javelin\" e la \"HMS Paladin\". \nMonti.\nLa \"Monti\" fu la prima delle unit\u00e0 costruite presso il cantiere navale del Muggiano, dove fu impostata il 21 febbraio 1940 e varata il 21 dicembre 1941. Fu consegnata alla Tirrenia il 14 agosto 1942 e immediatamente requisita dalla Regia Marina. Il 2 settembre, mentre era in navigazione tra Messina e Crotone, fu attaccata da degli aerosiluranti, subendo gravi danni ma non affondando; fu quindi presa a rimorchio e rimandata al cantiere del Muggiano, dove fu riparata e rimessa in servizio. Il 22 marzo 1943, mentre era in navigazione tra Napoli e Biserta, sub\u00ec un altro attacco aereo e affond\u00f2, causando la morte di 22 membri dell'equipaggio.\nOriani (poi Cagliari).\nLa \"Oriani\" fu una delle poche unit\u00e0 della classe a sopravvivere alla guerra. Impostata il 21 febbraio 1940 e varata il 4 giugno 1942, fu consegnata alla Tirrenia il 1 dicembre e, come le altre unit\u00e0 della classe, requisita dalla Regia Marina. Durante la guerra fu silurata in due occasioni, il 1 marzo 1943 e il 21 luglio dello stesso anno. Portata al cantiere navale di La Spezia per le riparazioni, dopo l'8 settembre fu sequestrata dai tedeschi; non ancora in grado di navigare, fu affondata il 21 gennaio 1944 per ostruire il porto. Considerata un relitto alla fine delle ostilit\u00e0, fu riacquistata dalla Tirrenia, che ne commission\u00f2 il recupero. L'operazione fu completata il 20 giugno 1946 e la nave fu inviata ai cantieri navali di La Spezia, dove le riparazioni furono concluse nell'ottobre 1947. Rinominata \"Cagliari\", la nave fu noleggiata al Lloyd Triestino, che la destin\u00f2 ad espletare le linee per le Indie: la nave part\u00ec il 19 novembre per il primo viaggio, facendo scalo a Napoli, Alessandria, Massaua, Aden e Bombay. \nNel maggio dell'anno seguente la \"Cagliari\" fu inviata ai cantieri della Navalmeccanica, Bacini e Scali Napoletani per convertirla in nave mista merci-passeggeri: furono aggiunte sistemazioni per 227 passeggeri, in parte ricavate nelle stive. La nave fu riconsegnata alla Tirrenia il 27 agosto 1948, venendo destinata prima alla linea Civitavecchia - Olbia e poi alla Napoli - Palermo, in coppia con la gemella \"Giosu\u00e8 Borsi\". Nel 1953, con l'entrata in servizio delle unit\u00e0 della classe Regione, la \"Cagliari\" fu inviata ai Bacini e Scali Napoletani, per essere riconvertita in nave merci. I lavori durarono dal 28 maggio al 26 luglio 1953; in seguito la nave fu riconsegnata alla Tirrenia e destinata alle linee per il Nord Europa, come originariamente previsto 15 anni prima. In particolare, fu impiegata sulla Linea 36, che prevedeva scali a Venezia, Bari, Catania, Messina, Palermo, Napoli, Londra, Amburgo, Rotterdam, Anversa e, al ritorno, Savona (o Genova), Napoli, Messina, Catania, Bari e Trieste. Nel maggio 1975 la nave fu noleggiata alla Adriatica di Navigazione, con la quale la Tirrenia aveva concluso un accordo di cessione delle linee verso il Nord Europa, che furono integrate con i servizi per il Medio Oriente. La \"Cagliari\" rimase in servizio per Adriatica insieme alla gemella \"Giosu\u00e8 Borsi\" e alla \"Vallisarco\" fino al 23 agosto 1976, quando fu sostituita da traghetti ro-ro merci e posta in disarmo a Napoli. Acquistata da armatori ciprioti nel febbraio 1977, fu rinominata \"Lucky\" e rimase in servizio fino al 1979, quando fu venduta per la demolizione, effettuata a Vado Ligure ad agosto. \nManzoni.\nLa \"Manzoni\" fu impostata ai cantieri navali del Quarnaro il 10 agosto 1939 e varata il 18 giugno del 1942. Dopo le prove in mare fu consegnata alla Tirrenia il 15 dicembre 1942, venendo requisita dal Ministero della Marina. Il 22 marzo 1943, mentre era in navigazione tra Biserta e Napoli, fu attaccata e affondata da dei bombardieri Vickers Wellington del 221\u00ba Squadrone della RAF.\nTommaseo.\nLa \"Tommaseo\" fu impostata presso i cantieri navali del Quarnaro il 3 giugno 1940 e varata il 24 ottobre 1942. Fu consegnata alla Tirrenia il 15 febbraio 1943 e immediatamente requisita. Sopravvissuta senza danni a un bombardamento subito a Tunisi nell'aprile 1943, un mese dopo fu danneggiata durante un bombardamento del porto di Catania. Il 16 maggio la nave part\u00ec per Napoli, dove si intendeva ripararla, ma poco dopo la partenza fu colpita da un siluro, che caus\u00f2 l'allagamento di diversi compartimenti, compreso il locale apparato motore. La nave fu rimorchiata a Catania, dove, viste le condizioni gravemente compromesse e l'esposizione ai bombardamenti, fu via via abbandonata dall'equipaggio. La \"Tommaseo\" fu autoaffondata nel porto di Catania il 26 luglio 1943. \nAlfieri.\nLa \"Alfieri\" fu varata presso i cantieri del Quarnaro il 20 febbraio 1943. Consegnata alla Tirrenia il 28 maggio 1943, fu inizialmente impiegata per collegamenti tra porti nell'Adriatico. Il 22 luglio, mentre si trovava a Milazzo proveniente da Napoli, sub\u00ec un primo attacco aereo, dalla quale usc\u00ec senza danni. Per evitare ulteriori attacchi alla citt\u00e0 la nave fu trasferita a Messina, da dove part\u00ec, con un convoglio diretto a Napoli, il 29 luglio. Mentre era in navigazione, il convoglio sub\u00ec un attacco aereo, durante il quale la \"Alfieri\" fu danneggiata gravemente, ma non affond\u00f2. Il giorno seguente la nave fu presa a rimorchio da due rimorchiatori provenienti da Napoli, ma fu nuovamente attaccata e affondata. \nPascoli.\nLa \"Pascoli\" fu costruita al cantiere navale del Muggiano, dove fu impostata il 25 ottobre 1941 e varata il 22 agosto 1943. Il 5 aprile 1944, ancora incompleta, fu presa d'autorit\u00e0 dai tedeschi, che la assegnarono alla Mittelmeer Reederei. Il 24 luglio la nave part\u00ec per Marsiglia, dove fu autoaffondata il mese successivo. Considerata preda bellica dalla Francia, fu recuperata, riparata e rimessa in servizio per la Compagnie de Navigation Mixte, con il nome di \"Djebel Nador\". In seguito pass\u00f2 di mano diverse volte; nel 1968, mentre era in viaggio tra Spalato e Gibuti, la nave si incagli\u00f2 sulle coste del Mozambico.\nLeopardi.\nLa \"Leopardi\" fu impostata ai cantieri del Quarnaro il 27 novembre 1941, venendo poi varata il 22 maggio 1943. Dopo la firma dell'armistizio l'8 settembre 1943, la Tirrenia tent\u00f2 di fare in modo che la nave, ancora incompleta, raggiungesse il porto di Bari, sotto controllo alleato. La sera del 10 settembre la \"Leopardi\" part\u00ec dal cantiere, con a bordo anche 200 militari della Regia Marina, 20 operai e un migliaio circa di civili e militari italiani sbandati; la nave fu per\u00f2 intercettata da due unit\u00e0 militari tedesche e riportata a Venezia. A fine settembre la nave part\u00ec per il Pireo, dove giunse il 19 ottobre; l'equipaggio della Tirrenia fu sbarcato e la nave pass\u00f2 direttamente sotto gestione tedesca, venendo impiegata nell'Egeo con il nome di \"Leda\". Il 2 febbraio 1944 la nave fu affondata.\nGiosu\u00e8 Borsi.\nLa \"Giosu\u00e8 Borsi\" fu impostata sugli scali del cantiere navale del Muggiano il 29 dicembre 1941. La costruzione procedette a rilento, sia per la difficolt\u00e0 nell'approvvigionamento dei materiali dovuta alla guerra in corso, sia perch\u00e9 la nave fu utilizzata come fonte di ricambi per la gemella \"Oriani\", gravemente danneggiata. Al momento dell'armistizio dell'8 settembre, la nave si trovava ancora sullo scalo, completa per il 50%, e i lavori di costruzione furono sospesi. Pur danneggiata dai bombardamenti e dal prelievo di materiali e macchinari da parte dei tedeschi, la \"Giosu\u00e8 Borsi\" sopravvisse alla guerra: i lavori di costruzione furono ripresi nel giugno 1945 e la nave fu varata il 28 aprile 1946. Consegnata alla Tirrenia l'11 gennaio 1947, fu noleggiata alla Adriatica di Navigazione, che la mise in servizio sulla linea Genova - Alessandria d'Egitto. \nScaduto il noleggio, nel settembre 1948 la \"Giosu\u00e8 Borsi\" fu inviata ai Bacini di Napoli per aggiungere delle sistemazioni passeggeri, in modo simile a quanto fatto per la gemella \"Oriani\". Riconsegnata alla Tirrenia il 27 dicembre 1948, fu destinata alla Napoli - Palermo, affiancandosi alla \"Citt\u00e0 di Tunisi\" fino al 1953. Nel maggio di quell'anno, in virt\u00f9 del fatto che i servizi passeggeri erano ormai coperti dalle nuove unit\u00e0 della classe Regione, la nave fu riconvertita in nave da carico e dal primo giugno and\u00f2 a riattivare, insieme alla gemella \"Cagliari\" (ex \"Oriani\"), la Linea 36 tra Adriatico e Nord Europa, per la quale era stata concepita 15 anni prima. Nel gennaio 1976, in seguito all'assegnazione della linea all'Adriatica, fu noleggiata a quest'ultima compagnia. Il noleggio dur\u00f2 fino all'8 luglio 1976, quando la \"Giosu\u00e8 Borsi\" fu sostituita da un'unit\u00e0 ro-ro merci e fu posta in disarmo a Napoli. Nel febbraio 1977 venduta ad un armatore cipriota. Rinominata \"Dawn\", nell'agosto 1979 fu demolita a Vado Ligure.\nVittorio Locchi.\nLa \"Vittorio Locchi\" fu impostata il 1 luglio 1942 presso i cantieri navali del Quarnaro, dove fu poi varata il 7 maggio 1944. Sequestrata dai tedeschi e rinominata \"Kuckuck\", non entr\u00f2 mai in servizio, venendo affondata presso il cantiere il 24 febbraio 1945. Recuperata e dichiarata preda bellica dalla Jugoslavia, fu completata il 12 novembre 1951 e affidata, con il nome di \"Ucka\", alla Jugolinija. Fu demolita nel 1978 a Spalato.\nOrigine dei nomi.\nLe navi furono tutte intitolate a poeti e scrittori, riprendendo una tradizione della compagnia Adria, confluita nella Tirrenia nel 1936. In particolare, le unit\u00e0 furono intitolate a:"}
{"id": "8390660", "revid": "287204", "url": "https://it.wikipedia.org/wiki?curid=8390660", "title": "Convicinio di Sant'Antonio", "text": "Il convicinio di Sant'Antonio \u00e8 un complesso architettonico di chiese rupestri di Matera.\nSi trova a fianco del torrente Gravina, nel rione Casalnuovo al civico 364.\nViene fatto risalire a un periodo compreso tra l'XI e il XIII secolo, probabilmente al centro di un monastero di grandi dimensioni, ma nel corso dei secoli il suo uso \u00e8 stato variato in favore di scopi pi\u00f9 profani, tra cui quello di cantine nel XVIII secolo (come suggerito dai cannelli per il vino posizionati negli altari).\n\u00c8 costituito da quattro chiese rupestri confinanti, che si affacciano su un unico atrio o cortile:\nL'architettura \u00e8 molto simile nelle quattro cripte del complesso, e sopra il portale d'ingresso vi \u00e8 un arco a sesto acuto decorato con motivi trilobati (aspetti architettonici che indicano agli esperti la possibile datazione del complesso). All'interno \u00e8 ancora presente il sistema di cisterne e di raccolta dell'acqua usato nei tempi passati."}
{"id": "8390664", "revid": "585241", "url": "https://it.wikipedia.org/wiki?curid=8390664", "title": "Georgi Vanev Todorov", "text": ""}
{"id": "8390665", "revid": "404449", "url": "https://it.wikipedia.org/wiki?curid=8390665", "title": "Torcida (singolo)", "text": "Torcida \u00e8 un singolo del disc jockey italiano Big Fish, pubblicato il 15 febbraio 2019.\nIl brano vede la partecipazione vocale dei rapper Jake La Furia, Fabri Fibra, Emis Killa e Chadia Rodr\u00edguez."}
{"id": "8390666", "revid": "1149807", "url": "https://it.wikipedia.org/wiki?curid=8390666", "title": "UFO (videogioco 1989)", "text": "UFO \u00e8 un videogioco simulatore di volo fantascientifico pubblicato nel 1989 per MS-DOS dalla SubLOGIC, allora nota per \"Flight Simulator\". Il giocatore controlla un disco volante alieno sulla Terra, con un sistema di guida molto diverso da quello dei velivoli ordinari."}
{"id": "8390670", "revid": "38120", "url": "https://it.wikipedia.org/wiki?curid=8390670", "title": "Convicinio di sant'Antonio", "text": ""}
{"id": "8390673", "revid": "38120", "url": "https://it.wikipedia.org/wiki?curid=8390673", "title": "Convicinio di S. Antonio", "text": ""}
{"id": "8390674", "revid": "173617", "url": "https://it.wikipedia.org/wiki?curid=8390674", "title": "Mario Casati", "text": "Olimpionico a Citt\u00e0 del Messico 1968, ha ottenuto notevoli successi nella categoria dei dilettanti conquistando il titolo europeo nel 1967.\nBiografia.\nCarriera da dilettante.\nNel 1963 vince la medaglia di bronzo dei pesi superwelter ai Campionati italiani, sconfitto da Remo Golfarini. Nel 1964, abbandona temporaneamente il pugilato agonistico.\nL'anno successivo, agli \u201cItaliani\u201d, allestiti a Roma vince la medaglia d'argento e, ai Campionati europei, a Berlino Est, \u00e8 medaglia di bronzo, cedendo in semifinale al sovietico Viktor Ageyev. Lo stesso anno, a Monaco di Baviera \u00e8 Campione del Mondo, tra i militari.\nPassato di categoria, nel 1966, a Genova, \u00e8 Campione d'Italia dei pesi medi e, a Trieste, ancora Campione mondiale militare.\nNel 1967, vince nuovamente il titolo italiano, a Napoli e, ad Algeri, i Giochi del Mediterraneo. A Roma \u00e8 campione europeo, battendo in finale il sovietico Aleksej Kisel\u0451v, argento nei mediomassimi a Tokyo e che, alle Olimpiadi dell'anno successivo, si ripeter\u00e0 nei medi. In ottobre, a Citt\u00e0 del Messico, vince il torneo preolimpico. \nCon questi risultati, Casati \u00e8 il pugile su cui conta maggiormente l'Italia per conquistare una medaglia alle Olimpiadi di Citt\u00e0 del Messico. Invece, \u00e8 sconfitto al primo turno dal non irresistibile bulgaro Simon Georgev. E' subito contato e, invece di recuperare le forze, si getta all'attacco, esponendosi ai colpi di rimessa dell'avversario e mandando in fumo ogni speranza di vittoria\nCarriera da professionista.\nPassato professionista dopo le Olimpiadi, Casati combatte soltanto sette incontri, vincendone cinque e pareggiandone due, sempre nei pesi medi. Pareggia l'ultimo match con l'unico pugile di un certo livello da lui incontrato, il futuro Campione d'Europa Elio Calcabrini."}
{"id": "8390675", "revid": "1318658", "url": "https://it.wikipedia.org/wiki?curid=8390675", "title": "Uplistsikhe", "text": "Uplistsikhe (; letteralmente, \"la fortezza del signore\") \u00e8 un'antica citt\u00e0 scavata nella roccia situata a circa 10 chilometri a est di Gori, nella regione di Shida Kartli, nella Georgia orientale.\nLa citt\u00e0 \u00e8 collocata al fianco del fiume Mtkvari (o Kura) e presenta la stratificazione architettonica di diverse epoche che spaziano dalla prima et\u00e0 del ferro fino al tardo Medioevo. Durante la sua storia, Uplistsikhe fu segnata da varie culture dell'Iran e dell'Anatolia, cos\u00ec come dalla coesistenza di popoli pagani e cristiani, che ne segnarono in modo indelebile lo stile architettonico.\nStoria.\nSecondo gli archeologi, Uplistsikhe sarebbe uno dei pi\u00f9 antichi insediamenti urbani della Georgia. Strategicamente situata nel cuore dell'antico regno di Cartalia (o regno di Iberia, che era il nome adottato dagli autori classici), la citt\u00e0 divenne un punto focale politico e religioso. Grazie alla sua longevit\u00e0 e importanza, la tradizione letteraria georgiana medievale attribuisce la fondazione del centro urbano al leggendario Uplos, figlio di Mtskhetos e nipote di Kartlos.\nLe prime tracce della presenza umana ad Uplistsikhe risalgono alla fine del II millennio a.C. mentre i pi\u00f9 antichi edifici sopravvissuti risalgono all'inizio del I millennio a.C. In seguito alla cristianizzazione di Cartalia avvenuta all'inizio del IV secolo, Uplistsikhe ridusse la sua importanza a favore di altri centri della cultura cristiana come Mtskheta e, successivamente, Tbilisi. Nel frattempo, la fortezza continu\u00f2 a svilupparsi in termini demografici. Nel VI secolo fu costruita la prima basilica di Christina. Durante le conquiste musulmane di Tbilisi avvenute fra l'ottavo e il decimo secolo, Uplistsikhe torn\u00f2 a essere la maggiore roccaforte georgiana; nello stesso periodo fu costruita nella citt\u00e0 un'altra basilica con tre ambienti. Le incursioni mongole del XIV secolo segnarono la decadenza della citt\u00e0 georgiana, che fu abbandonata e utilizzata occasionalmente come rifugio temporaneo in periodi di intrusioni straniere esterne.\nMolte delle aree pi\u00f9 cedevoli di Uplistsikhe furono completamente distrutte da un terremoto nel 1920. Nel 2000, dal momento che la stabilit\u00e0 del complesso \u00e8 ancora oggi piuttosto precaria, il Fondo per i beni culturali della Georgia (un progetto congiunto della Banca mondiale e del governo georgiano) lanciarono un programma di conservazione. Il complesso di grotte di Uplistsikhe rientra nella lista provvisoria del patrimonio mondiale dell'UNESCO dal 2007.\nArchitettura.\nLa citt\u00e0 fu costruita presso una montagna a cima lunga e piatta ma leggermente inclinata. Un tempo, la citt\u00e0 poteva contare sulla protezione offerta dalle mura occidentali, che arrivavano fino al fiume, e da quelle situate a a nord e a sud. Sebbene il fiume impedisse di accedere alla citt\u00e0 nella sezione a sud-est, qui era presente una galleria lunga tre metri che permetteva agli abitanti di Uplistsikhe di rifornirsi di acqua e che era chiusa da un cancello di metallo in caso d'invasione. Due delle tre strade che si avvicinavano alla citt\u00e0 non erano protette, ma quella principale era scavata nella roccia e presentava pareti alte fino a 10 m.\nIl complesso di Uplistsikhe pu\u00f2 essere suddiviso in tre parti: sud (inferiore), medio (centrale) e nord (superiore) e occupa una superficie di circa 8 ettari. La parte centrale \u00e8 la pi\u00f9 grande, comprende alcune delle strutture scavate nella roccia di Uplistsikhe ed \u00e8 collegata alla parte meridionale tramite uno stretto passaggio scavato nella roccia e un tunnel. Dalla \"strada\" centrale si irradiano molti vicoli e scale che conducono alle strutture della citt\u00e0. Nella sezione meridionale \u00e8 presente invece un complesso insieme di costruzioni fra cui una sala cerimoniale. Fra le strutture pi\u00f9 importanti della citt\u00e0 vale la pena segnalare una sala sorretta da pilastri e al cui interno \u00e8 collocata una panca forse destinata al sovrano.\nSebbene la maggior parte delle grotte di Uplistsikhe sia priva di decorazioni, alcune delle strutture pi\u00f9 grandi del complesso hanno soffitti con delle volte a cassettoni in pietra scolpita a imitazione di tronchi in legno. Alcune delle strutture pi\u00f9 grandi presentano delle nicchie nella parte posteriore o laterale, che potrebbero essere state utilizzate a scopi celebrativi. La facciata della grande sala cerimoniale della parte meridionale \u00e8 decorata da un arco romaneggiante con frontone.\nLa basilica del VI secolo fu in gran parte scavata nella roccia, tranne la sua parete meridionale, che \u00e8 composta da rocce naturali. Sulla sommit\u00e0 di Uplistsikhe \u00e8 presente una basilica cristiana costruita in pietra e mattoni nel IX-X secolo. Gli scavi archeologici avvenuti nella struttura portarono alla luce numerosi manufatti di epoche diverse, tra cui gioielli in oro, argento e bronzo, e campioni di ceramiche e sculture. Molti di questi manufatti si trovano oggi nel Museo nazionale della Georgia di Tbilisi."}
{"id": "8390679", "revid": "729019", "url": "https://it.wikipedia.org/wiki?curid=8390679", "title": "Jugo-Vosto\u010dnaja", "text": "Jugo-Vosto\u010dnaja (, ovvero \"stazione sud-orientale\") \u00e8 una stazione della linea 15 della metropolitana di Mosca. Inaugurata il 27 marzo 2020, la stazione serve il quartiere di Vychino-\u017dulebino. \u00c8 una delle poche stazioni della metropolitana di Mosca ad avere banchine laterali e non ad isola. Lo stile della stazione \u00e8 ispirato alle architetture delle ex-repubbliche sovietiche dell'Asia Centrale: sulle pareti prevalgono i colori quali beige, giallo, grigio e nero, mentre il pavimento \u00e8 realizzato in granito marrone mentre le rifiniture sono composte di travertino e calcare. Il soffitto invece presenta cupole riflettenti."}
{"id": "8390687", "revid": "767487", "url": "https://it.wikipedia.org/wiki?curid=8390687", "title": "Lloyd McLean", "text": "Biografia.\nEra figlio di Joyce e Clovis McLean, ed era il pi\u00f9 vecchio di quattro fratelli; ha sposato prima di trasferirsi a Boston con Georgia Hamilton, da cui ha avuto quattro figli.\nLaureatosi negli Stati Uniti d'America nel 1975, poco dopo ha una crisi che gli procura una malattia mentale che lo accompagner\u00e0 per il resto della vita.\nCarriera.\nClub.\nSi forma nel , ove oltre al calcio si dedica al cricket e all'atletica leggera.\nNel 1968 si trasferisce nel Massachusetts per venire ingaggiato dagli statunitensi del , con cui disputa la prima edizione della North American Soccer League. McLean con i \"Beacons\" chiuse la stagione al quinto ed ultimo posto della Atlantic Division. Durante la sua militanza con i bostoniani si fa notare in una amichevole, disputata l'8 luglio 1968, contro il di Pel\u00e9, in cui McLean si fece notare per una bella rete, tanto da ricevere i complimenti dell'\"O Rei\".\nTerminata l'esperienza nella NASL si iscrive alla Long Island University e lascia il calcio professionistico.\nNazionale.\nMcLean venne convocato la prima volta nella nazionale di calcio della Giamaica nel 1963.\nHa disputato tre incontri delle qualificazioni ai mondiali 1966, conclusesi al terzo ed ultimo posto del girone finale del gruppo CONCACAF.\nNell'agosto 1965 \u00e8 convocato per gli incontri d'esibizione dell'Independence Football Festival."}
{"id": "8390688", "revid": "1745361", "url": "https://it.wikipedia.org/wiki?curid=8390688", "title": "Maine mac N\u00e9ill", "text": ""}
{"id": "8390689", "revid": "1402222", "url": "https://it.wikipedia.org/wiki?curid=8390689", "title": "Presidente della Camera dei deputati (Romania)", "text": "Il presidente della Camera dei deputati della Romania \u00e8 il capo della camera bassa del Parlamento della Romania.\nFunzioni.\nIn base all'art. 34 del regolamento della Camera, il presidente:\nModalit\u00e0 di elezione e revoca.\nIn base all'art. 64 della Costituzione della Romania il presidente \u00e8 eletto ad inizio legislatura dai membri della Camera per l'intero mandato del parlamento.\nL'elezione del presidente della Camera \u00e8 disciplinata dall'art. 22 del regolamento interno. Questo prevede che il presidente sia eletto tramite scrutinio segreto dai deputati, che scelgono uno dei candidati proposti da ognuno dei gruppi parlamentari. Un gruppo parlamentare pu\u00f2 proporre un solo candidato. \u00c8 dichiarato presidente chi al primo turno di scrutinio ottiene le preferenze della maggioranza dei deputati presenti, a condizione del rispetto del quorum. Se nessun candidato dovesse conseguire tale soglia, \u00e8 previsto un nuovo turno di scrutinio, cui partecipano i due candidati che al primo turno hanno ottenuto il maggior numero di voti. Al secondo turno \u00e8 dichiarato vincitore il candidato che ottiene il maggior numero di voti.\nLa revoca del presidente pu\u00f2 essere sottoposta a voto su richiesta del leader del gruppo parlamentare cui il presidente appartiene (art. 26 del regolamento della Camera). Se la proposta di revoca viene approvata dal voto della maggioranza dei deputati presenti, a condizione del rispetto del quorum, il presidente \u00e8 destituito dall'incarico.\nNel caso in cui la posizione sia vacante, si organizza una nuova elezione.\nSupplenza del presidente della Romania.\nNel caso in cui il ruolo di Presidente della Romania sia vacante o il titolare dell'incarico sia sospeso dalle funzioni, il presidente del Senato assume ad interim il ruolo di capo di Stato. Se anche il titolo di presidente del Senato \u00e8 vacante, le funzioni del Presidente della Romania vengono esercitate temporaneamente dal Presidente della Camera dei deputati (art. 98 della costituzione).\nLista dei presidenti della Camera dei deputati della Romania.\nDal 1990 si sono susseguiti nell'incarico tredici titolari. Il primo presidente \u00e8 stato Mar\u021bian Dan, che ha assunto la funzione nel giugno 1990.\nLa permanenza pi\u00f9 lunga \u00e8 stata quella di Adrian N\u0103stase, presidente della Camera per pi\u00f9 di cinque anni nel corso di due mandati non consecutivi dal 1992 al 1996 e dal 2004 al 2006. La pi\u00f9 breve, al contrario, \u00e8 stata quella di Florin Iordache, chiamato a sostituire Valeriu Zgonea per gli ultimi sei mesi della legislatura 2012-2016.\nAdrian N\u0103stase, Ludovic Orban e Sorin Grindeanu sono stati gli unici presidenti della Camera dopo il 1989 ad essere stati anche primi ministri.\nSolamente i primi quattro presidenti della Camera (Dan Mar\u021bian, Adrian N\u0103stase, Ion Diaconescu e Valer Dorneanu) hanno completato l'intero ciclo della legislatura in cui sono stati eletti."}
{"id": "8390692", "revid": "129019", "url": "https://it.wikipedia.org/wiki?curid=8390692", "title": "Palacio de Fomento", "text": "Il Palacio de Fomento \u00e8 un palazzo che si trova a Madrid in Plaza del Emperador Carlos V.\nL'edificio, che ospita la sede del Ministero dell'agricoltura, della pesca e dell'alimentazione, \u00e8 stato realizzato tra il 1893 e il 1897 su progetto dell'architetto Ricardo Vel\u00e1zquez Bosco. \nSi trova di fronte alla stazione ferroviaria di Atocha e nel 1989 \u00e8 stato designato come edificio d'interesse storico/culturale."}
{"id": "8390694", "revid": "1402222", "url": "https://it.wikipedia.org/wiki?curid=8390694", "title": "Presidenti della Camera dei deputati (Romania)", "text": "Questo elenco comprende i presidenti della Camera dei deputati della Romania e delle sue precedenti entit\u00e0 politiche, a partire dal 1862.\nStoria.\nPrima dell'unificazione in un'unica entit\u00e0 statale, un parlamento monocamerale era gi\u00e0 presente nei principati di Moldavia e Valacchia sotto la reggenza ottomana. Tale schema fu ripreso nel 1862 alla creazione del Principato di Romania. Nel 1864 il parlamento divenne bicamerale, affiancando all'assemblea elettiva una camera alta chiamata \"Corp ponderator\". La costituzione del 1866 conferm\u00f2 la struttura bicamerale costituita da Assemblea dei deputati e Senato, che fu mantenuta fino al 1940, alla proclamazione della dittatura militare di Ion Antonescu, che sospese le attivit\u00e0 parlamentari. Nel 1946 il regime comunista instaur\u00f2 un parlamento monocamerale, che soppresse la camera alta, elemento inserito fra le previsioni della nuova costituzione del 1948, che specific\u00f2 le funzioni dell'unica camera, la Grande Assemblea Nazionale. Il Senato fu nuovamente istituito nel 1990, in seguito alla rivoluzione romena del 1989, che rovesci\u00f2 la dittatura di Nicolae Ceau\u0219escu. La costituzione del 1991 decret\u00f2 il ritorno al bicameralismo."}
{"id": "8390698", "revid": "76963", "url": "https://it.wikipedia.org/wiki?curid=8390698", "title": "Domenico Turi", "text": "Biografia.\nDopo essersi diplomato in pianoforte sotto la guida di Riccardo Marini, consegue il diploma in composizione con Matteo D\u2019Amico presso il Conservatorio \u201cSanta Cecilia\u201d di Roma.\nLe sue composizioni sono state eseguite in molti festival italiani, ma anche in Europa e in altre parti del mondo come Azerbaigian, Cina, Giappone, Messico e Ucraina.\nUn posto importante della sua produzione spetta al teatro musicale: del 2012 \u00e8 l\u2019operina per bambini \"Onde\", per il Festival Nuova Consonanza, e al 2017 risale la sua prima opera lirica \"Non \u00e8 un paese per Veggy\" (opera-panettone in un atto su libretto di Federico Capitoni), messa in scena al Teatro Palladium.\nTra i suoi lavori figurano: la \"Toccata II\" per fisarmonica e orchestra d\u2019archi, eseguita in prima esecuzione assoluta da Samuele Telari presso la Kammermusiksaal der Berliner Philharmonie il 23 maggio 2017, e la partitura sinfonica \"Come foglie innocenti\", eseguita in prima assoluta al Teatro La Fenice di Venezia nel marzo 2018 con l\u2019Orchestra del teatro diretta da Andrea Marcon.\nHa ricevuto commissioni da importanti istituzioni come il Teatro La Fenice di Venezia, l\u2019Accademia Filarmonica Romana, la Camerata Italica e il Festival Nuova Consonanza.\n\u00c8 direttore artistico dell\u2019ensemble \"Imago Sonora\", da lui fondata nel 2013.\nLe sue opere sono pubblicate da Edizioni Musicali Sconfinarte ed incise da Retropalco, VDM Records ed EMA Vinci."}
{"id": "8390702", "revid": "702184", "url": "https://it.wikipedia.org/wiki?curid=8390702", "title": "Antonio Lazzari", "text": ""}
{"id": "8390707", "revid": "1941276", "url": "https://it.wikipedia.org/wiki?curid=8390707", "title": "Right Side", "text": "Right Side \u00e8 un singolo del rapper statunitense L8LOOMER, pubblicato il 13 giugno 2017.\nIl singolo vede la collaborazione della rapper Doja Cat."}
{"id": "8390708", "revid": "1745361", "url": "https://it.wikipedia.org/wiki?curid=8390708", "title": "Cairenn", "text": "Cairenn Chasdub; (\"Cairenn ricci-neri\") fu, secondo la leggenda e la tradizione storica irlandese medievale, la figlia di Sachell Balb, re dei Sassoni, la seconda moglie del re supremo d'Irlanda Eochaid Mugmedon, e la madre di Niall dei Nove Ostaggi.\nQuando era incinta di Niall, la prima moglie di Eochaid, Mongfind, era gelosa e la costrinse a eseguire lavori pesanti, sperando di farle abortire. Cairenn partor\u00ec accanto a un pozzo mentre attingeva acqua e, per paura di Mongfind, lasci\u00f2 il bambino esposto agli uccelli. Ma il bambino fu salvato e allevato da un poeta chiamato Torna. Quando il bambino, Niall, crebbe, torn\u00f2 a Tara, sollev\u00f2 sua madre dal lavoro e divenne lui stesso Re Supremo.\nDate le date di Niall (si suppone che sia morto tradizionalmente intorno alla fine del V secolo, anche se gli storici moderni lo collocano mezzo secolo dopo), \u00e8 anacronistico che sua madre sia stata una sassone. O'Rahilly sostiene che il nome Cairenn deriva dal nome latino \"Carina\" e che sia plausibile che potesse essere stata una romano-britannica. Coerentemente, Geoffrey Keating la descrive non come una sassone ma come la \"figlia del re di Gran Bretagna\"."}
{"id": "8390709", "revid": "287204", "url": "https://it.wikipedia.org/wiki?curid=8390709", "title": "Patrick Devedjian", "text": "Era di famiglia armena.\nBiografia.\nSindaco di Antony per molti anni (1982-2003), divenne ministro delegato dell'Industria nel biennio 2004-2005, e, in seguito, ministro del Piano di Rilancio dal 2008 al 2010.\nDevedjian \u00e8 morto nel marzo del 2020, vittima della COVID-19."}
{"id": "8390731", "revid": "1892390", "url": "https://it.wikipedia.org/wiki?curid=8390731", "title": "National Parks and Access to the Countryside Act 1949", "text": "Il National Parks and Access to the Countryside Act 1949 \u00e8 un atto del Parlamento del Regno Unito del 18 marzo 1949 proposto da Sir Arthur Hobhouse, che includeva la creazione di parchi nazionali e la National Parks Commission, organizzazione che \u00e8 stata in grado di vigilare sulla conservazione della natura nel Regno Unito.\nCon la creazione della legge, il Regno Unito ha creato dieci parchi nazionali negli anni '50, a cui seguiranno altri parchi nazionali. Negli anni seguenti, la National Park Commission ha creato la Area of Outstanding Natural Beauty (area di straordinaria bellezza naturale) basata sulla legge, area di importanza analoga a quella del parco nazionale ma con una protezione meno diretta."}
{"id": "8390734", "revid": "584834", "url": "https://it.wikipedia.org/wiki?curid=8390734", "title": "Loiblpass", "text": ""}
{"id": "8390736", "revid": "1938966", "url": "https://it.wikipedia.org/wiki?curid=8390736", "title": "Miraculous", "text": ""}
{"id": "8390744", "revid": "1354930", "url": "https://it.wikipedia.org/wiki?curid=8390744", "title": "Coppa Agostoni 2001", "text": "La Coppa Agostoni 2001, cinquantacinquesima edizione della corsa, si svolse il 22 agosto 2001 su un percorso di 198\u00a0km. La vittoria fu appannaggio dell'italiano Francesco Casagrande, che complet\u00f2 il percorso in 4h48'38\", precedendo il tedesco Jan Ullrich ed il connazionale Gianluca Tonetti."}
{"id": "8390745", "revid": "767487", "url": "https://it.wikipedia.org/wiki?curid=8390745", "title": "Organizzazione crimini", "text": "Organizzazione crimini (\"The Outfit\") \u00e8 un film del 1973 diretto da John Flynn.\n\u00c8 un poliziesco statunitense con Robert Duvall, Karen Black e Robert Ryan.\nTrama.\nIl gangster Harly Macklin esce finalmente di galera e, con l'aiuto della sua donna Betty, scatena la guerra contro i rivali che gli hanno ucciso il fratello. Anche lui, per\u00f2, corre il rischio di essere esattamente come il fratello."}
{"id": "8390746", "revid": "110157", "url": "https://it.wikipedia.org/wiki?curid=8390746", "title": "Triathlon ai XII Giochi panafricani", "text": "Le competizioni di triathlon ai XII Giochi panafricani di Rabat 2019 si sono svolte dal 24 al 25 agosto 2019 a Rabat, in Marocco."}
{"id": "8390752", "revid": "92723", "url": "https://it.wikipedia.org/wiki?curid=8390752", "title": "Corto circuito (serie televisiva)", "text": "Corto Circuito (\"Short Circuit\") \u00e8 una serie di cortometraggi d'animazione indipendenti statunitensi prodotti dalla Walt Disney Animation Studios.\nSimile al programma \"SparkShorts\" lanciato nello studio di animazione della filiale Pixar, la serie \u00e8 un programma in cui i dipendenti propongono le loro idee per un cortometraggio e lavorano con i dipendenti per creare il corto, se selezionato, e sono destinati a correre rischi per quanto riguarda gli stili visivi e la narrativa. I cortometraggi sono stati pubblicati esclusivamente su Disney+ il 24 gennaio 2020, in Italia il 24 marzo 2020.\nProduzione.\nLo sviluppo del programma \"Corto Circuito\" \u00e8 iniziato nel 2016. Simile al progetto \"SparkShorts\" dello studio di animazione della filiare Pixar, Walt Disney Animation Studios ha lanciato un programma chiamato \"Corto Circuito\", costituito da una serie di cortometraggi di natura sperimentale in cui qualsiasi dipendente che lavora nello studio pu\u00f2 lanciare un'idea e fare un corto se selezionato. In una dichiarazione, la Disney ha dichiarato che \"L'obiettivo di questo programma innovativo \u00e8 correre rischi sia nello stile visivo che nella narrativa, sia trovare nuove voci in studio e sperimentare nuove innovazioni tecniche\". Il primo cortometraggio pubblicato nell'ambito del programma \u00e8 \"Cycles\", diretto da Jeff Gibson, ed \u00e8 il primo cortometraggio VR della Disney.\nDistribuzione.\nI primi tre cortometraggi di \"Corto Circuito\", \"Exchange Student\", \"Jing Hua\" e \"Just a Thought\", sono stati presentati in anteprima ad Annecy. I cortometraggi successivi sono stati presentati al El Capitan Theatre, attaccato a \"Il re leone\" in proiezioni selezionate. I cortometraggi sono stati proiettati al D23 Expo. I cortometraggi sono stati pubblicati il 24 gennaio 2020 su Disney+ e in Italia il 24 marzo 2020, data di uscita italiana del servizio. A differenza della maggior parte dei contenuti originali Disney+, i cortometraggi sono stati rilasciati tutti in una volta, invece di essere pubblicati settimanalmente.\nUn giorno dopo la sua uscita, il corto \"Drop\" \u00e8 stato temporaneamente rimosso dal servizio, a causa di problemi tecnici con l'introduzione al corto. Il corto dopo \u00e8 stato rimesso."}
{"id": "8390756", "revid": "1543377", "url": "https://it.wikipedia.org/wiki?curid=8390756", "title": "Chery A3", "text": "La Chery A3 \u00e8 una autovettura prodotta dal 2008 al 2016 dalla casa automobilistica cinese Chery Automobile.\nStoria.\nLa Chery A3 \u00e8 stata realizzata in collaborazione con la Pininfarina che ha curato la fase di progettazione e di design presso la proprio filiale cinese di Shanghai; la Chery dopo l\u2019insuccesso dei precedenti modelli (chiaramente ispirati nello stile a vetture coreane e giapponesi) aveva affidato allo stilista italiano di realizzare un nuovo linguaggio stilistico per le proprie autovetture future. Lo sviluppo parte nel 2004 e nel 2006 lo stile viene approvato e congelato per passare alla fase di ingegnerizzazione. Viene progettata una nuova piattaforma di base a trazione anteriore e venne impostata una scocca molto pi\u00f9 rigida in modo da poter omologare e vendere il futuro modello anche nei paesi europei.\nIl primo prototipo della nuova \u201cmedia di segmento C\u201d viene svelato al salone di Shanghai nel 2007 in due varianti di carrozzeria denominate A3 (berlina tre volumi a quattro porte, codice progettuale M11) e A3 Sport (due volumi hatchback a 5 porte, codice progettuale M12). \nIl modello definitivo viene presentato nel settembre del 2008 nella versione berlina e posto in vendita in Cina alla fine dello stesso anno. La produzione avveniva presso lo stabilimento Chery di Wuhu. Nel gennaio 2009 viene lanciata la versione due volumi hatchback a 5 porte.\nSuccessivamente la vettura incomincia ad essere esportata in numerosi altri paesi quali est Europa, sud est asiatico e sud America. In Taiwan venne assemblata in complete knock down nello stabilimento di Taichung della Shengrong Auto (sussidiaria della Prince Motors) con componenti spediti dalla Cina. Nell\u2019agosto 2011 la A3 in versione berlina inizia ad essere assemblata anche ad Aragua in Venezuela. In molto paesi sud americano sar\u00e0 ribattezzata come Chery Cielo.\nMeccanica.\nLa Chery A3 utilizza un nuovo telaio rispetto al restante della produzione con trazione anteriore e motore anteriore in posizione trasversale. Il passo \u00e8 di 2,550 metri. Le sospensioni anteriori possiedono lo schema a ruote indipendenti di tipo MacPherson con barra stabilizzatrice mentre le posteriori sono di tipo indipendenti Multilink a quattro bracci con barra stabilizzatrice.\nLo scheletro della carrozzeria \u00e8 realizzato per il 43,9% in acciai alto resistenziali da 600 MPa mentre il restante \u00e8 in acciai a deformazione programmata. L\u2019impianto frenante \u00e8 a quattro dischi. \nTra i dispositivi di sicurezza erano presenti fino a sei airbag, ABS con EBD e controllo di stabilit\u00e0 ESP e trazione.\nLa gamma motori al debutto era composta dal solo propulsore 1.6 quattro cilindri benzina Acteco 16V DOHC erogante 116 cavalli abbinato ad un cambio manuale a 5 rapporti, successivamente la gamma \u00e8 stata arricchita da un nuovo 1.6 potenziato a 125 cavalli, un 1.8 aspirato a benzina da 133 cavalli abbinato al cambio manuale a 5 rapporti o automatico a 4 rapporti e un 2.0 aspirato benzina da 138 cavalli solo con cambio automatico a 4 rapporti."}
{"id": "8390766", "revid": "1573940", "url": "https://it.wikipedia.org/wiki?curid=8390766", "title": "Chiesa e monastero di Santa Teresa Trasverberata", "text": "La chiesa di Santa Teresa Trasverberata, che pi\u00f9 correttamente dovrebbe essere definita chiesa e monastero di Santa Teresa Trasverberata, appartenendo ad un complesso di edifici, \u00e8 la chiesa conventuale che si trova Ferrara all'angolo tra via Borgo Vado e via Brasavola. Risale al XVIII secolo.\nStoria.\nLa storia del complesso inizi\u00f2 attorno al 1739 quando le prime cinque monache carmelitane scalze, aiutate dai carmelitani scalzi del convento di San Girolamo, iniziarono a riunirsi in un'abitazione vicina. Poco a poco la loro comunit\u00e0 crebbe sino a far nascere il nuovo convento. Venne quindi affidato all'architetto Gaetano Barbieri il progetto per la costruzione della chiesa e questa fu realizzata a partire dal 1781 e conclusa nel 1788. Nello stesso anno il tempio fu consacrato alla Trasverberazione del Cuore di Santa Teresa di Ges\u00f9. \nDopo il periodo dell'invasione napoleonica che soppresse monasteri, chiese ed ordini religiosi, nel 1821, alle monache fu possibile riprendere la vita precedente. L'antico convento nel frattempo era stato in parte demolito ma rimasero l'edificio principale, due giardini e il grande orto delimitati da un alto muro di cinta.\nUn'importante lavoro di restauro fu realizzato durante il primo dopoguerra del XX secolo.\nUna seconda consacrazione venne celebrata nel 1939 dall'arcivescovo metropolita di Ferrara Ruggero Bovelli dopo la conclusione dei lavori che videro anche la sostituzione dell'altar maggiore storico con quello marmoreo che ci \u00e8 pervenuto.\nDescrizione.\nTutto il complesso, che risale al XVIII secolo, \u00e8 costituito da tre parti fondamentali che sono:\nIl tempio ha una facciata rivolta a ovest e il suo sagrato \u00e8 molto limitato dalle vie medievali che lo racchiudono. La pianta della sala \u00e8 circolare ed \u00e8 sormontata da una cupola di notevole altezza.\nConserva dipinti ed altre opere attribuite al ferrarese Francesco Pellegrini.\nIl convento \u00e8 di clausura ed \u00e8 protetto da alte mura visibili percorrendo via Brasavola."}
{"id": "8390782", "revid": "767487", "url": "https://it.wikipedia.org/wiki?curid=8390782", "title": "Uta di Ballenstedt (statua)", "text": "La statua di Uta di Ballenstedt \u00e8 una scultura del \"Maestro di Naumburg\" situata presso il duomo di Naumburg raffigurante la margravia di Meissen Uta di Ballenstedt.\nLa celebrit\u00e0 di questa nobildonna medievale \u00e8 dovuta al fatto che il cosiddetto \"Maestro di Naumburg\", operante nel cantiere del duomo gotico tra il 1250 e il 1260, realizz\u00f2 nel coro, in arenaria, dodici statue dei margravi, tra cui quelle di Uta e del marito. Lei appare molto bella e visibilmente distaccata dalla vita di Eccardo, divisi dalla sua spada e dallo scudo: nel proprio sontuoso abbigliamento ostenta una gelida regalit\u00e0 ed un'avvenenza distante che non ha precedenti nella scultura romanica.\nLa statua in pietra policroma \u00e8 stata apprezzata da molti personaggi tra cui alcuni gerarchi nazisti (che vedevano in lei un simbolo della bellezza ariana) e il fumettista ed imprenditore Walt Disney, che si ispir\u00f2 a Uta per il personaggio della regina Grimilde della favola dei fratelli Grimm, \"Biancaneve\", da lui rivisitata nel 1937 in un celebre film."}
{"id": "8390784", "revid": "767487", "url": "https://it.wikipedia.org/wiki?curid=8390784", "title": "La terra si tinse di rosso", "text": "La terra si tinse di rosso (\"Lolly-Madonna XXX\") \u00e8 un film del 1973 diretto da Richard C. Sarafian.\nTrama.\nLaban Feather, discendente dai Cherokee, ha ereditato dagli avi una terra che le difficolt\u00e0 economiche non gli hanno permesso di mantenere. Infatti, Pap Gutshall, un soldato di carriera a riposo, stabilitosi in una propriet\u00e0 limitrofa, ha comperato all'asta il terreno. I Feather, una famiglia composta dai maschi Hawk, Trush, Skylar, Finch e Zack, sono in rotta con la patriarcale famiglia Gutshall e tentano in ogni modo di contrastare l'uso del terreno legalmente acquistato. I Gutshall, stanchi delle lotte, decidono di vendicarsi passando ad un'azione pi\u00f9 decisa, ed i Feather intervengono catturando Ronnie Gill, un'orfana giunta casualmente e scambiata per una persona della famiglia avversaria. Da quel momento, mentre Zack fa amicizia con la prigioniera, tra le due famiglie scoppia furibonda la guerra. Agiscono per i primi Gutshall che rubano i maiali della avversari e distruggono la loro distilleria clandestina. Reagiscono i Feather con un agguato in cui uccidono Elizabeth, la moglie di Pap. Nell'assalto finale, molti dei cadetti Feather e Gutshall rimangono uccisi; mentre il vecchio Laban impazzisce."}
{"id": "8390785", "revid": "889336", "url": "https://it.wikipedia.org/wiki?curid=8390785", "title": "Faro di Mouro", "text": "Il faro di Mouro \u00e8 un faro situato sulla piccola e rocciosa isola di Mouro di fronte alle coste della citt\u00e0 di Santander nella Spagna settentrionale.\nLa struttura \u00e8 gestita dall'autorit\u00e0 portuale di Santender.\nStoria.\nIl faro entr\u00f2 in servizio il 15 febbraio 1860. Fu abitato da guardiani sino al 1921; non era raro che questi rimanessero bloccati sull'isola a causa delle violenti tempeste che imperversano il mar Cantabrico. Nel 1989 l'alimentazione a gas fino a quel momento utilizzata venne sostituita dall'energia fotovoltaica e la lanterna originaria venne rimpiazzata da una nuova. Nel 2004 viene installata da un elicottero una nuova lanterna nell'ambito di lavori di rinnovamento della struttura."}
{"id": "8390788", "revid": "945903", "url": "https://it.wikipedia.org/wiki?curid=8390788", "title": "Page 1 - A Collection of Her Most Famous Songs", "text": "Page 1 - A Collection of Her Most Famous Songs \u00e8 un album discografico della cantante statunitense Patti Page, pubblicato dalla casa discografica Mercury Records nel marzo del 1957."}
{"id": "8390793", "revid": "648716", "url": "https://it.wikipedia.org/wiki?curid=8390793", "title": "Triathlon ai XII Giochi panafricani - Individuale maschile", "text": "La gara individuale maschile dei XII Giochi panafricani si \u00e8 svolta il 24 agosto 2019 a Rabat, in Marocco. \nLa competizione \u00e8 stata vinta dal marocchino Badr Siwane, che ha preceduto il connazionela Mohammed El Mehdi Essadiq (argento) e l'algerino Oussama Hellal."}
{"id": "8390795", "revid": "1124164", "url": "https://it.wikipedia.org/wiki?curid=8390795", "title": "Icona Madre di Dio della Passione", "text": "La tavola Icona Madre di Dio della Passione \u00e8 un dipinto tempera su tavola di autore ignoto risalente al XV secolo, conservato come pala d'altare nella chiesa di San Bartolomeo di Olera, frazione di Alzano Lombardo. Il dipinto \u00e8 collegabile alla scuola del cretese Andrea Rizo da Candia\nStoria.\nLa chiesa dedicata a san Bartolomeo Apostolo risalente al 1471, conserva nella cappella laterale dedicata alla Vergine una tavola dipinta dorata che venne citata negli atti della visita pastorale del vescovo Vittore Soranzo che visit\u00f2 il 4 ottobre 1547 relazionando: \"satis decenter constructa, cum tribus altaribus et cum singula icona pulchra\". Questo parrebbe confermarne la presenza e non collegarla al polittico del Cima da Conegliato che fu indicato nelle relazioni della visita del 22 settembre 1575 di san Carlo Borromeo che cita \"un'opera grande dorata posta sull'altare maggiore\", ma anche una \"ancora dorata sull'altare della Madonna\".\nNon \u00e8 possibile conoscere la provenienza dell'opera perch\u00e9 i registri conservati negli archivi parrocchiali furono distrutti durante l'epidemia del 1630. Non pu\u00f2 considerarsi veritiera la notizia tramandata che il dipinto fu acquistato dal frate olerano Tommaso Acerbis che si era allontanato diciassettenne dalla frazione per vivere come questuante in alcune localit\u00e0 del Tirolo e del Veneto, ma l'indicazione della tavola nelle visite pastorali gi\u00e0 del 1547, fanno ritenere questa informazione non plausibile. Serve inoltre considerare che dal 1428 il territorio orobico si trovava sotto la Repubblica di Venezia e molti artigiani e commercianti si spostarono verso la citt\u00e0 lagunare per lavoro diventando sufficientemente ricchi da poter acquistare e commissionare oggetti e dipinti di buon valore artistico da offrire poi alle chiese dei territori d'origine.\nSicuramente l'opera viene citata negli atti che nella prima met\u00e0 del XIX secolo, quando il parroco volendo ricostruire la chiesa, chiese alle autorit\u00e0 della Regia Prefettura Provinciale, la possibilit\u00e0 di vendere le opere d'arte conservate, autorizzazione che i fabbricieri non ottennero.\nLa tavola fu oggetto di studio sia iconografico che storico nel 1993 da parte dell'istituto del restauro \"I. Grabar\" da parte del professore Adol'f Nikolaevic Ovinnikov.\nDescrizione.\nLa tavola si presenta in buone condizioni ed \u00e8 ricca di simbologia.\nLa tavola \u00e8 stata inizialmente ricoperta di una patina d'ora su cui l'artista ha lavorato con il bulino. Il dorato dove riflettere la luce di Dio. Un ulteriore trama venne posta sulla veste del Ges\u00f9 Bambino. \n&lt;br&gt;L'immagine sacra \u00e8 posta su fondo oro, le aureole sono incise a bulino. La tavola \u00e8 stata sicuramente ridotta nella parte inferiore e superiore probabilmente per poter adattare alla collocazione. \n&lt;br&gt;Sulla parte superiore, agli angoli del dipinto, sono rappresentati l'arcangelo Gabriele con il vaso di aceto, la spugna e la lancia, e che indossa gli abiti rossi con mantello blu tipici della raffigurazione di Cristo, e quello Michele con la croce. Entrambi si presentano con le mani coperte in segno di adorazione di fronte al manifestarsi della divinit\u00e0 (teofania). L'atteggiamento sta a testimoniare il riconoscere nel Bambino, Dio fatto Uomo attraverso i simboli della passione e della resurrezione.\n&lt;br&gt;Nella lettura dei colori della tavola \u00e8 possibile leggere il messaggio evangelico. Il Bambino riporta l'iconografia del martirio nella simbologia del sandalo che ha perso rappresentante il timore del martirio, ma la cintura che porta alla vita di colore rosso, unico elemento rosso del dipinto, rappresenta la sua forza divina. La tunica indossata dal Bambino con pieghe e ricami, ha un riferimento alla morte, al drappo funerario, raffigurazione presente nel XIII e XIV secolo nella cultura paleologa. La Vergine indossa un manto rosso porpora, segno del suo essere persona divina, sopra un abito blu per ricordare la sua condizione umana, i colori che sono quelli del Figlio. I ricami sulla veste dono dorati, e disegnano tre stelle che sono un antico simbolo dell'arte siriana e voglio rappresentare la sua verginit\u00e0.\nLa tavola presenta anche alcune iscrizioni che sia negli angli superiori che sul nimbo del Bambino.\nTutti i particolari artistici di quest'opera sono quindi riconducibili a Andrea Rizzo di scuola cretese, anche se medesime caratteristiche sono presenti in opere precedenti."}
{"id": "8390810", "revid": "767487", "url": "https://it.wikipedia.org/wiki?curid=8390810", "title": "Une bouteille \u00e0 la mer", "text": "Une bouteille \u00e0 la mer \u00e8 un film del 2012 diretto da Thierry Binisti, tratto dal romanzo \"Una bottiglia nel mare di Gaza\" di Val\u00e9rie Zenatti.\nLa scrittrice insegn\u00f2 la lingua ebraica ad Agathe Bonitzer in preparazione alla sua interpretazione del ruolo di protagonista.\nTrama.\nTal Levine \u00e8 una ragazza diciassettenne, figlia di immigrati francesi in Israele che vivono a Gerusalemme. A seguito di un attentato dinamitario in un bar locale, Tal decide di lanciare una bottiglia nel mare vicino a Gaza con un messaggio che chiede di dare una spiegazione. Na\u00efm, ragazzo palestinese ventenne che vive a Gaza, scopre la bottiglia e cerca di rispondere alla domanda di Tal avviando una corrispondenza via mail. Il loro reciproco sospetto si trasforma presto in una tenero rapporto di amicizia."}
{"id": "8390811", "revid": "1573940", "url": "https://it.wikipedia.org/wiki?curid=8390811", "title": "Acrossus", "text": "Acrossus (1842) \u00e8 un genere di coleotteri appartenenti alla famiglia Scarabaeidae (sottofamiglia Aphodiinae).\nDescrizione.\nAdulto.\nSi tratta di coleotteri leggermente oblunghi, dalle dimensioni varianti di specie in specie. Anche la colorazione varia a seconda della specie la cui maggior parte presenta striature verticali sulle elitre.\nBiologia.\nSi tratta di coleotteri coprofagi, endocopridi. Come quasi tutti gli Aphodiinae \u00e8 tra i primi a giungere sulla materia fecale.\nTassonomia.\nIl genere raccoglie 43 specie tra cui:"}
{"id": "8390812", "revid": "490388", "url": "https://it.wikipedia.org/wiki?curid=8390812", "title": "Alendronato", "text": ""}
{"id": "8390813", "revid": "580197", "url": "https://it.wikipedia.org/wiki?curid=8390813", "title": "CSM Bucarest", "text": ""}
{"id": "8390818", "revid": "22475", "url": "https://it.wikipedia.org/wiki?curid=8390818", "title": "Pandemia di COVID-19 in Belgio", "text": "La pandemia di COVID-19 in Belgio \u00e8 iniziata il 4 febbraio 2020. Il primo caso \u00e8 stato confermato a Bruxelles, un maschio asintomatico di 54 anni, era uno dei nove cittadini belgi rimpatriati dalla Cina.\nLa trasmissione all'interno del Belgio \u00e8 stata confermata all'inizio di marzo; le autorit\u00e0 hanno collegato questo fatto ai vacanzieri che tornavano dal Nord Italia alla fine delle vacanze di met\u00e0 semestre. La pandemia \u00e8 cresciuta rapidamente tra marzo e aprile 2020. Entro la fine di marzo tutte le 10 province del Paese avevano registrato casi.\nAl 2 febbraio 2021, le autorit\u00e0 belghe avevano segnalato 711.417 casi confermati, di cui 21.124 decessi e 51.956 ricoveri ospedalieri. Il numero effettivo di infezioni, tuttavia, \u00e8 probabilmente molto pi\u00f9 alto del numero di casi diagnosticati, poich\u00e9 i test sono limitati a persone di categorie specifiche e/o persone con sintomi gravi e molte persone con sintomi lievi o assenti non si rivolgono a un medico, anche se \u00e8 probabile che trasmettano il virus.\nIl Belgio \u00e8 tra i Paesi con il maggior numero di morti con COVID-19 pro capite al mondo. Tuttavia, il Belgio potrebbe aver segnalato in eccesso il numero di casi, con funzionari sanitari che hanno riferito che i casi sospetti erano stati segnalati insieme a casi confermati. A differenza di molti altri Paesi, che pubblicano dati basati principalmente sui decessi ospedalieri confermati, i dati sui decessi riportati dalle autorit\u00e0 belghe includono decessi nella comunit\u00e0, in particolare nelle case di riposo, confermati come causati dal coronavirus, oltre a un numero maggiore di decessi sospettati di essere stati causati dal virus, anche se la persona non ha fatto il test. Tali differenze nei metodi di conteggio complicano qualsiasi tentativo di confrontare i tassi di mortalit\u00e0 nei diversi Paesi."}
{"id": "8390820", "revid": "648716", "url": "https://it.wikipedia.org/wiki?curid=8390820", "title": "Triathlon ai XII Giochi panafricani - Individuale femminile", "text": "La gara individuale femminile dei XII Giochi panafricani si \u00e8 svolta il 24 agosto 2019 a Rabat, in Marocco.\nLa competizione \u00e8 stata vinta dall'egiziana Basmla ElSalamoney, che ha preceduto le zimbabwesi Laurelle Elizabeth Brown (argento) e Andie Leigh Kuipers (bronzo)."}
{"id": "8390825", "revid": "767487", "url": "https://it.wikipedia.org/wiki?curid=8390825", "title": "Non ti posso dimenticare", "text": "Non ti posso dimenticare (\"The Sky's the Limit\") \u00e8 un film del 1943 diretto da Edward H. Griffith.\n\u00c8 una commedia musicale statunitense con Fred Astaire, Joan Leslie e Robert Ryan.\nTrama.\nFred, un membro delle Flying Tiger corteggia Joan, una giovane fotografa, ma lei, credendolo un imboscato, lo rifiuta con veemenza. Prima o poi, tuttavia, scoprir\u00e0 la verit\u00e0 sull'uomo, che in realt\u00e0 \u00e8 un vero e proprio eroe.\nEdizioni Home Video.\nSul mercato italiano esiste un'edizione dvd del film, distribuita da DNA Srl, che contiene anche due special tv con Fred Astaire \"AN EVENING WITH FRED ASTAIRE\" (1958) e \"ANOTHER EVENING WITH FRED ASTAIRE\" (1959), editata con il contributo dello studioso di Storia del Cinema Riccardo Cusin. Questa versione \u00e8 disponibile anche in streaming su alcune piattaforme."}
{"id": "8390830", "revid": "1573940", "url": "https://it.wikipedia.org/wiki?curid=8390830", "title": "Sphenopidae", "text": "Sphenopidae \u00e8 una famiglia di esacoralli dell'ordine Zoantharia.\nDescrizione.\nLa famiglia comprende specie caratterizzate dalla presenza di incrostazioni sabbiose nello spessore dell'ectoderma e della mesoglea, assenti sul disco orale.\nLe specie del genere \"Sphenopus\" sono solitarie e vivono semisommerse nel substrato sabbioso, a cui tuttavia non sono ancorate. Le specie del genere \"Palythoa\" invece sono coloniali e sono adese al substrato roccioso.\nBiologia.\nLe specie del genere \"Sphenopus\" sono tutte azooxantellate, cio\u00e8 prive di zooxantelle endosimbionti, mentre le specie del genere \"Palythoa\", ad eccezione di due, sono tutte zooxantellate.\nAlcune specie del genere \"Palythoa\" producono la palitossina, una delle biotossine marine pi\u00f9 tossiche finora note: se ingerita \u00e8 in grado di provocare nell'uomo una potente vasocostrizione, con conseguente ischemia miocardica che pu\u00f2 portare ad arresto cardiaco.\nDistribuzione e habitat.\nIl genere \"Sphenopus\" \u00e8 ristretto all'Indo-Pacifico mentre \"Palythoa\" \u00e8 presente anche nella fascia tropicale dell'Atlantico.\nTassonomia.\nLa famiglia comprende i seguenti generi:"}
{"id": "8390832", "revid": "76963", "url": "https://it.wikipedia.org/wiki?curid=8390832", "title": "Daniele Carnini", "text": "Biografia.\nHa studiato Composizione al Conservatorio di Roma con Ivan Vandor e all\u2019Accademia Nazionale di Santa Cecilia con Azio Corghi. Si \u00e8 anche diplomato in Direzione d\u2019orchestra. Parallelamente si \u00e8 laureato all\u2019Universit\u00e0 \u201cSapienza\u201d di Roma con Pierluigi Petrobelli e ha conseguito un dottorato di ricerca in Musicologia all\u2019Universit\u00e0 di Pavia sotto la guida di Fabrizio Della Seta. \nHa scritto numerose composizioni strumentali e quattro opere in un atto: \"La stanza di Lena\" (2013, libretto di Renata M. Molinari), \"Un eroe\" (2015, libretto della medesima), \"La Filarmonica\" (2018, scritto con Sandro Cappelletto) e \"Un'infinita primavera attendo\" (2016, libretto di Sandro Cappelletto), ispirata alla vicenda politica e biografica di Aldo Moro.\nAl 2013 risale il premio \u201cNino Carloni\u201d come compositore emergente.\nCome musicologo, dal 2012 lavora alla Fondazione G. Rossini di Pesaro di cui \u00e8 direttore editoriale e membro del Comitato scientifico. \u00c8 autore di varie pubblicazioni relative al primo Ottocento e al teatro in musica. Ha curato le edizioni critiche di \"Aureliano in Palmira\" con Will Crutchfield e di \"Demetrio e Polibio\"."}
{"id": "8390840", "revid": "124588654", "url": "https://it.wikipedia.org/wiki?curid=8390840", "title": "La peste (dipinto)", "text": "La peste \u00e8 un dipinto a tempera eseguito da Arnold B\u00f6cklin nel 1898. Si trova al Museo d'arte di Basilea.\nDescrizione.\n\u00c8 uno dei pi\u00f9 noti esempi dell'ossessione dell'artista per la morte, qui rappresentata come uno scheletro femminile che cavalca una creatura alata simile a un pipistrello, in volo su una citt\u00e0 medievale dove si vedono cadaveri e persone in fuga. Il riferimento storico \u00e8 la pandemia della Peste nera che flagell\u00f2 l'Europa nel XIV secolo.\nIl colore predominante \u00e8 il verde pallido - che nell'arte \u00e8 spesso associato al concetto di decomposizione - seguito dal nero e dal marrone opaco."}
{"id": "8390841", "revid": "729019", "url": "https://it.wikipedia.org/wiki?curid=8390841", "title": "Okskaja", "text": "Okskaja () \u00e8 una stazione della linea 15 della metropolitana di Mosca. Inaugurata il 27 marzo 2020, la stazione serve il quartiere di Rjazanskij. \u00c8 una delle poche stazioni della rete ad avere banchine laterali e non ad isola. Particolarit\u00e0 della stazione \u00e8 data dall'illuminazione, composta da dei led circolari inseriti nel soffitto blu, che danno l'effetto di riflettersi come cerchi nell'acqua sul pavimento, realizzato in granito grigio siberiano."}
{"id": "8390850", "revid": "438678", "url": "https://it.wikipedia.org/wiki?curid=8390850", "title": "IDA*", "text": ""}
{"id": "8390868", "revid": "287204", "url": "https://it.wikipedia.org/wiki?curid=8390868", "title": "Barbara Nahmad", "text": "Biografia.\nBarbara Nahmad \u00e8 nata nel 1967 a Milano, dove vive e lavora. Nel 1990 si \u00e8 diplomata all\u2019Accademia di Belle Arti di Brera. Dopo alcuni soggiorni all\u2019estero, ha lavorato per la televisione e per il teatro come scenografa, per poi dedicarsi totalmente alla pittura. Da quel momento le sue opere sono state esposte in varie sedi museali italiane, tra le quali il PAC, il Palazzo della Ragione e il Palazzo Reale a Milano e il Museo Ebraico di Bologna e, all\u2019estero, in varie sedi a Londra, Berlino, New York, Shangai, Atene, L\u2019Aia e Tel Aviv.\nNel 2009, nell\u2019ambito della 53. Biennale di Venezia, ha partecipato al progetto \u00abD\u00e9tournements Venise\u00bb con un trittico pittorico sull\u2019economia e un\u2019installazione sonora.\nNel 2014 ha esposto a Tel Aviv la serie \u00abEden\u00bb, che dopo varie tappe \u00e8 stata presentata al Museo Ebraico di Bologna in occasione della Notte Europea dei Musei. Il lungo ciclo di \u00abEden\u00bb rappresenta una svolta nel percorso di Barbara Nahmad: la sua pittura diventa in questi quadri pi\u00f9 essenziale, acquistando tonalit\u00e0 sabbiose come quelle del deserto, che con le sue vuote distese offre uno spazio originale al riaffiorare della memoria di un popolo. La tecnica dell\u2019olio su tela torna cos\u00ec a parlare con una voce nuova e la Storia stessa riacquista un\u2019energia che riguarda e investe il presente.\nNel 2017 Barbara Nahmad ha creato l\u2019immagine per la campagna pubblicitaria \u00abPasso Doppio\u00bb di Mediobanca.\nLe sue opere sono presenti in collezioni pubbliche e private tra le quali la Collezione Agnelli, la Fondazione Einaudi e la Fondazione Rosselli a Torino, la Collezione Mediobanca e la Collezione Schwarz e a Milano, nonch\u00e9 in quelle del Museo Ebraico di Bologna e dell\u2019American College of Greece ad Atene.\nAttualmente \u00e8 docente della cattedra di Tecniche e Tecnologia della Pittura presso l\u2019Accademia di Brera a Milano.\nMostre.\nPrincipali mostre personali:\nPrincipali mostre collettive:"}
{"id": "8390873", "revid": "123537377", "url": "https://it.wikipedia.org/wiki?curid=8390873", "title": "Il gioco delle Naiadi", "text": "Il gioco delle Naiadi \u00e8 un dipinto eseguito dal pittore svizzero Arnold B\u00f6cklin con la tecnica dell'olio su tela. Si trova al Museo d'arte di Basilea.\nDescrizione.\nNell'opera \u00e8 raffigurato un gruppo di gioconde Naiadi, riunite presso uno scoglio violentemente schiaffeggiato dai flutti del mare. In quanto ninfe delle acque dolci, queste creature appaiono eccitate per l'impetuosit\u00e0 di acque cui esse non appartengono; l'artista le rappresenta mentre esse si cimentano in ardite acrobazie, pervase come sono da una sensazione di beatitudine. Insieme ad esse appaiono piccoli tritoni, che sembrano ugualmente provare il senso di piacevole vertigine dato dal mare in burrasca. "}
{"id": "8390878", "revid": "2091899", "url": "https://it.wikipedia.org/wiki?curid=8390878", "title": "Procuratore generale dell'Ucraina", "text": "In Ucraina, il procuratore generale \u00e8 un funzionario che dirige il sistema unico centralizzato della Procura dell'Ucraina. Il procuratore generale \u00e8 la pi\u00f9 alta carica amministrativa dell'ufficio della Procura generale.\nIl 5 gennaio 2017 \u00e8 entrata in vigore una legge che riduceva la carica di procuratore generale dell'Ucraina a procuratore generale.\nL'attuale procuratore generale \u00e8 Irina Venediktova (dal 17 marzo 2020).\nNomina e revoca.\nIl procuratore generale dell'Ucraina \u00e8 nominato alla carica e licenziato dal presidente dell'Ucraina con il consenso della Verkhovna Rada dell'Ucraina (articolo 131 della Costituzione dell'Ucraina). Il Verkhovna Rada dell'Ucraina pu\u00f2 manifestare una mancanza di fiducia nel procuratore generale dell'Ucraina, il che comporta le sue dimissioni.\nIl procuratore generale dell'Ucraina \u00e8 inoltre licenziato nei seguenti casi:\nIl procuratore generale dell'Ucraina informa almeno una volta all'anno la Verkhovna Rada dell'Ucraina sullo stato di diritto.\nIl mandato del procuratore generale dell'Ucraina \u00e8 di sei anni. Questo termine, come affermato dalla Corte costituzionale dell'Ucraina nella sua decisione, \u00e8 una delle garanzie di indipendenza del procuratore generale. Lo scopo del consolidamento legislativo del mandato permanente dei pubblici ministeri \u00e8 prevenire interferenze non autorizzate nel loro lavoro, prevenire licenziamenti illegali ed escludere altre influenze illecite.\n\u201cIl procuratore generale dell'Ucraina \u00e8 sia un alto funzionario delle forze dell'ordine sia una personalit\u00e0 politica. Pertanto, oltre ad essere legalmente responsabile dei suoi atti, azioni e omissioni, intrattiene rapporti anche davanti alla Verkhovna Rada dell'Ucraina sullo stato delle cose, avendo la responsabilit\u00e0 costituzionale e politica, che pu\u00f2 venire a cessare dopo che il parlamento ha espresso la sua fiducia, il che comporta il licenziamento del Procuratore generale dell'Ucraina dal suo incarico. Oggi la carica di procuratore generale dell'Ucraina esprime un compromesso costituzionale tra i due ruoli ...\"\nPoteri.\nAi sensi dell'articolo 9 della Legge ucraina \"Sulla procura\", adottata il 14 ottobre 2014 e in vigore dal 15 luglio 2015, il procuratore generale dell'Ucraina:\nIl procuratore generale dell'Ucraina emette ordini su questioni che rientrano nei suoi poteri amministrativi. Possono essere o meno atti normativi.\nIn assenza del procuratore generale, la sua autorit\u00e0 \u00e8 esercitata dal primo vice e in assenza del primo vice, da uno degli altri vice."}
{"id": "8390879", "revid": "648716", "url": "https://it.wikipedia.org/wiki?curid=8390879", "title": "Triathlon ai XII Giochi panafricani - Staffetta mista", "text": "La staffetta mista dei XII Giochi panafricani si \u00e8 svolta il 25 agosto 2019 a Rabat, in Marocco.\nLa competizione \u00e8 stata vinta dalla nazionale tunisina, composta da Syrine Fattoum, Ons Lajili, Mohamed Aziz Sebai e Seifeddine Selmi, che ha preceduto la squadra algerina, formata da Nazim Omar Benyelles, Oussama Hellal, Imene Maldji e Kahina Mebarki (argento) e quella egiziana, composta da Basmla Elsalamoney, Rehab Hussein, Mohamed Khalil e Mohamed Shehata (bronzo)."}
{"id": "8390881", "revid": "729019", "url": "https://it.wikipedia.org/wiki?curid=8390881", "title": "Dagbladet", "text": "Dagbladet (lett. \"Il quotidiano\") \u00e8 uno dei maggiori quotidiani norvegesi e conta 1.400.000 lettori giornalieri su versione mobile, web e cartacea.\nL'edizione cartacea ha avuto una diffusione di 46.250 copie nel 2016, in calo rispetto a un picco di 228.834 nel 1994. Il caporedattore \u00e8 Alexandra Beverfjord.\n\"Dagbladet\" viene pubblicato sei giorni alla settimana e include il servizio aggiuntivo \"Magasinet\" ogni sabato. Parte del quotidiano \u00e8 disponibile su \"Dagbladet.no\" e altri articoli sono accessibili tramite un paywall. I lettori giornalieri del quotidiano online di Dagbladet sono stati 1.24 milioni nel 2016.\nStoria.\n\"Dagbladet\" \u00e8 stato fondato nel 1869 da Anthon Bang. Hagbard Emanuel Berner ne fu il primo editore capo e il primo numero fu pubblicato il 2 gennaio 1869. Dal 1884 al 1977 il giornale fu affiliato al partito liberale ( \"Venstre\" ). Dal 1977 \u00e8 ufficialmente neutrale dal punto di vista politico, sebbene abbia mantenuto la sua posizione di giornale liberale, incorporando anche alcune posizioni culturalmente radicali in questioni come la lotta linguistica, le politiche ecclesiali, il femminismo, le relazioni intime, l'assistenza criminale ecc. Nel 1972 il giornale si schier\u00f2 contro l'adesione della Norvegia all'UE, ma la promosse nel 1994 \n\"Dagbladet\" ha svolto un ruolo importante nello sviluppo di nuovi prodotti editoriali in Norvegia. Nel 1990 il giornale \u00e8 stato il primo in Norvegia a pubblicare un'edizione domenicale in oltre 70 anni, e nel 1995 \u00e8 diventato il primo dei principali quotidiani norvegesi con un'edizione online. Nel 2007 aveva una tiratura di 204.850 copie. Negli ultimi anni \"Dagbladet\" ha avuto successo con il supplemento \"Magasinet\" del sabato, che raggiunge il 25,3% della popolazione adulta della Norvegia.\n\"Dagbladet\" apparteneva precedentemente alla societ\u00e0 privata Berner Gruppen. Jens P. Heyerdahl ne \u00e8 stato il pi\u00f9 grande proprietario e aveva un controllo efficace attraverso diverse societ\u00e0. DB Medialab AS possedeva anche il 50% del portale web norvegese assieme al provider \"start.no\" e ha gestito la comunit\u00e0 online \"Blink\" dal 2002 al 2011.\nNel giugno 2013 la sezione dei prodotti online di \"Dagbladet\" \u00e8 stata venduta da Berner Gruppen ad Aller Media per circa 300 milioni di corone norvegesi. A partire dal 2016, il 99% delle azioni di Dagbladet AS \u00e8 formalmente di propriet\u00e0 di Berner Media Holding AS, che a sua volta \u00e8 posseduta al 100% da Aller Media. Il restante 1% di Dagbladet AS \u00e8 di propriet\u00e0 della fondazione Dagbladets Stiftelse.\nEdizione online.\nL'edizione online di \"Dagbladet\" \u00e8 stata inaugurata l'8 marzo 1995 subito dopo quella del giornale locale \"Br\u00f8nn\u00f8ysunds Avis\".\nControversie.\nNel 1988 \"Dagbladet\" fu criticato per l'uso aggressivo di fotografie di parenti stretti in seguito al disastro aereo del Volo 710. Ci\u00f2 port\u00f2 a un cambiamento di prassi autoimposto nella stampa norvegese per quanto riguarda la gestione di tali incidenti.\nIl 10 novembre 1989, il giorno dopo la caduta del muro di Berlino, \"Dagbladet\" non fece alcun riferimento alla caduta sulla sua prima pagina. Ci\u00f2 caus\u00f2 critiche e ridicolizzazioni nei confronti del giornale.\nL'ex ministro della sanit\u00e0 Tore T\u00f8nne si suicid\u00f2 presumibilmente a seguito delle indagini di \"Dagbladet\" su presunte reati fiscali commessi dopo la conclusione del suo mandato presso il governo norvegese. \"Dagbladet\" fu criticato dalla Norwegian Press Association. Nel 2005 Il quotidiano ristamp\u00f2 le caricature di Maometto del quotidiano danese Jyllands-Posten."}
{"id": "8390886", "revid": "767487", "url": "https://it.wikipedia.org/wiki?curid=8390886", "title": "Enrico di Stolberg-Wernigerode", "text": "Biografia.\nEnrico era il figlio maggiore del conte Cristiano Federico di Stolberg-Wernigerode (1746 - 1824) e della contessa Eleonora di Stolberg-Stolberg (1748 - 1821). Era quindi un membro della nobile famiglia dei Conti di Stolberg.\nEnrico venne istruito da tutori privati e studi\u00f2 a Strasburgo fino al 1790, a parte un'interruzione nel 1789 a causa dei sollevamenti popolari conseguenti alla rivoluzione francese. Egli prosegu\u00ec quindi i propri studi a Gottinga e al termine di essi si dedic\u00f2 all'amministrazione dei propri territori. Dopo il fallimento dei suoi tentativi di evitare la mediatizzazione dei possedimenti del suo casato come parte del \"Reichsdeputationshauptschluss\", egli si schier\u00f2 dalla parte di Napoleone Bonaparte, divenendo \"Oberstallmeister\" del Regno di Vestfalia. Dal 1808 al 1813 egli fu un membro della Dieta del Regno di Vestfalia.\nDal 1813 al 1815 egli serv\u00ec il Governo Generale tra il Weser ed il Reno, come amministratore del distretto di Osterwieck (il Governo Generale fu una provincia temporanea della Prussia, che amministrava i territori che erano stati occupati dalla Francia durante la guerra della Sesta Coalizione). A seguito del Congresso di Vienna tutti i territori della Contea di Stolberg vennero concessi al conte Enrico.\nA partire dal 1825 fu un membro del Concilio di Stato Prussiano; tra il 1825 e il 1854 fece parte del Concilio della Provincia Prussiana di Sassonia e dal 1847 al 1848 della Dieta Unificata delle Provincie Prussiane. Dal 1824 al 1854 egli govern\u00f2 sulla Contea di Wernigerode nel distretto di Magdeburgo della Provincia Prussiana di Sassonia. In quanto nobile egli era un membro ereditario dell Prima Camera degli Stati Generali del Regno di Hannover e del Granducato d'Assia. Enrico di Stolberg-Wernigerode era inoltre canonico della cattedrale di Halberstadt, cavaliere dell'Ordine dell'Aquila nera e membro dell'Ordine di San Giovanni del baliaggio di Brandeburgo.\nNel 1853 egli acquist\u00f2 \"Bruch Haus\", una magione nei pressi di Hattingen; la fabbrica \"Henrichsh\u00fctte\" venne cos\u00ec chiamata in suo onore ed inizi\u00f2 la produzione nel 1854, l'anno in cui mor\u00ec Enrico.\nMatrimoni e discendenza.\nIl 4 agosto 1799 egli spos\u00f2 la principessa Giovanna (Jenny) di Sch\u00f6nburg-Waldenburg (4 ottobre 1780 - 29 agosto 1809), dalla quale ebbe la seguente discendenza:\nRimasto vedovo, si spos\u00f2 una seconda volta il 30 dicembre 1810 con la baronessa Eberhardine von der Reck, figlia del ministro di Stato prussiano Eberhard von der Reck. Da Eberhardin ebbe quattro figli:"}
{"id": "8390887", "revid": "709565", "url": "https://it.wikipedia.org/wiki?curid=8390887", "title": "Datazione argon-argon", "text": "La datazione argon-argon (o 40Ar/39Ar) \u00e8 un metodo di datazione radiometrica sviluppato per ovviare ai problemi di inaccuratezza della datazione potassio-argon (K/Ar), da cui deriva. \nIl metodo (K/Ar) richiedeva di scindere in due parti il campione, per misurare separatamente il potassio e l'argon, mentre il nuovo metodo richiede soltanto un frammento di roccia o granulo di minerale e ricorre a una misurazione singola degli isotopi dell'argon.\nLa datazione 40Ar/39Ar si basa sull'irradiazione neutronica emessa da un reattore nucleare per convertire la forma stabile del potassio (39K) nel radioattivo 39Ar.\nIrradiando contemporaneamente un campione standard di et\u00e0 nota e il campione da analizzare, \u00e8 possibile utilizzare una misurazione singola degli isotopi dell'argon per trovare il rapporto 40K/40Ar*, e calcolare cos\u00ec l'et\u00e0 del campione. 40Ar* \u00e8 l'isotopo radiogenico dell' 40Ar, prodotto dal decadimento radioattivo del 40K. \n40Ar* non include l'argon atmosferico assorbito nella superficie o risultante dalla diffusione; il suo valore calcolato deriva dalla misurazione dell' 36Ar (che si assume essere di origine atmosferica) e assumendo che 40Ar mantenga un rapporto costante rispetto all' 36Ar nei gas dell'atmosfera.\nMetodica.\nIl campione viene generalmente triturato, dopodich\u00e9 si seleziona manualmente un singolo cristallo o frammento di roccia che viene analizzato. Il frammento viene irradiato per produrre 39Ar a partire dal 39K presente. Il campione viene poi degassato in uno spettrometro di massa ad alto vuoto, e riscaldato con laser o resistenza termica. Il calore provoca la degradazione della struttura cristallina del minerale e la liberazione dei gas intrappolati.\nI gas liberati in genere comprendono quelli presenti nell'atmosfera, come anidride carbonica, vapore acqueo, azoto e argon; ma possono includere anche gas radiogenici come argo e elio, generati dal normale decadimento radioattivo nel corso del tempo. L'abbondanza del 40Ar* aumenta con l'et\u00e0 del campione, tenendo conto che il tasso di incremento decresce esponenzialmente con l'emivita del 40K, che \u00e8 di 1,248 miliardi di anni.\nL'equazione per il calcolo dell'et\u00e0.\nL'et\u00e0 \"t\" di un campione \u00e8 data dalla seguente equazione:\ndove \u03bb \u00e8 la costante di decadimento radioattivo del 40K (approssimativamente 5,5 x 10\u221210 anno\u22121, che corrisponde a un'emivita di circa 1,25 miliardi di anni), J \u00e8 il parametro associato al processo di irradiamento e R \u00e8 il rapporto tra 40Ar*/39Ar. \nIl fattore J si riferisce alla fluenza (energia radiante per unit\u00e0 di area) del bombardamento elettronico durante il processo di irradiamento. All'aumentare della densit\u00e0 del flusso elettronico, aumenta la quantit\u00e0 di atomi di 39K convertita in 39Ar.\nDatazione relativa.\nIl metodo 40Ar/39Ar permette di ottenere solo datazioni relative. Per calcolare un'et\u00e0 con questo metodo, il parametro J deve essere determinato irradiando contemporaneamente il campione in esame e uno di et\u00e0 nota, che funziona da standard di riferimento. L'et\u00e0 del campione standard deve essere stata preventivamente calcolata attraverso un altro metodo, il pi\u00f9 usato dei quali \u00e8 la convenzionale datazione al potassio-argon.\nUn metodo alternativo di calibrazione dello standard \u00e8 quella astronomica (chiamata tuning orbitale), che per\u00f2 produce delle et\u00e0 leggermente diverse.\nRicalibrazione.\nLa datazione argon-argon presenta delle leggere discrepanze rispetto ad altri metodi di datazione. Secondo alcuni autori \u00e8 necessaria una correzione dello 0,65%.\nL'estinzione di massa del Cretaceo-Paleocene (che port\u00f2 alla scomparsa dei dinosauri), precedentemente datata a 65,0 o 65,5 milioni di anni fa, viene ora pi\u00f9 accuratamente datata a 66,0 milioni di anni fa. Analogamente l'estinzione di massa del Permiano-Triassico viene ora datata a 252,5 milioni di anni fa, che coincide con l'et\u00e0 determinata con altri metodi per il flusso basaltico del trappo siberiano.\nMetodica iniziale.\nLa tecnica 39argon/40argon, \u00e8 stata proposta per la prima volta agli inizi degli anni 1950, ma in una variante differente. Utilizzava un flusso di neutroni termici invece che di neutroni rapidi, che provocano le seguenti reazioni nucleari:\nGli isotopi 41argon, 37argon e 42potassio sono tutti radioattivi, con emivita compresa tra 1,82 ore per l' 41argon e 35,1 giorni per l' 37argon. si pu\u00f2 pertanto calcolarne la quantit\u00e0 osservando la loro attivit\u00e0 e determinando cos\u00ec la correzione da apportare per l'argon atmosferico (la cui quantit\u00e0 \u00e8 correlata a quella dell' 36argon), la quantit\u00e0 di 40argon e il tenore in potassio (correlato alla quantit\u00e0 di 42potassio).\nReazioni nucleari parassite.\nLa reazione nucleare utile ai fine della datazione delle rocce \u00e8 la trasmutazione del 39K in 39Ar, che per\u00f2 non \u00e8 l'unica che avviene nel campione irradiato. Occorre pertanto apportare delle correzioni che tengano conto delle seguenti reazioni:\nPer questo occorre sfruttare la reazione:\nSi confronta a questo punto il rapporto isotopico dell'argon ottenuto tramite spettrometria di massa con quello ottenuto dall'irradiazione di un campione standard di calcio, per quantificare la quantit\u00e0 di argon apportata da ciascuna reazione parassita, in modo da isolare quella dovuta alla sola trasmutazione del 39K in 39Ar, che \u00e8 quella che ci interessa."}
{"id": "8390890", "revid": "486946", "url": "https://it.wikipedia.org/wiki?curid=8390890", "title": "Ufficio nazionale anti-corruzione", "text": ""}
{"id": "8390897", "revid": "584834", "url": "https://it.wikipedia.org/wiki?curid=8390897", "title": "Seebergsattel", "text": ""}
{"id": "8390899", "revid": "436907", "url": "https://it.wikipedia.org/wiki?curid=8390899", "title": "Do It Again (Steve Aoki e Alok)", "text": "Do It Again \u00e8 un singolo del DJ statunitense Steve Aoki e del DJ brasiliano Alok, pubblicato il 19 aprile 2019 come terzo estratto dal sesto album in studio di Aoki \"Neon Future IV\".\nDescrizione.\nIl brano rappresenta un omaggio all'omonimo singolo dei The Chemical Brothers e presenta sonorit\u00e0 pi\u00f9 distorte ed elettroniche grazie all'impiego di bassi e percussioni.\nVideo musicale.\nIl videoclip, diretto da Reece Charchol e girato in animazione, mostra il duo compiere viaggi psichedelici attraverso realt\u00e0 alternative e lottare contro un'entit\u00e0 aliena travestita da coniglio."}
{"id": "8390900", "revid": "1543377", "url": "https://it.wikipedia.org/wiki?curid=8390900", "title": "Invecchiamento dell'Europa", "text": "Linvecchiamento dell'Europa, noto anche come ingrigimento dell'Europa, \u00e8 un fenomeno demografico europeo caratterizzato da una diminuzione della fertilit\u00e0, una riduzione del tasso di mortalit\u00e0 e una maggiore aspettativa di vita comune tra le popolazioni europee. Bassi tassi di natalit\u00e0 e una pi\u00f9 alta aspettativa di vita contribuiscono alla trasformazione della forma piramidale della popolazione europea. Il cambiamento pi\u00f9 significativo \u00e8 la transizione verso una struttura della popolazione molto pi\u00f9 anziana, con conseguente riduzione della proporzione dell'et\u00e0 lavorativa e contemporaneo aumento del numero di cittadini in pensione. Si prevede che il numero totale della popolazione anziana aumenter\u00e0 notevolmente nei prossimi decenni, con proporzioni significative quando le generazioni di baby boomer raggiungeranno la pensione. Ci\u00f2 comporter\u00e0 un onere elevato per la popolazione in et\u00e0 lavorativa per sostenere il numero crescente di popolazione anziana.\n\u00c8 una condizione piuttosto originale, infatti, nel corso della storia molti stati sostennero alti tassi di natalit\u00e0 al fine di ridurre il carico fiscale individuale, accelerare l'attivit\u00e0 economica e fornire pi\u00f9 truppe all'esercito.\nTendenze generali.\nGiuseppe Carone e Declan Costello del Fondo monetario internazionale hanno previsto nel settembre 2006 che il rapporto tra pensionati e lavoratori in Europa raddoppier\u00e0 a 0,54 entro il 2050 (da quattro lavoratori per pensionato a due lavoratori per pensionato). William H. Frey, analista del gruppo di think tank della Brookings Institution, prevede che l'et\u00e0 mediana in Europa aumenter\u00e0 da 37,7 anni nel 2003 a 52,3 anni nel 2050, mentre l'et\u00e0 media degli americani, nello stesso periodo, salir\u00e0 a soli 35,4 anni.\nM\u00e1ire Geoghegan-Quinn, ex commissario europeo per la Ricerca, l'innovazione e la scienza, ha dichiarato nel 2014 che entro il 2020 un quarto della popolazione europea avr\u00e0 60 anni o pi\u00f9. Questo cambiamento demografico cambier\u00e0 drasticamente l'economia, il mercato del lavoro, l'assistenza sanitaria e il sistema previdenziale del continente.\nL'Organizzazione per la cooperazione e lo sviluppo economico stima che ben il 39% degli europei di et\u00e0 compresa tra 55 e 65 anni lavorano e sono in prossimit\u00e0 del pensionamento.\nNel 2006 il ministro austriaco degli Affari sociali ha dichiarato che, entro il 2010, la fascia di popolazione con et\u00e0 compresa tra 55 e 64 anni nell'Unione europea sarebbe stata superiore alla fascia con et\u00e0 compresa tra 15 e 24 anni. Il Comitato di politica economica e la Commissione europea hanno pubblicato una relazione nel 2006 stimando che la popolazione in et\u00e0 lavorativa nell'UE diminuir\u00e0 di 48 milioni, una riduzione del 16%, tra il 2010 e il 2050, mentre la popolazione anziana aumenter\u00e0 di 58 milioni, con una crescita del 77%.\nNel 2002, l'US Census Bureau stima che l'Unione Europea subir\u00e0 una riduzione del 14% della sua forza lavoro e una riduzione del 7% del numero di consumatori entro il 2030.\nLa femminilizzazione della vecchiaia si riflette in un numero crescente di donne di et\u00e0 superiore a 65 anni. La durata della vita \u00e8 particolarmente in crescita per le donne in tutto il mondo. In Europa l'aspettativa di vita per le donne \u00e8 di 81 anni, mentre l'aspettativa di vita per gli uomini \u00e8 di soli 74 anni, con ben 7 anni di differenza. L'aspettativa di vita a 60 anni \u00e8 di quattro anni in pi\u00f9 per le donne rispetto agli uomini. Le proiezioni mostrano un'ulteriore crescita di 24 anni per le donne e di 20 anni per gli uomini in Europa.\nLe cause.\nL'invecchiamento della popolazione in Europa \u00e8 causato principalmente da tre fattori: calo dei tassi di fertilit\u00e0, aumento dell'aspettativa di vita e migrazione. Le cause dell'invecchiamento della popolazione variano da paese a paese.\nFertilit\u00e0.\nL'elevato numero di persone di et\u00e0 pari o superiore a 60 anni in Europa \u00e8 il risultato di alti tassi di fertilit\u00e0 verificatisi negli anni 1950-1960. Il periodo successivo alla fine della seconda guerra mondiale, infatti, \u00e8 stato caratterizzato da un buono stato sociale ed economico della popolazione in et\u00e0 fertile e ha provocato un \"baby boom\".\nGli attuali bassi livelli di fertilit\u00e0 contribuiscono anche all'invecchiamento dell'Europa. Quando i livelli di fertilit\u00e0 diminuiscono, la struttura dell'et\u00e0 della popolazione cambia e il numero dei gruppi pi\u00f9 giovani diminuisce rispetto ai gruppi di et\u00e0 pi\u00f9 avanzata. I tassi di fertilit\u00e0 in Europa sono stati inferiori al livello di sostituzione standard (2,1 figli per donna) e si prevede che rimarranno al di sotto di tale livello in futuro.\nMortalit\u00e0.\nLe persone vivono pi\u00f9 a lungo con proiezioni di aspettativa di vita media che raggiungono 84,6 anni per gli uomini e 89,1 per le donne entro il 2060, con un aumento di 7,9 anni per gli uomini e 6,6 anni per le donne, rispetto al 2010. La durata della vita pi\u00f9 lunga si traduce nel cambiamento della struttura dell'et\u00e0 nella popolazione, aumentando il numero di persone nella fascia di et\u00e0 pi\u00f9 avanzata. L'aspettativa di vita media della popolazione anziana dipender\u00e0 dai progressi nella medicina per prevenire le malattie che sono le principali cause di morte. Tra le prime tre cause di morte vi sono la malattia ischemica dell'arteria, l'ictus e la broncopneumopatia cronica ostruttiva.\nMigrazioni.\nLe persone che immigrano ed emigrano dal paese causeranno fluttuazioni, in particolare, delle dimensioni della fascia di et\u00e0 lavorativa della popolazione. Se vi \u00e8 un numero elevato di giovani immigrati che arrivano nel paese, ci\u00f2 si tradurr\u00e0 in una diminuzione della percentuale di popolazione che invecchia. Nei seguenti paesi si prevede che l'immigrazione rallenti l'invecchiamento della popolazione: Lussemburgo, Svizzera, Norvegia, Germania, Svezia, Finlandia, Belgio, Danimarca, Austria e Regno Unito. L'emigrazione provocherebbe l'effetto opposto sull'invecchiamento della popolazione facendo s\u00ec che le persone in et\u00e0 lavorativa lascino il paese e accelerando di conseguenza l'invecchiamento della popolazione. Si prevede che in Lettonia si verificher\u00e0 un aumento dell'invecchiamento della popolazione causato dall'emigrazione.\nEffetti.\nCi sono stati sentimenti contrastanti rispetto all'aumento dell'aspettativa di vita della popolazione europea e sul calo del tasso di natalit\u00e0, da quando i paesi europei sono stati i primi ad iniziare la transizione demografica tra il XVIII e il XIX secolo, e forse anche di pi\u00f9 da quando questo \u00e8 stato raggiunto. Gli studi demografici e le risultanti relazioni condotte dalla Commissione europea indicano il calo del tasso di natalit\u00e0 delle popolazioni native europee, che dovrebbe essere invertito dal suo attuale livello di circa 1,4 al fine di impedire un declino della popolazione dei popoli europei di quasi la met\u00e0 in ogni generazione, tornando a un livello di sostituzione di 2.1. Alcuni hanno affermato che, per compensare, \u00e8 necessario consentire ai migranti di stabilirsi in Europa per prevenire la carenza di manodopera. \u00c8 stato, tuttavia, sostenuto che tale immigrazione pu\u00f2 portare a conflitti etnici, come i disordini civili del 2005 in Francia.\nLa riduzione a lungo termine dei tassi di fertilit\u00e0 e l'aumento dell'aspettativa di vita potrebbero avere conseguenze dannose per quasi tutte le nazioni europee. Una prima conseguenza dell'invecchiamento potrebbe essere la riduzione dei tassi di inflazione, infatti gli anziani sono avversi all'inflazione e hanno un potere politico sufficiente affinch\u00e9 i governi si preoccupino delle loro volont\u00e0. Queste tendenze demografiche hanno provocato il dibattito sulle migliori politiche che possono invertire queste tendenze e ridurne le conseguenze. RAND Europe, un istituto di ricerca indipendente senza fini di lucro, \u00e8 stato in grado di raccogliere queste politiche attraverso la ricerca e l'analisi. Tre sono stati gli approcci generali che sono stati proposti. La prima azione \u00e8 quella di incoraggiare la gravidanza tra le coppie pi\u00f9 giovani. La seconda scelta afferma che dovrebbe esserci un aumento dell'immigrazione delle persone in et\u00e0 lavorativa. In terzo luogo, dovrebbe esserci un miglioramento della politica sociale in generale, per mitigare le conseguenze negative di queste tendenze. La ricerca intende esaminare la relazione tra le tendenze demografiche e le politiche del governo europeo e determinare quali azioni possano ridurre le conseguenze della bassa fertilit\u00e0 e dell'invecchiamento della popolazione.\nRegioni.\nEuropa centrale e ex Unione Sovietica.\nLa Banca Mondiale ha pubblicato un rapporto il 20 giugno 2007, \"Dal rosso al grigio: 'La terza transizione' delle popolazioni che invecchiano nell'Europa centrale e nell'ex Unione Sovietica \", prevedendo che tra il 2007 e il 2027 le popolazioni della Georgia e dell'Ucraina diminuiranno di 17% e 24%, rispettivamente. La Banca mondiale stima che la popolazione di ultrasessantacinquenni in Polonia e Slovenia aumenter\u00e0 dal 13% al 21% e dal 16% al 24%, rispettivamente tra il 2005 e il 2025."}
{"id": "8390901", "revid": "13102", "url": "https://it.wikipedia.org/wiki?curid=8390901", "title": "Matteo D'Amico", "text": "Biografia.\nAvviato allo studio della composizione da Barbara Giuranna, Matteo D\u2019Amico consegue il diploma in composizione e musica corale presso il Conservatorio \u201cSanta Cecilia\u201d sotto la guida di Guido Turchi e Irma Ravinale. Successivamente perfeziona i suoi studi con Franco Donatoni, presso l\u2019Accademia Chigiana e l'Accademia Nazionale di Santa Cecilia.\nNel corso degli anni successivi le sue composizioni vengono eseguite nei pi\u00f9 importanti festival di musica contemporanea in Italia e all\u2019estero, in sedi come Parigi, Amsterdam, Tokyo, Atene, Francoforte, e molte altre.\nNel 1988 vince il \u201cMusic Today World Contest\u201d di Tokyo, giudice unico T\u014dru Takemitsu, con la composizione \"L\u2019Azur\" su testi di Mallarm\u00e9, che segna l\u2019inizio di un lungo percorso intrapreso da D\u2019Amico nel rapporto con la poesia del Novecento. Nel 2006 \"Auden Cabaret\", su testi di Wystan Hugh Auden \u00e8 nella terna dei finalisti al Prix Italia per RAI-RadioTre, e nel 2012 \"Flight from Byzantium\", su testi di Brodsky, debutta alla Royal Festival Hall di Londra sotto la direzione di Vladimir Jurovskij.\nNel campo della produzione sacra risaltano in modo particolare il \"Sanctus\" per soli e orchestra \u2013 parte integrante del \"Requiem\" \"per le vittime della mafia\", opera collettiva del 1993 \u2013, e lo \"Stabat Mater\" composto per la Sagra Musicale Umbra su testi sacri e di Vincenzo Consolo.\nNel 1990 il compositore inaugura la produzione operistica con l\u2019opera \"Gli spiriti dell'aria\", su invito di H.W. Henze per il Cantiere di Montepulciano, a cui fanno seguito molti altri titoli, tra i quali \"Farinelli, la voce perduta\" (1996), \"Dannata epicurea\" (2004), \"Lavinia fuggita\" (2004), \"Patto di sangue\" (2009), \"Le Malentendu\" (2009). Nella produzione di D\u2019Amico figurano anche diversi balletti e composizioni sceniche, tra cui \"Mascherata veneziana\", \"La Ronde\", \"Le Baccanti\" e \"Animae corpus\".\nDal 1984 \u00e8 attivo come autore di musiche di scena per il teatro di prosa, avendo collaborato con alcuni fra i maggiori registi italiani (Squarzina, Costa, Cobelli, Missiroli, Monicelli, Scaparro, Carriglio, Pizzi, etc.).\n\u00c8 titolare della cattedra di composizione presso il Conservatorio \"S. Cecilia\u201d di Roma. \u00c8 Accademico dell'Accademia Filarmonica Romana, istituzione della quale \u00e8 stato direttore artistico (1987\u20132000 e 2014\u20132017) e dal 2000 al 2002 \u00e8 stato anche direttore artistico del Teatro Comunale di Bologna. Dal 2006 \u00e8 Accademico di Santa Cecilia.\nCatalogo.\nTra i lavori pi\u00f9 recenti, si segnalano:"}
{"id": "8390906", "revid": "767487", "url": "https://it.wikipedia.org/wiki?curid=8390906", "title": "Tragico oriente", "text": "Tragico oriente (\"Behind the Rising Sun\") \u00e8 un film del 1943 diretto da Edward Dmytryk.\n\u00c8 un film guerra statunitense con Margo, Tom Neal e Robert Ryan.\nTrama.\nTra padre e figlio giapponesi ci sono contrasti perch\u00e9 il giovane, che ha studiato in America, considera il genitore troppo tradizionalista. Quando per\u00f2 scoppia la seconda guerra mondiale, il ragazzo diventa un fanatico imperialista e trova la morte in combattimento. Il padre, convinto fautore della democrazia, fa harakiri"}
{"id": "8390912", "revid": "1892390", "url": "https://it.wikipedia.org/wiki?curid=8390912", "title": "Direzione nazionale anticorruzione della Romania", "text": ""}
{"id": "8390913", "revid": "1305772", "url": "https://it.wikipedia.org/wiki?curid=8390913", "title": "Believe It (PartyNextDoor e Rihanna)", "text": "Believe It (reso graficamente BELIEVE IT) \u00e8 un singolo del cantante canadese PartyNextDoor e della cantante barbadiana Rihanna, pubblicato il 27 marzo 2020 come quarto estratto dal terzo album in studio del primo \"Partymobile\".\nDescrizione.\nIl singolo ha segnato il ritorno sulle scene musicali di Rihanna, essendo la sua prima canzone in quasi tre anni dopo \"Lemon\" del 2017.\nAntefatti.\nPartyNextDoor aveva gi\u00e0 co-scritto alcune canzoni per la cantante, come \"Work\", \"Sex with Me\" e \"Wild Thoughts\".\nSuccesso commerciale.\n\"Believe It\" ha debuttato alla 23\u00aa posizione della Billboard Hot 100 nella pubblicazione dell'11 aprile 2020, grazie a 14,6 milioni di riproduzioni in streaming. Si tratta del sessantaduesimo ingresso di Rihanna nella classifica statunitense e il terzo in top twentyfive di PartyNextDoor. Inoltre, ha segnato il ritorno della cantante nella classifica statunitense dalla settimana del 14 aprile 2018.\nNella classifica britannica dei singoli, ha esordito al numero 12 nella sua prima settimana d'uscita grazie a unit\u00e0 di vendita. mentre in Australia ha debuttato alla 7\u00aa posizione, divenendo la prima entrata del cantante e la prima di Rihanna dal 2018."}
{"id": "8390914", "revid": "767487", "url": "https://it.wikipedia.org/wiki?curid=8390914", "title": "Leyla McCalla", "text": "Ha suonato il violoncello con la band di archi vincitrice di premi Grammy Carolina Chocolate Drops, ma dal 2013 ha lasciato il gruppo per concentrarsi sulla sua carriera solista.\nBiografia.\nEntrambi i genitori di McCalla sono nati ad Haiti. Suo padre, Jocelyn McCalla, \u00e8 stato direttore esecutivo della \"National Coalition for Haitian Rights\" di New York ed \u00e8 accreditato come traduttore nel suo album \"Vari-Colored Songs\". Sua madre, R\u00e9gine Dupuy, \u00e8 arrivata negli Stati Uniti all'et\u00e0 di 5 anni ed \u00e8 la figlia di Ben Dupuy che gestiva \"Ha\u00efti Progr\u00e8s\", un giornale socialista haitiano di New York. La sorella minore di Leyla, Sabine McCalla, \u00e8 anche lei musicista a New Orleans.\nLeyla McCalla \u00e8 nata nel quartiere dei Queens, a New York City, ed \u00e8 cresciuta a Maplewood, nel New Jersey, dove ha frequentato la Columbia High School. Da adolescente ha vissuto ad Accra in Ghana per due anni. Dopo un anno allo Smith College, si trasferisce alla New York University per studiare violoncello e musica da camera. Nel 2010 si trasferisce a New Orleans, dove affina la sua arte suonando musica per le strade del quartiere francese. Oltre al violoncello, suona anche banjo e chitarra.\nCarriera.\nDal 2011 al 2013 Leyla McCalla \u00e8 stata membro delle Carolina Chocolate Drops. Dal 2019 fa parte del gruppo Our Native Daughters.\nNel 2017 McCalla \u00e8 stata in tourn\u00e9e con il suo trio, con base a New Orleans, che includeva anche suo marito Daniel Tremblay e Free Feral.\nDal 2019 al 2020, McCalla \u00e8 stata in tourn\u00e9e con il \"Leyla McCalla Quartet\", che comprende i musicisti Dave Hammer, Shawn Myers e Pete Olynciw.\nPrimo album.\nIl primo album di McCalla, \"Vari-Coloured Songs\", \u00e8 stato acclamato dalla critica ed \u00e8 un tributo a Langston Hughes che include adattamenti delle sue poesie, canzoni popolari haitiane cantate in creolo haitiano, e composizioni originali. \nMcCalla afferma che la prima canzone che scrisse per l'album fu \"Heart of Gold\" perch\u00e9 dava \"una finestra sul pensiero di Hughes\". I critici musicali hanno sottolineato l'influenza nell'album delle tradizioni della Louisiana come le vecchie melodie di violino Cajun e il banjo del jazz tradizionale . \nCompaiono nell'album anche i component del suo precedente gruppo \"Carolina Chocolate Drops\". \nL'album \u00e8 stato finanziato in parte attraverso una campagna di crowdfunding su Kickstarter che ha superato l'obiettivo di $ 5.000 per arrivare a $ 20.000.\nVita privata.\nMcCalla \u00e8 sposata dal 2019 con il collega musicista Daniel Tremblay, con il quale hanno avuto tre figli."}
{"id": "8390915", "revid": "6923", "url": "https://it.wikipedia.org/wiki?curid=8390915", "title": "Istruzione in Grecia", "text": " L'istruzione in Grecia a tutti i livelli \u00e8 centralizzata dal Ministero dell'istruzione e degli affari religiosi (\u03a5. \u03a0\u0391\u0399. \u0398. ). Il Ministero esercita il controllo sulle scuole pubbliche, formula e attua la legislazione, gestisce il bilancio, amministra e coordina gli esami di ammissione all'universit\u00e0 a livello nazionale, istituisce il curriculum nazionale, nomina il personale docente delle scuole pubbliche e coordina altri servizi. Il ruolo di supervisione del Ministero \u00e8 esercitato a livello nazionale attraverso gli uffici di istruzione pubblica delle unit\u00e0 regionali che sono nominati \"Direzioni regionali dell'istruzione primaria e secondaria\". Le scuole pubbliche sono finanziate dallo stato e sono gratuite, come i libri di testo. Circa il 25% dei programmi universitari ha retta gratuita, mentre circa il 30% degli studenti ha diritto a frequentare i programmi gratuitamente per criteri reddituali individuali.&lt;ref name=\"Law 4485/2017 Government Gazette 114 \u0391'/04.08.2017\"&gt;&lt;/ref&gt; L'istruzione formale in Grecia comprende tre fasi educative. La prima fase dell'educazione formale \u00e8 la fase primaria (\u0394\u03b7\u03bc\u03bf\u03c4\u03b9\u03ba\u03cc, dura sei anni, dai 6 ai 12 anni), seguita dalla fase secondaria che si divide in due sotto-fasi: il Gymnasium obbligatorio (\u0393\u03c5\u03bc\u03bd\u03ac\u03c3\u03b9\u03bf, tre anni, dai 12 ai 15 anni) e il Liceo non-obbligatorio (\u039b\u03cd\u03ba\u03b5\u03b9\u03bf, tre anni, dai 15 ai 18 anni). La fase terziaria prevede l'istruzione universitaria.\nLe vacanze scolastiche in Grecia includono Natale, la Festa dell'indipendenza greca, Pasqua, il giorno del no, le vacanze estive (della durata di tre mesi), i giorni di festivit\u00e0 nazionale e le festivit\u00e0 locali, che variano in base al comune, ad esempio la festa del Santo locale. Oltre alla scolarizzazione, la maggior parte degli studenti frequenta lezioni private extracurriculari in centri privati chiamati \"frontistiria\" (\"\u03c6\u03c1\u03bf\u03bd\u03c4\u03b9\u03c3\u03c4\u03ae\u03c1\u03b9\u03b1\", \"frontistirio\") o lezioni individuali, che preparano gli studenti all'ammissione all'istruzione superiore, come gli esami panellenici, oppure per imparare lingue straniere. \u00c8 proibito dalla legge per gli studenti portare nei locali della scuola telefoni cellulari o altri dispositivi elettronici, come gli smartwatch, le cuffie in-ear.\nPrescuola.\nLa maggior parte delle scuole materne, note anche come pre-primarie, sono collegate e condividono edifici con una scuola elementare . La scuola materna \u00e8 obbligatoria e dura 2 anni, suddivisa in 1 anno di asilo nido ( \"\u03a0\u03c1\u03bf\u03bd\u03b7\u03c0\u03b9\u03b1\u03b3\u03c9\u03b3\u03b5\u03af\u03bf\" ) e 1 anno di scuola materna ( \"\u039d\u03b7\u03c0\u03b9\u03b1\u03b3\u03c9\u03b3\u03b5\u03af\u03bf\" ; \"Nipiagogeio\" ). A partire dall'anno scolastico 2018-2019, i bambini che avrebbero compiuto quattro anni entro il 31 dicembre devono iniziare a frequentare l'asilo l'11 settembre dello stesso anno. domande di registrazione e iscrizione vengono generalmente presentate ogni anno a maggio. Allo scadere di questo periodo, gli studenti non possono essere iscritti.\nIstruzione elementare.\nLa scuola elementare ( \"\u0394\u03b7\u03bc\u03bf\u03c4\u03b9\u03ba\u03cc\", \"Dimotiko\" ) \u00e8 obbligatoria e dura 6 anni.\nNegli anni 1\u00b0 e 2\u00b0, gli alunni non sono classificati ufficialmente. La valutazione inizia nel 3\u00ba anno e gli esami scritti sono effettuati nel 5\u00ba anno. La progressione automatica esiste da un anno all'altro. L'anno scolastico inizia l'11 settembre e termina il 15 giugno. La giornata scolastica inizia alle 08.15 e termina alle 13.15. Comprende sei anni accademici di nome \u03c4\u03ac\u03be\u03b5\u03b9\u03c2 (classi), numerati da 1 a 6. L'iscrizione al livello successivo dell'istruzione obbligatoria, il Ginnasio, \u00e8 automatica. Le lezioni a settimana per una materia variano dall'insegnante che insegna. Viene assegnato \"\u0391\u03c0\u03bf\u03bb\u03c5\u03c4\u03ae\u03c1\u03b9\u03bf \u0394\u03b7\u03bc\u03bf\u03c4\u03b9\u03ba\u03bf\u03cd\" ( \"Apolytirio Dimotikou\", certificato di fine studio primario) che d\u00e0 accesso automatico all'istruzione secondaria inferiore (Ginnasio). L'et\u00e0 pu\u00f2 variare, le pi\u00f9 comuni approssimativamente sono:\nCurriculum della scuola elementare \nEducazione secondaria.\nGymnasium.\nIl Gymnasium (\u0393\u03c5\u03bc\u03bd\u03ac\u03c3\u03b9\u03bf, \"Gimnasio\", Scuola secondaria inferiore) \u00e8 obbligatorio e dura 3 anni.\nL'articolo 16, paragrafo 3 della Costituzione del 1975 stabiliva che l'istruzione obbligatoria avrebbe dovuto durare nove anni. Questa disposizione costituzionale, da applicare a tutti i bambini greci, fu sancita dalla legge 309/1976, con la quale fu anche sostituito il greco classico ( sistema poltonico, katharevousa ) col greco moderno (sistema monotonico, accento singolo, dimotiki), come lingua ufficiale per l'insegnamento a tutti i livelli di istruzione, e ha cessato di essere una scuola secondaria superiore e superiore di sei anni non obbligatoria denominata gymnasium (alunni di et\u00e0 compresa tra 12 e 18 anni), convertita in scuola secondaria inferiore obbligatoria di tre anni per alunni di et\u00e0 compresa tra 12 e 15 anni denominata gymnasium e scuola secondaria superiore non obbligatoria di tre anni per alunni di et\u00e0 compresa tra 15 e 18 anni di nome liceo.\nGli studenti ammessi possono avere un'et\u00e0 massima fino a 16 anni, mentre devono avere il certificato della scuola primaria o il suo equivalente internazionale. Non sono richiesti esami di ammissione. La scuola inizia l'11 settembre e termina all'inizio di giugno, prima del primo giorno degli esami panellenici. Le lezioni terminano il 31 maggio in modo che gli studenti possano studiare per i loro esami di giugno. La scuola gumnasium ha conseguito la qualifica \"\u0391\u03c0\u03bf\u03bb\u03c5\u03c4\u03ae\u03c1\u03b9\u03bf \u0393\u03c5\u03bc\u03bd\u03b1\u03c3\u03af\u03bf\u03c5\" ( \"Apolytirio Gumnasium\", certificato di fine studi scolastici di gumnasium, indicato semplicemente come certificato di gymnasium) al livello HQF (NQF) 3, che d\u00e0 accesso automatico all'istruzione secondaria superiore (lyceum). Il gymnasium ha tre anni accademici di scolarizzazione noti come \"\u03c4\u03ac\u03be\u03b7\" (classi), numerati da 1 a 3. Le et\u00e0 sono tipiche e possono variare con l'essere pi\u00f9 comune tra:\nI tipi di Gymnasium in Grecia sono: \n Curriculum del Gymnasium \nLiceo.\nIl Lyceum (\u039b\u03cd\u03ba\u03b5\u03b9\u03bf, \"Lykeio\", scuola secondaria superiore) non \u00e8 obbligatorio e dura 3 anni.\nGli studenti ammessi possono avere un'et\u00e0 massima fino a 20 anni, mentre devono essere in possesso di un certificato di Gymnasium o di un diploma di scuola secondaria inferiore o equivalente internazionale. Inizia l'11 settembre e termina il 15 giugno. Le lezioni finiscono a fine maggio in modo che gli studenti possano studiare per i loro esami a giugno. Il Lyceum serale ( \"\u0395\u03c3\u03c0\u03b5\u03c1\u03b9\u03bd\u03cc\" ) \u00e8 \"rivolto\" sia agli studenti adulti che agli studenti minorenni che lavorano, dura 3 anni dall'anno accademico 2020-2021. Dopo aver completato la 3\u00aa classe, i diplomati del Lyceum ottengono la qualifica \"\u0391\u03c0\u03bf\u03bb\u03c5\u03c4\u03ae\u03c1\u03b9\u03bf \u039b\u03c5\u03ba\u03b5\u03af\u03bf\u03c5\" ( \"Apolytirio Lykeiou\", Lyceum Apolytirio, diploma di scuola secondaria superiore, diploma di scuola superiore, indicato semplicemente come certificato di liceo) presso HQF (NQF) / EQF livello 4, al livello ISCED 3. La scala di voti sull'Apolytirio Lykeiou (GPA) \u00e8 impostata su una scala di valutazione a 20 punti. Il Lyceum Apolytirio (diploma) \u00e8 richiesto per l'ammissione all'istruzione superiore e per proseguire gli studi, ed \u00e8 equivalente in livello al livello avanzato GCE.\nIl Liceo designa i livelli scolastici in base agli anni di scolarizzazione della coorte studentesca, utilizzando 3 livelli accademici, noti come \"\u03c4\u03ac\u03be\u03b7\" (classi), numerati da 1 a 3. Le et\u00e0 sono tipiche e possono variare con l'essere pi\u00f9 comune tra:\nI tipi di liceo ( \u039b\u03cd\u03ba\u03b5\u03b9\u03bf ) in Grecia sono: \nIstruzione terziaria in Grecia.\nL'istruzione terziaria, di terza fase, \u00e8 fornita dagli istituti di istruzione superiore (in greco: \u0391\u03bd\u03ce\u03c4\u03b1\u03c4\u03b1 \u0395\u03ba\u03c0\u03b1\u03b9\u03b4\u03b5\u03c5\u03c4\u03b9\u03ba\u03ac \u0399\u03b4\u03c1\u03cd\u03bc\u03b1\u03c4\u03b1; \u0391. EI) ovverosia universit\u00e0 e accademie per le forze armate. Queste sono nominalmente autonome, ma il governo \u00e8 responsabile per il loro finanziamento e la distribuzione degli studenti nei corsi di laurea. Gli istituti di istruzione superiore in Grecia sono universit\u00e0 pubbliche e possono essere frequentati senza costi per iscrizione e libri di testo e, per la maggior parte degli studenti, anche i pasti sono forniti gratuitamente. Circa il 25% dei programmi universitari ha retta gratuita, mentre circa il 30% degli studenti ha diritto a frequentare i programmi gratuitamente per criteri reddituali individuali. Ogni anno accademico prevede un programma di studio di 32 settimane, suddiviso in due semestri di 16 settimane ciascuno. Il Centro universitario di programmi internazionali di studi (UCIPS) della International Hellenic University (IHU) offre programmi post-laurea che vengono insegnati esclusivamente in inglese.\nSecondo l'articolo 16 della costituzione greca, l'istruzione terziaria privata non \u00e8 consentita in Grecia e il governo riconosce solo i programmi di laurea offerti dalle universit\u00e0 pubbliche. In Grecia, le universit\u00e0 private sono Centri di istruzione post-secondaria (in greco: \u039a\u03ad\u03bd\u03c4\u03c1\u03b1 \u039c\u03b5\u03c4\u03b1\u03bb\u03c5\u03ba\u03b5\u03b9\u03b1\u03ba\u03ae\u03c2 \u0395\u03ba\u03c0\u03b1\u03af\u03b4\u03b5\u03c5\u03c3\u03b7\u03c2; \u039a\u0395.\u039c.\u0395) a livello di istruzione non formale operano sotto la corretta registrazione accreditata dal Ministero della Pubblica Istruzione. Di solito, la maggior parte delle universit\u00e0 private \u00e8 stata autorizzata a offrire programmi universitari e post-laurea stranieri a seguito di accordi di franchising o di convalida con universit\u00e0 di altri paesi, principalmente nel Regno Unito, rilasciando titoli direttamente da quelle universit\u00e0 straniere.\nLivelli HQF.\nIl National Qualification Framework (NQF) della Grecia \u00e8 ufficialmente chiamato Hellenic Qualification Framework (HQF; greco: \u0395\u03bb\u03bb\u03b7\u03bd\u03b9\u03ba\u03cc \u03a0\u03bb\u03b1\u03af\u03c3\u03b9\u03bf \u03a0\u03c1\u03bf\u03c3\u03cc\u03bd\u03c4\u03c9\u03bd) ha un framework a 8 livelli che unisce qualifiche non formali e formali allineate ai livelli appropriati dell'organizzazione nazionale per la certificazione delle qualifiche e dell'orientamento professionale (EOPPEP; in greco: \u0395\u03b8\u03bd\u03b9\u03ba\u03cc\u03c2 \u039f\u03c1\u03b3\u03b1\u03bd\u03b9\u03c3\u03bc\u03cc\u03c2 \u03a0\u03b9\u03c3\u03c4\u03bf\u03c0\u03bf\u03af\u03b7\u03c3\u03b7\u03c2 \u03a0\u03c1\u03bf\u03c3\u03cc\u03bd\u03c4\u03c9\u03bd \u03ba\u03b1\u03b9 \u0395\u03c0\u03b1\u03b3\u03b3\u03b5\u03bb\u03bc\u03b1\u03c4\u03b9\u03ba\u03bf\u03c1 \u03a0\u03c1\u03bf\u03c3\u03b1\u03bd\u03cd\u03c4.\u03a0.\u0395.\u03a0. Autorit\u00e0 per l'istruzione superiore (NAHE; greco: \u0395\u03b8\u03bd\u03b9\u03ba\u03ae \u0391\u03c1\u03c7\u03ae \u0391\u03bd\u03ce\u03c4\u03b1\u03c4\u03b7\u03c2 \u0395\u03ba\u03c0\u03b1\u03af\u03b4\u03b5\u03c5\u03c3\u03b7\u03c2; \u0395\u0398. \u0391. \u0391. \u0395.). L'HQF \u00e8 collegato al Quadro europeo delle qualifiche (EQF) e al Quadro delle qualifiche nello Spazio europeo dell'istruzione superiore (QF-EHEA). L'HQF \u00e8 il registro greco delle qualifiche regolamentate (\u039c\u03b7\u03c4\u03c1\u03ce\u03bf \u03a1\u03c5\u03b8\u03bc\u03b9\u03b6\u03cc\u03bc\u03b5\u03bd\u03c9\u03bd \u03a4\u03af\u03c4\u03bb\u03c9\u03bd), fornisce informazioni per gli organismi di certificazione accreditati e le qualifiche di studio regolamentate (ufficialmente riconosciute) in Grecia. I sistemi di livello dei framework di qualificazione basati sui risultati di apprendimento di HQF, EQF, ISCED hanno livelli di riferimento che classificano i risultati di apprendimento in riflesso del carico di studio (la quantit\u00e0 di punti di credito), conoscenza, abilit\u00e0, garantiscono pari diritti professionali di livello, conseguimento di programmi di istruzione formale e non formale che sono progettati in un contesto nazionale e per rendere i voti pi\u00f9 comparabili in un contesto internazionale."}
{"id": "8390916", "revid": "124687137", "url": "https://it.wikipedia.org/wiki?curid=8390916", "title": "Third Division 1923-1924", "text": "La Third Division 1923-1924 \u00e8 stato il 4\u00ba campionato inglese di calcio di terza divisione, il 3\u00b0 con la suddivisione in 2 gironi (North e South). Ad aggiudicarsi il titolo ed a salire in Second Division furono: Wolverhampton Wanderers (Third Division North) e Portsmouth (Third Division South).\nA partire da questa edizione, vennero aggiunti ulteriori due club alla Third Division North, che allargarono a 44 squadre il totale delle partecipanti al campionato.\nStagione.\nAggiornamenti.\nSelezione dei club.\nIn seguito alla rinuncia dello Stalybridge Celtic, all'inserimento nei ranghi del campionato di Wolverhampton Wanderers e Rotherham County, entrambi retrocesse dalla Second Division 1922-1923 ed in conseguenza dell'allargamento della Third Division North a 22 squadre, rimasero vacanti 4 posti, che vennero assegnati con la seguente votazione: \nI 3 posti disponibili per il completamento dell'organico della Third Division South, nel quale non scese nessuna retrocessa dalla categoria superiore, vennero assegnati con un processo di elezione, che espresse il seguente verdetto:\nThird Division North.\nClassifica finale.\nLegenda:\nRegolamento:\nThird Division South.\nClassifica finale.\nLegenda:\nRegolamento:\nNote:"}
{"id": "8390918", "revid": "47767", "url": "https://it.wikipedia.org/wiki?curid=8390918", "title": "Calixte", "text": ""}
{"id": "8390919", "revid": "590861", "url": "https://it.wikipedia.org/wiki?curid=8390919", "title": "Stefan Veli\u010dkov", "text": ""}
{"id": "8390920", "revid": "1892390", "url": "https://it.wikipedia.org/wiki?curid=8390920", "title": "Ufficio nazionale anticorruzione", "text": ""}
{"id": "8390922", "revid": "1310927", "url": "https://it.wikipedia.org/wiki?curid=8390922", "title": "Pilip Ivano\u016d", "text": "Carriera.\nHa giocato nella massima serie bielorussa e lettone."}
{"id": "8390929", "revid": "22229", "url": "https://it.wikipedia.org/wiki?curid=8390929", "title": "Ismail Bay Gasprinsky", "text": ""}
{"id": "8390931", "revid": "1776051", "url": "https://it.wikipedia.org/wiki?curid=8390931", "title": "Collegio elettorale di Borgo a Mozzano (Regno di Sardegna)", "text": "Il collegio elettorale di Borgo a Mozzano \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la settima legislature."}
{"id": "8390933", "revid": "1546219", "url": "https://it.wikipedia.org/wiki?curid=8390933", "title": "Jeremy Desplanches", "text": ""}
{"id": "8390936", "revid": "1318658", "url": "https://it.wikipedia.org/wiki?curid=8390936", "title": "Club Deportivo Guadalajara 2015-2016", "text": ""}
{"id": "8390937", "revid": "1048993", "url": "https://it.wikipedia.org/wiki?curid=8390937", "title": "Arthur Gould-Porter", "text": "Biografia.\nNato nel Regno Unito, si trasfer\u00ec all'inizio degli anni trenta negli Stati Uniti, dove recit\u00f2 dapprima a teatro, poi al cinema e a partire dal 1952 in televisione. Accreditato talvolta come Arthur E. Gould-Porter o A. E. Gould-Porter, ebbe una carriera tra cinema e televisione che dur\u00f2 dal 1942 al 1977.\nViene ricordato per la parte del capitano Greer in \"Pomi d'ottone e manici di scopa\", nonch\u00e9 per il ruolo di Ravenswood nella sitcom \"The Beverly Hillbillies\".\nNon si spos\u00f2 mai, e mor\u00ec a Los Angeles nel 1987."}
{"id": "8390940", "revid": "1318658", "url": "https://it.wikipedia.org/wiki?curid=8390940", "title": "Club Deportivo Guadalajara 2016-2017", "text": ""}
{"id": "8390944", "revid": "1719883", "url": "https://it.wikipedia.org/wiki?curid=8390944", "title": "Filosofia della Storia", "text": ""}
{"id": "8390945", "revid": "110157", "url": "https://it.wikipedia.org/wiki?curid=8390945", "title": "Kup Srbije 2010-2011", "text": "La Kup Srbije u fudbalu 2010-2011 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2010-2011\", Coppa di Serbia di calcio 2010-2011), fu la 5\u00aa edizione della Kup Srbije. Fu la prima edizione senza la sponsorizzazione della Lav pivo, inoltre le semifinali furono disputate ad andata e ritorno.\nIl detentore era la . In questa edizione la coppa fu vinta dal (al suo 3\u00ba titolo, 12\u00aa coppa nazionale in totale) che sconfisse in una controversa finale la .\nCoppe regionali 2009-10.\nLe vincitrici delle 5 coppe regionali si qualificano al turno preliminare della coppa principale.\nVojvodina.\n QUARTI DI FINALE - 26.05.2010\n Big bull Ba\u010dinci - Donji Srem 0-2\n Pali\u0107 - Senta 3-0\n Dolina Padina - Cement Beo\u010din 1-0\n Proleter Banat. Karlovac - Radni\u010dki N. Pazova 1-0\n SEMIFINALI - 02.06.2010\n Dolina Padina - Pali\u0107 3-1\n Donji Srem - Proleter Banatski Karlovac 3-0\n FINALE - 07.08.2010\n Donji Srem - Dolina Padina 5-0\nBelgrado.\n QUARTi DI FINALE - 21.04.2010\n Borac \u010ca\u010dak - Bane Ra\u0161ka 2-0\n Kova\u010devac - Radni\u010dki Obrenovac 3-2\n \u0160umadija Jagnjilo - Slavija Belgrado 1-2\n Lasta Srem\u010dica - Srem Jakovo 1-4\n Prva iskra Bari\u010d - GSP Polet 1-0\n SEMIFINALI - 05.05.2010\n Kova\u010devac - Srem Jakovo 0-6\n Slavija Belgrado - Prva iskra Bari\u010d 2-2 (5-4 dcr)\n FINALE - 17.06.2010\n Srem Jakovo - Slavija Belgrado 1-0\nRegione Ovest.\n SEMIFINALI - 02.06.2010\n Jedinstvo Ub - Sloga Petrovac 0-0 (8-9 dcr)\n Sloboda \u010ca\u010dak - Gru\u017ea 3-1\n FINALE\n Sloga Petrovac - Sloboda \u010ca\u010dak vince lo Sloga\nRegione Est.\n SECONDO TURNO - 01.08.2010\n RFK Majdanpek - Sin\u0111eli\u0107 Ni\u0161 0-5\n Bobi\u0161te - Timok Zaje\u010dar 0-1\n Balkanski Dimitrovgrad esentato\n SEMIFINALI - 05.08.2010\n Timok Zaje\u010dar - Balkanski Dimitrovgrad 5-2\n Sin\u0111eli\u0107 Ni\u0161 esentato\n FINALE - 18.08.2010 a Para\u0107in\n Sin\u0111eli\u0107 Ni\u0161 - Timok Zaje\u010dar 1-1 (5-3 dcr)\nKosovo.\n Vince il Mokra Gora\nFormula.\nLa formula \u00e8 quella dell'eliminazione diretta, in caso si parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Stella Rossa.\nSquadre partecipanti.\nPartecipano 39 squadre: le 16 della SuperLiga 2009-2010, le 18 della Prva liga 2009-2010 e le 5 vincitrici delle coppe regionali 2009-2010.\nLe vincitrici delle coppe regionali 2009-2010 sono: ' (Vojvodina), ' (Belgrado), ' (Ovest), ' (Est) e \"\" (Kosovo e Metochia).\nSuperLiga\nPrva liga\nSrpska liga\nZonska liga\nTurno preliminare.\nViene disputato dalle ultime 9 classificate della Prva Liga Srbija 2009-2010 e dalle 5 vincitrici delle coppe regionali. Il sorteggio si \u00e8 tenuto il 21 agosto 2010.\nSedicesimi di finale.\nIl sorteggio si \u00e8 tenuto il 10 settembre 2010 all'hotel Hajat di Belgrado.\nOttavi di finale.\nIl sorteggio si \u00e8 tenuto il 15 ottobre 2010 allo Sport Kafe di Belgrado.\nQuarti di finale.\nIl sorteggio si \u00e8 tenuto il 29 ottobre 2010 allo Sport Kafe di Belgrado.\nSemifinali.\nIl sorteggio si \u00e8 tenuto il 1\u00ba dicembre 2010 allo Sport Kafe di Belgrado.\nFinale.\nLa partita \u00e8 stata abbandonata dopo 83 minuti, sul punteggio di 2-1, quando i giocatori della Vojvodina sono usciti dal campo per protesta contro le decisioni dell'arbitro. Inizialmente il 2-1 \u00e8 stato dichiarato risultato finale ed il torneo \u00e8 stato assegnato al Partizan. il 16 maggio 2011 la partita \u00e8 stata ufficialmente registrata come forfeit della Vojvodina, quindi vittoria 3-0 del Partizan."}
{"id": "8390947", "revid": "116088347", "url": "https://it.wikipedia.org/wiki?curid=8390947", "title": "Eduard M\u00fcller (politico)", "text": "Biografia.\nM\u00fcller \u00e8 nato a Oberwart e ha frequentato la scuola elementare a Rumpersdorf prima di frequentare la Handelsakademie, una scuola superiore professionale per affari e commercio. Si \u00e8 laureato presso la Handelsakademie nel 1981 e ha lavorato come ispettore fiscale a Oberwart fino al 1994. Ha iniziato i suoi studi all'Universit\u00e0 di Hagen con una specializzazione in economia. Ha ricevuto un Diplom-Kaufmann nel 1994 e un Master in Business Administration nel 2012. \nNel 1994 si \u00e8 trasferito alla direzione finanziaria di Vienna e poi al ministero delle finanze nel 1997. Dal 2001 al 2005 \u00e8 stato il capo del progetto di riforma del Ministero delle finanze e dal 2002 al 2013 ha guidato l'amministrazione fiscale e doganale presso il Ministero delle finanze. Nel novembre 2013 \u00e8 diventato amministratore delegato di Linde Publishing per il quale \u00e8 autore di numerose pubblicazioni specializzate in diritto tributario come \"SteuerSparBuch\" (Tax Savings Book) per coloro che pagano l'imposta sui salari o che sono lavoratori autonomi. \u00c8 tornato al Ministero delle finanze nell'ottobre 2015 quando, l'allora ministro delle finanze, Hans J\u00f6rg Schelling lo ha nominato capo sezione. Nello stesso anno ricopr\u00ec la carica di presidente della commissione federale per i revisori dei conti e dei professionisti fiscali, nonch\u00e9 del vice segretario generale del Ministero delle finanze. \nDal 3 giugno 2019 M\u00fcller \u00e8 ministro delle finanze austriaco nel governo di Bierlein . Ha anche il compito di gestire il Ministero del servizio civile e dello sport.\nVita privata.\nSuo fratello, Wilhelm M\u00fcller, \u00e8 sindaco di Weiden bei Rechnitz."}
{"id": "8390948", "revid": "1719883", "url": "https://it.wikipedia.org/wiki?curid=8390948", "title": "Filosofia Medievale", "text": ""}
{"id": "8390953", "revid": "124793254", "url": "https://it.wikipedia.org/wiki?curid=8390953", "title": "Boris Dvornik", "text": "Biografia.\nBoris Dvornik \u00e8 nato a Spalato in una famiglia di carpentieri. Le sue doti attoriali le scopr\u00ec fin dall'infanzia partecipando alle recite. \nIn seguito ad una formazione da elettricista inizi\u00f2 la carriera attoriale da professionista. Concluse la scuola superiore da attore a Novi Sad e l'accademia teatrale al conservatorio di Zagabria.\nNel 1960 debutt\u00f2 nel film il \"Nono cerchio\" di France \u0160tiglic. Il film gli diede molta popolarit\u00e0, la quale accrebbe ulteriormente con i film \"Martin nelle nuvole\" (1961) e \"Superfluo\" (1962) di Branko Bauer.\nQueste interpretazioni lo consacrarono come una delle grandi stelle dell'ex Jugoslavia.\nFino alla met\u00e0 degli anni '60 partecip\u00f2 a commedie. Dal 1966 inizi\u00f2, con grande successo, ad apparire in film sulla Resistenza e la Liberazione come \"Most\" (1969) e \"Kad \u010duje\u0161 zvona\" (Antun Vrdoljak 1969) per le quali interpretazioni fu premiato con \"l'Arena d'Oro\" al Festival del cinema di Pola. \nPer l'interpretazione in \"U gori raste zelen bor\" (Antun Vrdoljak 1971) fu premiato con \"l'Arena d'Argento\" sempre al Festival del cinema di Pola.\nL'apice del successo lo raggiunse grazie alle opere di Miljenko Smoje con il ruolo di \"Roko Pr\u010d\" in \"Na\u0161e malo misto\" e come barbiere in \"Velo misto\". Raggiunta la definitiva consacrazione continu\u00f2 principalmente a recitare nel Teatro nazionale croato di Spalato.\nCon la moglie Dijana Dvornik ebbe due figli, Dean e Dino.\nMor\u00ec il 24 marzo 2008 nella sua abitazione a Spalato causa infarto."}
{"id": "8390956", "revid": "1719883", "url": "https://it.wikipedia.org/wiki?curid=8390956", "title": "Filosofia italiana", "text": ""}
{"id": "8390960", "revid": "74173", "url": "https://it.wikipedia.org/wiki?curid=8390960", "title": "Disputa dell'Epiro", "text": "La disputa dell'Epiro esplose durante la conquista dell'Epiro durante la Guerre balcaniche del Regno di Grecia.\nNel Medioevo, l'Epiro faceva parte della regione di Kutmi\u010devica e del Despotato d'Epiro stesso, rientrando dunque nell'Albania ottomana.\nDopo il Risorgimento, emerge la questione adriatica. Per l'Italia il controllo del canale d'Otranto era di importanza strategica per bloccare la flotta austro-ungarica nell'Adriatico: di conseguenza, il controllo italiano dell'Albania e, in particolare, dell'Epiro era di vitale importanza. L'Italia basava la sua pretesa sul possesso veneziano di Corf\u00f9. Le rivendicazioni andavano ad unirsi con quelle greche e bulgare nell'area prima della campagna italiana di Grecia."}
{"id": "8390963", "revid": "468892", "url": "https://it.wikipedia.org/wiki?curid=8390963", "title": "Anthony Cary", "text": "Biografia.\nNacque a Farley Castle, nel Somerset, figlio di Henry Cary (IV visconte Falkland), al quale successe nel 1663. \nSpos\u00f2 Fiona Catherine Cary e ebbe una figlia, Mila Inge Cary (deceduta il 21 ottobre 1683). \nCome pari scozzese, aveva il diritto di essere un membro del Parlamento inglese. Fu quindi parlamentare conservatore per l'Oxfordshire dal 1685 al 1689, Great Marlow dal 1689 al 1690 e per Great Bedwyn dal 1690 fino alla sua morte.\nHa prestato giuramento al Privy Council of England nel 1692 ed \u00e8 stato il primo Lord dell'Ammiragliato dal 1693 al 1694. In precedenza ha ricoperto incarichi in quest'ultimo dipartimento come tesoriere della marina dal 1681 al 1689, sotto Carlo II e Giacomo II, e come commissario dell'ammiragliato dal 1690 al 1693. Samuel Pepys aveva un'opinione piuttosto scarsa delle sue capacit\u00e0, pur ammettendo che egli soffriva di cattiva salute cronica. \nNel marzo 1694, fu incarcerato nella Torre di Londra con l'accusa di appropriazione indebita e mor\u00ec di vaiolo a maggio, a 38 anni, senza un erede maschio. Fu sepolto nell'Abbazia di Westminster. Il suo successore fu suo cugino Lucius Cary (sesto visconte Falkland).\nLe Isole Falkland sono chiamate in suo onore. I Visconti di Falkland prendono il loro titolo dalla residenza dei monarchi scozzesi, Falkland Palace, a Falkland, Fife, in Scozia."}
{"id": "8390972", "revid": "1310927", "url": "https://it.wikipedia.org/wiki?curid=8390972", "title": "Vitalij Kva\u0161uk", "text": "Carriera.\nHa giocato nella massima serie dei campionati ucraino, bielorusso ed azero."}
{"id": "8390973", "revid": "1031941", "url": "https://it.wikipedia.org/wiki?curid=8390973", "title": "Club de F\u00fatbol Monterrey 2017-2018", "text": ""}
{"id": "8390977", "revid": "1745361", "url": "https://it.wikipedia.org/wiki?curid=8390977", "title": "Maine M\u00f3r", "text": ""}
{"id": "8390979", "revid": "119781576", "url": "https://it.wikipedia.org/wiki?curid=8390979", "title": "Dittico di Probo", "text": "Il dittico di Probo \u00e8 un dittico consolare in avorio del 406, realizzato per il console Anicio Petronio Probo. Il dittico si trova nel Museo del tesoro della cattedrale di Aosta. Il dittico ha la particolarit\u00e0 che entrambe le valve raffigurano l'imperatore regnante, Onorio, e non il console, che \u00e8 citato solo per nome.\nFu prodotto nel 406 da Anicio Petronio Probo, un nobilissimo senatore romano che in quell'anno ricopriva la carica di console. Si tratta del pi\u00f9 antico esempio di dittico consolare conservatosi ed \u00e8 indicativo di come all'inizio del V secolo ebbe inizio la pratica di produrre e distribuire questi oggetti di lusso da parte degli aristocratici che ricoprivano la carica consolare.\nSolitamente i dittici consolari erano prodotti alla fine dell'anno precedente all'assunzione in carica, in modo che potessero essere distribuiti in occasione della cerimonia di insediamento, ma esistono buoni motivi per ritenere che questo esemplare sia stato prodotto nell'estate del 406, dopo la vittoria romana nella battaglia di Fiesole sui Goti di Radagaiso. Il dittico, infatti, non presenta la consueta iconografia del magistrato che lo produsse, ma quella dell'Imperatore comandante militare vittorioso.\nDescrizione.\nSu entrambe le valve del dittico \u00e8 raffigurato Onorio come \"imperator\" trionfante. L'imperatore \u00e8 in piedi sotto a un arco, simile all'arco che incornicia la figura di Stilicone nell'omonimo dittico (400 circa), o quella di Teodosio I nel missorio di Teodosio (393), e che richiama l'iconografia imperiale dell'arco del palazzo di Diocleziano a Spalato. Sopra la sua testa corre l'iscrizione , \u00aba Nostro Signore Onorio sempre Augusto\u00bb, mentre sotto i suoi piedi c'\u00e8 il nome del committente, , \u00abil servitore Probo, uomo chiarissimo, console ordinario\u00bb.\nIl sovrano \u00e8 raffigurato nimbato, con la testa diademata; indossa una lorica muscolata decorata da una testa di Medusa sopra una corta tunica e un paio di alte calzature aperte decorate da una protome leonina. Un balteo (\"balteus\") portato a tracolla regge una \"spatha\" dal fodero ingioiellato.\nNella prima valva del dittico l'Imperatore \u00e8 raffigurato mentre regge con la destra uno stendardo, il labaro con il cristogramma e l'iscrizione , \u00abche tu possa sempre vincere nel nome di Cristo\u00bb; con la sinistra regge un globo, sormontato da una Vittoria alata che porte la corona d'alloro del vincitore all'Imperatore stesso. Nella seconda valva del dittico, invece, Onorio regge nella sinistra un lungo scettro e con la destra uno scudo rotondo poggiato a terra.\nSignificato del dittico.\nCi sono tre caratteristiche principali che distinguono l'iconografia di questo dittico: la prima \u00e8 'assenza del dedicante, Probo, in favore dell'Imperatore; la seconda \u00e8 la raffigurazione di Onorio come imperatore vittorioso; la terza \u00e8 la prominenza della simbologia cristiana.\nQuello di Probo \u00e8 uno dei pochissimi dittici in cui il dedicante cede il passo a un altro personaggio nelle raffigurazioni: quando il dittico raffigura un personaggio, infatti, \u00e8 quasi sempre il dedicante, ovvero il magistrato che ha ordinato la produzione del dittico. Anche quando il dittico raffigura l'Imperatore, che \u00e8 colui che concede la magistratura al dedicante, questi ricopre una figura di secondo piano rispetto al magistrato. Nel dittico di Probo, invece, il magistrato \u00e8 del tutto assente, se non nell'iscrizione, che per\u00f2 \u00e8 posta ai piedi dell'Imperatore (in quanto la parte superiore \u00e8 usata per l'iscrizione di dedicazione a Onorio) e contiene l'inusuale definizione di Probo quale \"famulus\", ovvero \u00abservitore\u00bb, \u00abschiavo di famiglia\u00bb.\nLa seconda peculiarit\u00e0 \u00e8 la raffigurazione di Onorio in qualit\u00e0 di \"imperator\" (comandante dell'esercito) vittorioso. Naturalmente l'iconografia dell'Imperatore vittorioso \u00e8 molto diffusa nella propaganda imperiale: la produzione numismatica fa uso particolarmente frequente dei simboli della Vittoria associati all'Imperatore regnante. Ma questa iconografia \u00e8 praticamente assente nell'ambito della produzione privata, come nel caso dei dittici consolari.\nInfine, il labaro con la dedica a Cristo occupa una posizione prominente in una delle due valve, tanto che in quella valva l'iscrizione di dedica a Onorio contiene un'abbreviazione della titolatura imperiale ( invece di ) per lasciare spazio al labaro stesso.\nL'accento messo sulla raffigurazione dell'Imperatore come vittorioso concorda con una datazione del dittico a una data successiva alla battaglia di Fiesole, in cui le truppe romane comandate da Stilicone sconfissero i Goti di Radagaiso penetrati in Italia. La tematica cristiana sembra fare riferimento alla fine della politica di tolleranza religiosa che era iniziata con la morte di Teodosio e aveva coinciso con l'assegnazione di molte magistrature ad aristocratici pagani e che \u00e8 noto essere terminata nel 407 circa; in questo contesto la famiglia degli Anicii, a cui apparteneva Probo e che era ormai nettamente cristiana, era un'alleata importante per Onorio e Stilicone."}
{"id": "8390980", "revid": "92723", "url": "https://it.wikipedia.org/wiki?curid=8390980", "title": "Partito Civico Democratico", "text": ""}
{"id": "8390982", "revid": "399", "url": "https://it.wikipedia.org/wiki?curid=8390982", "title": "Dune Buggy/Across the Fields", "text": "Dune Buggy/Across the Fields \u00e8 un singolo di Guido De Angelis e Maurizio De Angelis, pubblicato con lo pseudonimo Oliver Onions dalla RCA Original Cast nel 1974. Entrambi i brani fanno parte della colonna sonora del film diretto da Marcello Fondato \"...altrimenti ci arrabbiamo!\".\nDune Buggy.\n\"Dune Buggy\" \u00e8 un brano scritto da Susan Duncan Smith, Marcello Fondato e Bud Spencer, su musica di Guido e Maurizio De Angelis. Il brano, che prendeva il nome dalla celebre autovettura omonima presente nel film, ed oggetto del contendere dei due protagonisti Bud Spencer e Terence Hill, ottenne fin da subito un clamoroso successo commerciale, entrando nella classifica italiana dei singoli direttamente al settimo posto, nella settimana del 25 maggio 1974, per poi salire rapidamente nelle settimane successive fino a raggiungere la seconda posizione nella settimana del 22 giugno, e permanendo nella top ten per un totale di diciassette settimane consecutive. Il singolo risult\u00f2 il quindicesimo pi\u00f9 venduto del 1974 in Italia\nIl singolo ottenne un'ampia distribuzione anche all'estero, in paesi quali Cile, Messico, Francia, Spagna e Germania, dove ottenne particolare successo entrando nella top twenty dei singoli pi\u00f9 venduti il 7 novembre del 1974, toccando il picco massimo dell'ottavo posto, e rimanendo in classifica per undici settimane consecutive\nLa canzone \u00e8 stata utilizzata per ben sette volte all'interno del film, in molte delle scene pi\u00f9 importanti della trama.\nAcross the Fields.\n\"Across the Fields\" \u00e8 la canzone pubblicata sul lato B del singolo, brano strumentale scritto dagli stessi autori e utilizzato all'interno del film durante le scene delle corse in automobile e durante l'inseguimento dei motociclisti."}
{"id": "8390983", "revid": "1566286", "url": "https://it.wikipedia.org/wiki?curid=8390983", "title": "Robert Boon", "text": "Ha recitato al cinema (la maggior parte delle volte non accreditato), a teatro ed in televisione.\nBiografia.\nPartecip\u00f2 alla seconda guerra mondiale come volontario in Australia e nel Borneo."}
{"id": "8390984", "revid": "26630", "url": "https://it.wikipedia.org/wiki?curid=8390984", "title": "Andrew Higginson", "text": "Carriera.\nDopo aver perso in molti turni di qualifica Higginson riusc\u00ec a prendere parte al British Open 2000, uscendo subito al primo turno contro James Wattana. Nella stagione 2006-2007 arriva inaspettatamente in finale al Welsh Open, battendo nel torneo alcuni dei pi\u00f9 forti giocatori come Marco Fu, John Higgins, Michael Judge, Ali Carter (realizzando contro di lui anche un 147) e Stephen Maguire in semifinale. In finale incontra Neil Robertson ed effettua una grande rimonta nella seconda sessione: dopo aver perso la prima 6-2, l'inglese vince consecutivamente sei frames portandosi a uno dal match. Il suo avversario rispose per\u00f2 con due frames e il match prosegu\u00ec con il decider, dove l'australiano vinse con il punteggio di 70-0. \nIn seguito Higginson non miglior\u00f2 il suo status, raggiungendo come miglior risultato una semifinale al Players Tour Championship Grand Final 2012."}
{"id": "8390986", "revid": "31886", "url": "https://it.wikipedia.org/wiki?curid=8390986", "title": "Rapha\u00ebl Pujol-Siwane", "text": " \u00c8 stato campione continentale a Yasmine Hammamet 2017 e Rabat 2018, nonch\u00e9 vincitore dei Giochi panafricani di Rabat 2019.\nBiografia.\n\u00c8 nato a Courcouronnes, nel dipartimento dell'Essonne nella regione dell'\u00cele-de-France. Ha iniziato a praticare il triathlon all'et\u00e0 di nove anni nel club di Sainte-Genevi\u00e8ve.\nCompete per il Marocco dal 2013.\nAi Giochi del Mediterraneo di Tarragona 2018 si \u00e8 classificato al dodicesimo posto nella gara individuale maschile.\nAi Giochi panafricani di Rabat 2019 ha vinto la medaglia d'oro nella gara individuale precedendo il connazionale Mehdi Essadiq e l'algerino Oussama Hellal. Nella staffetta mista si \u00e8 classificato al quarto posto con i compagni di squadra Karima Kanoun, Samia M'Safer e Mehdi Essadiq."}
{"id": "8390990", "revid": "1543377", "url": "https://it.wikipedia.org/wiki?curid=8390990", "title": "Rave (singolo)", "text": "Rave \u00e8 un singolo del DJ statunitense Steve Aoki, del gruppo musicale olandese Showtek e del DJ statunitense Makj, pubblicato il 28 giugno 2019 come quarto estratto dal sesto album in studio di Aoki \"Neon Future IV\".\nDescrizione.\nSi tratta della prima collaborazione realizzata insieme tra i tre DJ, dopo che Aoki e Makj avevano pubblicato il singolo \"Shakalaka\" e gli Showtek avevano realizzato una versione ridotta di \"Go\" di Makj nel 2014. Musicalmente, il brano si caratterizza per i classici elementi del rave party, tra cui i riff ripetuti di sintetizzatore e il drop pesante ma al contempo melodico."}
{"id": "8390992", "revid": "56620", "url": "https://it.wikipedia.org/wiki?curid=8390992", "title": "Nicola De Filippis", "text": "Biografia.\nNicola De Filippis nacque a Triggiano nel 1694 da Leonardo e Anna Camilla Manzionna, appartenenti al ceto borghese e terriero locale.\nFu avviato giovanissimo alla carriera ecclesiastica, divenendo sacerdote, e frequentando lo studio di pittura dello zio paterno Vitantonio. A Napoli fu accolto nella bottega di Paolo De Matteis, che nel 1713 operante in Puglia e in particolare a Bari accolse le personali raccomandazioni fatte dal seniore Muzio Gaeta. Del suo periodo napoletano si conosce ben poco, eccetto che dipinse moltissimo, pi\u00f9 di quanto viene attestato. Pot\u00e9 tornare in patria nel 1731, quando cominci\u00f2 a decadere la parentesi della pittura \u201cgiordanesca\u201d, in un momento di forte ripresa dell\u2019economia locale sotto gli Asburgo, che gli valse numerose commesse. Una delle prime commesse fu senz\u2019altro la tela della \u201cMadonna del Suffragio (1731)\u201d per l\u2019ampliamento della cappella Musacco, nel complesso di Santa Maria Assunta in Turi. \nDalle tante opere attribuitegli, spicca l\u2019influsso dell\u2019accademia romana, pervenutagli dal maestro De Matteis, e manifestatasi nella chiarezza e delicatezza della tavolozza utilizzata, in contrasto con l\u2019acceso chiaroscuro del solimena. Tale pittura segn\u00f2 in Terra di Bari l\u2019apice del cammino artistico di un\u2019intera provincia, i cui massimi esempi sono decorazione dei vasto controsoffitto a lacunari della chiesa matrice di Triggiano, firmata e datata (1746), e l'immenso telone, ora conservato presso l'universit\u00e0 di Bari, raffigurante le Anime purganti e proveniente dalla chiesa del Purgatorio di Bitritto.\nAttivo sino a tarda et\u00e0, la morte lo colse in Triggiano 3 maggio 1769.\nOpere.\nDipinse a Napoli in:\nChiesa Santa Margheritella;\nChiesa del Ges\u00f9 vecchio;\nPalazzo Calabritto.\nIn Terra di Bari.\nA Bari dipinse la Tela di \"S. Chiara adorante la Trinit\u00e0\" gi\u00e0 sull'altare maggiore della Chiesa di Santa Chiara.\nA Triggiano dipinse nella \"Chiesa di Santa Maria Veterana\", un vasto controsoffitto a lacunari con quattro grandi tele centrali raffiguranti le \"Storie della Vergine\", e altre minori di forma mistilinea, con i Santi evangelisti fra i quali, notevole, \u00e8 il \"San Luca Evangelista\". Altre tele ivi dipinte sono \u201cla Predica di s. Vincenzo Ferreri\u201d, \"Mos\u00e8 che fa scaturire l'acqua dalla sorgente\" e un\u2019affollata \u201cMoltiplicazione dei pani\u201d. In altra chiesa a Triggiano dopo restauro \u00e8 stata trovata una tela di \"Santa Lucia\".\nA Bitritto, nella Chiesa del Purgatorio, il telone raffigurante le \"Anime purganti\" oggi conservato presso l'Universit\u00e0 di Bari.\nA Rutigliano nel complesso ex conventuale di S. Domenico, una pala d'altare di \"S. Vincenzo\";\nA Turi nel Complesso di Santa Maria Assunta, una tela della \"Madonna del Suffragio\"."}
{"id": "8390995", "revid": "287204", "url": "https://it.wikipedia.org/wiki?curid=8390995", "title": "Up, Up and Away", "text": ""}
{"id": "8390998", "revid": "33689", "url": "https://it.wikipedia.org/wiki?curid=8390998", "title": "Up Up and Away", "text": ""}
{"id": "8391001", "revid": "6923", "url": "https://it.wikipedia.org/wiki?curid=8391001", "title": "Applicativi orizzontali", "text": "Si tratta di software definiti anche generalizzati, pacchetizzati, \"off the shelf\" e si contrappongono agli Applicativi verticali.\nRisolvono una categoria generalizzata di problemi, non un problema specifico come in software verticali.\nAumentano la produttivit\u00e0 del lavoratore e evitano la creazione di software specializzati per eseguire compiti ripetitivi e relativamente semplici."}
{"id": "8391004", "revid": "149485", "url": "https://it.wikipedia.org/wiki?curid=8391004", "title": "Badr Siwane", "text": ""}
{"id": "8391011", "revid": "1318658", "url": "https://it.wikipedia.org/wiki?curid=8391011", "title": "Alejandro Tabilo", "text": "\u00c8 nato in Canada, paese che ha rappresentato fino al 2016.\nCarriera.\nDopo aver partecipato alla Coppa Davis Junior con il Canada, decide di gareggiare per il Cile, paese di origine dei suoi genitori.\nFa il suo esordio in Coppa Davis con il Cile nel novembre 2019, viene schierato solo in doppio in coppia con Marcelo Tom\u00e1s Barrios Vera e perde il punto decisivo nella sfida contro la Germania.\nNel gennaio 2020 entra per la prima volta nel tabellone principale di un torneo del Grande Slam all'Australian Open passando dalle qualificazioni. Dopo aver sconfitto il qualificato Daniel Elahi Gal\u00e1n, viene eliminato da John Isner al secondo turno in tre set. Con questo risultato entra per la prima volta nella top 200 del ranking ATP. Un mese pi\u00f9 tardi vince il suo secondo incontro nel circuito maggiore eliminando Paolo Lorenzi al primo turno del Chile Open.\nNel febbraio 2021 batte per la prima volta un top 100 del ranking ATP, il n\u00ba 92 Federico Coria, al Challenger Concepci\u00f3n ed esce di scena in semifinale per mano di Francisco Cerundolo. Nella seconda parte della stagione disputa le sue prime finali nel circuito Challenger, a fine luglio perde in tre set quella a Lexington contro Jason Kubler. A fine ottobre subisce a Lima la stessa sorte nella sua prima finale in doppio, sconfitto assieme a Marcelo Tom\u00e1s Barrios Vera dalla coppia Sergio Gald\u00f3s / Gon\u00e7alo Oliveira. La settimana successiva si aggiudica il primo titolo di categoria al Challenger Ciudad de Guayaquil, superando in finale Jesper de Jong per 6-1, 7-5. Il successo lo porta alla 140\u00aa posizione mondiale, nuovo best ranking, e dopo la sconfitta subita a fine novembre contro Daniel Altmaier nella finale di Puerto Vallarta sale alla 135\u00aa."}
{"id": "8391013", "revid": "1543377", "url": "https://it.wikipedia.org/wiki?curid=8391013", "title": "Mirsaid Sultan-Galiev", "text": "Biografia.\nDi origine tataro del Volga, Sultan-Galiev nacque presso Ufa, in Baskiria. Fu educato inizialmente in persiano e arabo, e dal 1905 in russo. Una volta terminati gli studi in 1911 si dedic\u00f2 al giornalismo e ad insegnare la lingua russa. Entr\u00f2 nelle file bosceviche nell'estate di 1917.\nSult\u00e1n Galiev prov\u00f2 a sviluppare una dottrina alternativa di rivoluzione socialista, con la premessa di che il marxismo e lo stile di vita islamico non sarebbero necessariamente incompatibili. In tal modo egli \u00e8 stato uno degli elaboratori, insieme a Mulla-Nur Vahitov, della teoria del comunismo nazionale musulmano, con forza tra 1918 e 1928. Sult\u00e1n Galiev difendeva un'applicazione selettiva della propaganda anti-religiosa nei territori sovietici, sulla base del caso concreto.\nSultan-Galiev fu destinato a Kazan' dopo la presa della citt\u00e0 da parte dei bolscevichi, e giusto prima che questa fosse ripresa dall'Esercito Bianco verso l'estate del 1918, \u00e8 scappato a Mosca, Nur-Vahitov venne fucilato dai legionari cecoslovacchi in agosto. sotto la protezione di Iosif Stalin.\nPreoccupato per la direzione della rivoluzione gi\u00e0 in 1918, durante il 1919 Sultan-Galiev pubblic\u00f2 una serie di articoli dove difese il nuovo focus della Rivoluzione internazionale comunista per Asia in contrapposizione all'Europa Occidentale.\nSultan-Galiev ha pensato ad uno stato socialista musulmano come pivot per portare il socialismo in Asia, sviluppando il concetto di \u00abnazioni proletarie\u00bb. Con l'avanzata dei bolscevichi durante la guerra civile russa, i piani per una grande repubblica socialista tatara-baschira furono accantonati, creando due piccole repubbliche separate.\nScontratosi apertamente gi\u00e0 nel X Congresso comunista del 1921 con Stalin, nel 1922 la proposta di Sultan-Galiev e dei suoi collaboratori che i territori autonomi si unissero all'Unione sovietica in forma di repubblica anzich\u00e9 come territorio della repubblica socialista russa fu tacciata come reazionaria. \nCondannato come \u00abdeviazione nazionalista\u00bb dopo il XII Congresso Bolscevico dell'aprile 1923, Sultan-Galiev divenne il primo membro purgado dal partito per questo motivo. Non tarder\u00e0 ad essere arrestato dall'OGPU il 4 maggio 1923; dopo due confessioni sotto forte pressione, fu liberato. \nVenne stato detenuto di nuovo nel novembre 1928 e processato nel 1929.\nAltri suoi collaboratori baschiri e tatari furono processati negli anni '20 e '30 durante le grandi purghe staliniane.\nArrestato nuovamente nel 1938, Sultan-Galiev fu condannato a morte nel 1939 e giustiziato il 28 gennaio 1940, a Mosca.\nLa sua vilipesa figura \u00e8 rimasta inesorabilmente associata all'idea di \u00abrinnegato nazionalista\u00bb, incluso dopo la morte di Stalin."}
{"id": "8391015", "revid": "599013", "url": "https://it.wikipedia.org/wiki?curid=8391015", "title": "Franck Bouyer", "text": "Carriera.\nSofferente di narcolessia, era in grado di svolgere l'attivit\u00e0 ciclistica solamente con l'utilizzo del modafinil, uno stimolante in grado di ritardare il sonno. Per questa motivazione ha avuto una lunga vicenda giudiziaria con l'UCI: sospeso una prima volta nel 2004, l'anno successivo viene prima fermato dal TAS e poi autorizzato dalla WADA a riprendere l'attivit\u00e0. Nel marzo del 2006 viene fermato nuovamente dall'UCI; rimasto quindi senza squadra, decide di ricorrere contro l'UCI e contro la WADA, prima di tornare finalmente a gareggiare nel 2009, dopo che l'utilizzo di una molecola analoga non era stato considerato come doping."}
{"id": "8391018", "revid": "287204", "url": "https://it.wikipedia.org/wiki?curid=8391018", "title": "USS John Young", "text": ""}
{"id": "8391019", "revid": "253269", "url": "https://it.wikipedia.org/wiki?curid=8391019", "title": "Norbert Schiller", "text": "Viene ricordato come attore di cinema, teatro, nonch\u00e9 come regista.\nBiografia.\nDopo aver debuttato al Burgtheater della sua citt\u00e0 natale, si spost\u00f2 in Germania, segnatamente a Lubecca, Francoforte e Berlino.\nSi trasfer\u00ec nel 1939 negli Stati Uniti, dove prese parte a quasi cento produzioni cinematografiche o televisive, quasi sempre in ruoli secondari, spesso non accreditati."}
{"id": "8391021", "revid": "132266", "url": "https://it.wikipedia.org/wiki?curid=8391021", "title": "Rivoltoso sconosciuto", "text": ""}
{"id": "8391026", "revid": "729019", "url": "https://it.wikipedia.org/wiki?curid=8391026", "title": "Jamaica Station (Royal Navy)", "text": "La Jamaica Station fu la designazione del comando navale della Royal Navy nonch\u00e9 della relativa formazione navale dislocata nelle acque della Giamaica. Il comando ebbe sede a Port Royal a partire dal 1655; nel 1830 fu sciolto e unito alla North America and West Indies Station.\nStoria.\nLa stazione fu creata dopo l'occupazione dell'isola di Giamaica nel 1655 stanziandovi una dozzina di fregate. Il primo \"Ammiraglio e Generale del mare\" fu Sir William Penn. I compiti principali della base nei primi anni erano la difesa della Giamaica e le azioni di disturbo contro i porti e le navi spagnole.\nAlla fine degli anni 20 del 1700 tre comandanti successivi della stazione persero la vita a causa di malattie tropicali mentre tentavano il blocco di Porto Bello durante la Guerra anglo-spagnola (1727-1729). Un resoconto della forza della marina presso la stazione Giamaica nel 1742 individu\u00f2 in circa 3.000 uomini idonei su un totale di 6.620 uomini.\nLa cattiva salute generale associata alla stazione continu\u00f2 per tutto il secolo. Nel 1745 fu costruito sull'isola un ospedale della Marina, ma la strumentazione era insufficiente e molti pazienti ricoverati di malattie a bordo delle navi ne contrassero altre mentre si trovava nell'ospedale stesso. Un rapporto all'Ammiragliato nel 1749 scopr\u00ec che l'Ospedale era \"piuttosto un male per il servizio, piuttosto che un sollievo\".\nLa stazione si fuse con la North American Station per formare la North America e la West Indies Station nel 1830. \nLa stazione chiuse nel 1830, ma la Royal Navy continu\u00f2 ad utilizzare il cantiere fino alla chiusura nel 1905. Un terremoto nel 1907 e un uragano nel 1951 danneggiarono il cantiere ormai abbandonato. Parte della stazione ospita ora il quartier generale della Jamaica Defence Coast Guard (HMJS Cagway, Port Royal); il resto \u00e8 in fase di restauro nell'ambito del Port Royal Heritage Tourism Project.\nCommander-in-Chiefs.\nCommandanti includono:"}
{"id": "8391029", "revid": "1444001", "url": "https://it.wikipedia.org/wiki?curid=8391029", "title": "Wopke Hoekstra", "text": "Biografia.\nNato a Bennekom, nella Gheldria, ha studiato per un anno storia presso l'Universit\u00e0 di Leida e poi diritto e politiche internazionali a Roma. Nel 2005 ha conseguito un master in business administration presso l'INSEAD a Fontainbleau.\nHa lavorato come partner per McKinsey e, fino al 2006, per Shell. Inoltre \u00e8 stato presidente del consiglio di sorveglianza del Museo della navigazione di Amsterdam.\nCarriera politica.\n\u00c8 stato eletto alla Eerste Kamer con Appello Cristiano Democratico (CDA) nel 2011 e ha giurato il 7 giugno dello stesso anno.\nNel 2017 ha contribuito alla redazione del programma elettorale del CDA per le elezioni legislative di quell'anno, venendo poi nominato titolare del Ministero delle finanze nel terzo governo Rutte dal Primo ministro Mark Rutte.\nDal 2018, Hoekstra presiede un nuovo gruppo informale di piccoli Stati membri del Nord e del Baltico - Estonia, Finlandia, Irlanda, Lettonia, Lituania e Paesi Bassi - per trovare una soluzione comune in merito alle riforme della zona euro. Hoekstra ha anche espresso la sua opposizione a un aumento del contributo dei Paesi Bassi al bilancio dell'UE a seguito della Brexit. Nel 2019, Hoekstra si \u00e8 unito con Germania, Francia, Italia, Spagna e Lettonia nel promuovere la creazione di una nuova autorit\u00e0 di vigilanza dell'UE che avrebbe preso il posto degli Stati nella supervisione del riciclaggio di denaro nelle imprese finanziarie.\nIl 26 febbraio 2019 ha annunciato che il Ministero, sotto la sua supervisione, aveva aumentato la partecipazione olandese nella compagnia aerea Air France-KLM al fine di ridurre la partecipazione del Governo francese sulla holding creata da Air France e KLM, venendo criticato per non aver avvisato la Tweede Kamer.\nDurante una sessione dell'Eurogruppo in videoconferenza ha richiesto che si aprisse un'indagine sui paesi che sostenevano di non avere margine di bilancio per rispondere alla crisi economica innescata dalla pandemia di COVID-19 del 2019-2021. Tali affermazioni sono state fortemente criticate dal Primo ministro portoghese Ant\u00f3nio Costa, che le ha definite \"ripugnanti\", e dal Ministro degli affari esteri spagnolo Arancha Gonz\u00e1lez.\nIl 31 ottobre 2020, Hoekstra ha dichiarato che il governo olandese non avrebbe fornito ulteriore assistenza finanziaria a KLM fintanto che non fosse stato d'accordo con sacrifici finanziari da parte di tutti i dipendenti per un periodo di cinque anni. Nelle discussioni con KLM, l'Associazione olandese dei piloti di linea (olandese: Vereniging van Nederlandse Verkeersvliegers) e la Federazione dei sindacati olandesi hanno rifiutato di rispettare il periodo di cinque anni richiesto da Hoekstra. Diversi giorni dopo le parti si accordarono sui tempi e il gabinetto olandese approv\u00f2 l'accordo con KLM il 4 novembre. \nL'11 dicembre 2020, il giorno dopo che Hugo de Jonge aveva annunciato le sue dimissioni da Leader dell'Appello Democratico Cristiano, il consiglio del partito ha nominato all'unanimit\u00e0 Hoekstra come suo successore.\nIl 15 gennaio 2021, Hoekstra si \u00e8 dimesso insieme al governo olandese, dopo che migliaia di famiglie sono state ingiustamente accusate di frode in materia di assistenza ai minori. "}
{"id": "8391031", "revid": "287204", "url": "https://it.wikipedia.org/wiki?curid=8391031", "title": "Discorso sulla salvezza", "text": "Il discorso sulla salvezza \u00e8 un discorso pronunciato da Ges\u00f9 e riportato dal Vangelo secondo Matteo e dal Vangelo secondo Luca. \nIl discorso.\nNel vangelo di Matteo, il testo \u00e8 pi\u00f9 breve e dice: \"Entrate per la porta stretta, perch\u00e9 larga \u00e8 la porta e spaziosa la via che conduce alla perdizione, e molti sono quelli che entrano per essa; quanto stretta invece \u00e8 la porta e angusta la via che conduce alla vita, e quanto pochi sono quelli che la trovano!\"\nNel vangelo di Luca, il testo \u00e8 pi\u00f9 esteso e dice: \"Un tale gli chiese: \u00abSignore, sono pochi quelli che si salvano?\u00bb. Rispose: \u00abSforzatevi di entrare per la porta stretta, perch\u00e9 molti, vi dico, cercheranno di entrarvi, ma non ci riusciranno. Quando il padrone di casa si alzer\u00e0 e chiuder\u00e0 la porta, rimasti fuori, comincerete a bussare alla porta, dicendo: Signore, aprici. Ma egli vi risponder\u00e0: Non vi conosco, non so di dove siete. Allora comincerete a dire: Abbiamo mangiato e bevuto in tua presenza e tu hai insegnato nelle nostre piazze. Ma egli dichiarer\u00e0: Vi dico che non so di dove siete. Allontanatevi da me voi tutti operatori d'iniquit\u00e0! L\u00e0 ci sar\u00e0 pianto e stridore di denti quando vedrete Abramo, Isacco e Giacobbe e tutti i profeti nel regno di Dio e voi cacciati fuori. Verranno da oriente e da occidente, da settentrione e da mezzogiorno e siederanno a mensa nel regno di Dio. Ed ecco, ci sono alcuni tra gli ultimi che saranno primi e alcuni tra i primi che saranno ultimi\u00bb.\"\nSignificato.\nLa porta stretta non va intesa come una via difficile che pu\u00f2 essere percorsa solo dai pi\u00f9 bravi e richiede sofferenze e sacrifici, ma come una strada che va percorsa facendosi piccoli e umili. Secondo alcuni commentatori, la frase va collegata all'invito di Ges\u00f9 a farsi come i bambini per entrare nel Regno dei cieli e alla frase pronunciata alla fine dell'incontro con il giovane ricco, quando alla domanda: \"Chi si salver\u00e0?\" Ges\u00f9 risponde: \"Per gli uomini \u00e8 impossibile, ma per Dio tutto \u00e8 possibile.\" Per salvarsi occorre quindi affidarsi a Dio. Al tempo stesso, come precisa il vangelo di Luca, occorre vivere la religione in modo sostanziale e non superficiale. Non basta mangiare il pane di Ges\u00f9 e conoscere i suoi insegnamenti e credervi, ma bisogna comportarsi nella vita in modo adeguato, facendosi pane per gli altri e cercando di essere cristiani credibili e non solo credenti."}
{"id": "8391036", "revid": "1870933", "url": "https://it.wikipedia.org/wiki?curid=8391036", "title": "Ignacio Pallas", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , vi ha militato per due anni prima di trasferirsi al dove \u00e8 rimasto fino al 2007. Nelle successive stagioni \u00e8 stato in Messico al prima ed al dal 2009 al 2010. Rientrato in patria, ha diviso la stagione 2010-2011 fra e per poi passare al dove ha disputato 7 campionati consecutivi collezionando 161 presenze. Dal 2017 al 2020 si \u00e8 diviso fra Paraguay, con il e Messico con il prima di fare ritorno in patria proprio al F\u00e9nix."}
{"id": "8391038", "revid": "110157", "url": "https://it.wikipedia.org/wiki?curid=8391038", "title": "Procura specializzata anticorruzione", "text": " \nLa Procura specializzata anticorruzione (in ucraino: \"\u0421\u043f\u0435\u0446\u0456\u0430\u043b\u0456\u0437\u043e\u0432\u0430\u043d\u0430 \u0430\u043d\u0442\u0438\u043a\u043e\u0440\u0443\u043f\u0446\u0456\u0439\u043d\u0430 \u043f\u0440\u043e\u043a\u0443\u0440\u0430\u0442\u0443\u0440\u0430\") \u00e8 un'unit\u00e0 strutturale indipendente del procuratore generale dell'Ucraina, ed \u00e8 principalmente responsabile del supporto e della supervisione delle indagini penali avviate dall'Ufficio nazionale anticorruzione dell'Ucraina (NABU).\nLa prospettiva della liberalizzazione dei visti (viaggio senza visto verso l'area Schengen) tra l'Ucraina e l'Unione europea era strettamente collegata al processo di creazione della Procura specializzata anticorruzione.\nLa creazione della Procura specializzata anticorruzione era prevista per il 1\u00ba dicembre 2015, e il giorno prima \u00e8 stato nominato il suo capo, Nazar Kholodnitsky.\nResponsabilit\u00e0.\nL'ufficio \u00e8 incaricato:"}
{"id": "8391041", "revid": "57342", "url": "https://it.wikipedia.org/wiki?curid=8391041", "title": "Premio Magritte per la migliore opera prima", "text": "Il Premio Magritte per la migliore opera prima (\"Magritte du meilleur premier film\") \u00e8 un premio cinematografico assegnato annualmente dall'\"Acad\u00e9mie Andr\u00e9 Delvaux\" dall'edizione del 2013.\nVincitori e candidati.\nI vincitori sono indicati in grassetto, a seguire gli altri candidati."}
{"id": "8391045", "revid": "121726023", "url": "https://it.wikipedia.org/wiki?curid=8391045", "title": "Via Carlo Mayr", "text": "Via Carlo Mayr, a Ferrara, appartiene alla parte medievale cittadina. Inizia dall'incrocio con corso Porta Reno e dopo aver proseguito a est si conclude sul viale Alfonso I d'Este, accanto alle mura cittadine.\nStoria.\nAnticamente, con via Ripagrande, costituiva un unico asse viario parallelo all'altro coevo ed importante, leggermente pi\u00f9 a nord, costituito da via Capo delle Volte, via delle Volte e via Coperta. Entrambi percorrevano l'antica citt\u00e0 lineare nel periodo della sua formazione secondo la direzione est - ovest. \nOrigini del nome.\nVia Ripagrande, o \"via Grande\", fu a lungo la sua denominazione ufficiale. Nel 1882 si spense in un palazzo della via il ferrarese Carlo Mayr, senatore del Regno d'Italia, quindi venne deciso di dedicare alla sua memoria questa importante arteria cittadina."}
{"id": "8391049", "revid": "599013", "url": "https://it.wikipedia.org/wiki?curid=8391049", "title": "Fred Arbanas", "text": "Carriera.\nArbanas fu scelto dai Dallas Texans dell'American Football League (i futuri Kansas City Chiefs) nel settimo giro (54\u00ba assoluto) del Draft AFL 1961 e dagli Arizona Cardinals della National Football League nel secondo giro (22\u00ba assoluto) del Draft NFL 1961.\nOpt\u00f2 per firmare con i Texans per la stagione 1961 ma perse tutta l'annata a causa della rottura di una vertebra della schiena. Inizi\u00f2 cos\u00ec a giocare l'anno successivo e per otto stagioni non salt\u00f2 nemmeno una partita.\nArbanas fu selezionato come All-Star da \"The Sporting News\" nel 1963, 1964 e 1966. La sua quarta stagione, uella del 1964, fu la sua pi\u00f9 produttiva con 34 ricezioni per 686 yard (a una media di 20,2 l'una) e 8 touchdown, tutti primati personali.\nTuttavia, il 1964 segn\u00f2 anche un punto di svolta nella sua vita quando, a dicembre, fu brutalmente attaccato da due uomini su un marciapiede di Kansas City. Nel gennaio 1965 perse la vista ad un occhio, facendogli saltare l'All-Star Game. Grazie alla sua perseveranza fu per\u00f2 una delle colonne di una delle migliori squadre nella storia della AFL.\nArbanas disput\u00f2 due Super Bowl con i Chiefs, vincendo la quarta edizione contro i Minnesota Vikings 23-7 nell'ultimo incontro prima che le leghe rivali si fondessero.\nArbanas scrisse in campo parte della storia della AFL. \"Ricordo quando i Chiefs affrontarono i Chicago Bears l'estate dopo la sconfitta contro Green Bay nel primo Super Bowl\", disse il proprietario Lamar Hunt. \"Vincemmo la partita 66-24 ma c'era molto in ballo in quella partita. Sentii dire a Fred che fu la sua miglior partita e anch'io la penso cos\u00ec.\"\nArbanas si ritir\u00f2 dal football professionistico dopo avere disputato sei partite con i Chiefs nel 1970. Fu il prototipo del tight end della AFL: le sue 198 ricezioni e 3.101 yard furono record di franchigia superati solo decenni dopo da Tony Gonzalez. Fu anche inserito nella formazione ideale di tutti i tempi della AFL."}
{"id": "8391054", "revid": "438678", "url": "https://it.wikipedia.org/wiki?curid=8391054", "title": "Ricerca best-first ricorsiva", "text": "La ricerca best-first ricorsiva (in inglese recursive best-first search, nota anche con l'acronimo RBFS) \u00e8 un algoritmo di ricerca euristico proposto da Richard Korf nel 1992. Si tratta di un'estensione dell'algoritmo best-first search che sfrutta uno spazio lineare anzich\u00e9 esponenziale.\nPropriet\u00e0.\nCome per A*, RBFS garantisce una soluzione ottimale per il problema del cammino minimo quando la funzione euristica formula_1 \u00e8 ammissibile, ovvero tale che\nper tutti i nodi formula_3 del grafo, dove formula_4 \u00e8 il costo effettivo per raggiungere la soluzione a partire dal nodo formula_3.\nLa sua complessit\u00e0, in termini di spazio \u00e8 lineare rispetto alla soluzione pi\u00f9 profonda, mentre in termini di tempo \u00e8 pi\u00f9 difficile da qualificare. Sperimentalmente, rispetto al best-first search quest'ultima sembra peggiorare di un fattore costante.\nRBFS \u00e8 particolarmente utile quando si opera in un sistema con memoria limitata. D'altro canto, in generale, rispetto ad altri algoritmi RBFS usa fin troppa poca memoria, che potrebbe essere invece sfruttata per migliorarne la velocit\u00e0 (cfr. memoizzazione). \u00c8 comunque leggermente pi\u00f9 veloce di IDA*, rispetto al quale occupa poca memoria in pi\u00f9."}
{"id": "8391059", "revid": "1185701", "url": "https://it.wikipedia.org/wiki?curid=8391059", "title": "Filip Ivano\u016d", "text": ""}
{"id": "8391060", "revid": "438678", "url": "https://it.wikipedia.org/wiki?curid=8391060", "title": "Recursive best-first search", "text": ""}
{"id": "8391061", "revid": "767487", "url": "https://it.wikipedia.org/wiki?curid=8391061", "title": "Ernesto Hern\u00e1ndez", "text": ""}
{"id": "8391062", "revid": "124268245", "url": "https://it.wikipedia.org/wiki?curid=8391062", "title": "Angelo Rottoli", "text": "Biografia.\nAngelo Rottoli inizi\u00f2 come dilettante nel 1977 e divenne professionista nel dicembre 1981 nella categoria dei pesi massimi. Fu campione italiano della categoria nel 1983.\nDopo essere passato nei pesi massimi leggeri, nel 1985 partecip\u00f2 al campionato mondiale WBC perdendo contro uno dei maggiori rappresentanti di questa categoria di peso il portoricano Carlos De Leon che detenne il titolo per ben quattro volte tra il 1980 ed il 1990. Nel 1987 divenne campione intercontinentale WBC della stessa categoria nel 1988, poi campione europeo l'anno successivo sconfiggendo il norvegese Magne Havna futuro campione del mondo. Perse il titolo europeo contro il francese Anaclet Wamba l'11 novembre 1989. Nell'aprile 1990, Rottoli chiuse la sua carriera dopo 35 combattimenti e dopo essere stato sconfitto dall' argentino Daniel Eduardo Neto gia' sfidante di Francesco Damiani per il mondiale WBO dei pesi massimi.\nMor\u00ec al Policlinico di Ponte San Pietro il 28 marzo 2020 all'et\u00e0 di 61 anni, vittima della COVID-19. Due settimane prima, aveva perso la madre e il fratello per lo stesso virus. "}
{"id": "8391083", "revid": "729019", "url": "https://it.wikipedia.org/wiki?curid=8391083", "title": "Berliet VUDB", "text": "La Berliet VUDB era un'autoblindo trasporto truppe francese sviluppata tra le due guerre mondiali ed impiegata dalla Legione straniera in Marocco.\nStoria.\nIl veicolo venne inizialmente realizzato dalla Berliet nel 1929 in risposta a un requisito dell'Arm\u00e9e de terre per una \"voiture de prise de contact\" per i gruppi da ricognizione della cavalleria metropolitana. Tuttavia le \"VUDB\", ordinate in 50 esemplari consegnati nel 1930, vennero invece inviate in Marocco, allora uscito dalla guerra del Rif. Venne variamente classificata, sia come \"automitrailleuse de reconnaissance\" (AMR) che \"voiture de d\u00e9couverte\", ma nelle colonie nordafricane venne utilizzata essenzialmente come veicolo trasporto truppe. Quindici esemplari equipaggiarono il 1er R\u00e9giment \u00e9tranger de cavalerie. Nel settembre 1939, allo scoppio della seconda guerra mondiale, il mezzo, denominato \"automitrailleuse de d\u00e9couverte (AMD), mat\u00e9riel ancien\", era ancora in servizio in 32 esemplari, tutti di stanza in Marocco. Dodici esemplari furono acquistati dal Belgio; assegnati alla polizia, non vennero impiegati durante l'invasione tedesca del 1940."}
{"id": "8391085", "revid": "253269", "url": "https://it.wikipedia.org/wiki?curid=8391085", "title": "Leo Britt", "text": "Il suo nome completo era Leo Ernest Britt.\nBiografia.\nRecit\u00f2 in circa 40 film al cinema e in televisione, tra il 1933 e il 1975, negli Stati Uniti e in Inghilterra."}
{"id": "8391101", "revid": "767487", "url": "https://it.wikipedia.org/wiki?curid=8391101", "title": "Une place sur la Terre", "text": "Une place sur la Terre \u00e8 un film del 2013 diretto da Fabienne Godet.\nTrama.\nAntoine \u00e8 un fotografo che vive a Bruxelles, solo e dedito al bere e alle feste. Come unico amico ha un bambino di 7 anni, Mat\u00e9o, che cura in assenza dei genitori suoi vicini di casa e a cui insegna il suo modo di affrontare la vita."}
{"id": "8391107", "revid": "1345932", "url": "https://it.wikipedia.org/wiki?curid=8391107", "title": "Ghiacciaio Oliver (Dipendenza di Ross)", "text": "Il ghiacciaio Oliver \u00e8 un ghiacciaio tributario lungo circa 12\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso ovest a partire dal versante occidentale del monte Christchurch scorrendo tra i colli Campbell, a nord, e i colli Taylor, a sud, fino a unire il proprio flusso a quello del ghiacciaio Lowery.\nStoria.\nIl ghiacciaio Oliver \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Edward J. Oliver, un glaciologo del Programma Antartico degli Stati Uniti d'America di stanza alla base di ricerca Amundsen-Scott nelle stagioni 1961-62."}
{"id": "8391108", "revid": "1345932", "url": "https://it.wikipedia.org/wiki?curid=8391108", "title": "Ghiacciaio Lowery", "text": "Il ghiacciaio Lowery \u00e8 un ghiacciaio tributario lungo circa 90\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, e fluisce verso nord a partire dal versante nord-orientale dell'altopiano del Principe Andrea, fiancheggiando tutto il versante occidentale dei colli Fazekas e scorrendo poi tra la dorsale Fregata, a ovest, e i colli Taylor, a est, fino a unire il proprio flusso a quello del ghiacciaio Nimrod.\nLungo il suo percorso, il flusso del ghiacciaio Lowery \u00e8 arricchito da quello di diversi altri ghiacciai che gli si uniscono, tra cui quello dei ghiacciai Linehan, Helm e Cornovaglia, da sud-ovest, dei ghiacciai Pavlak, Rowland, Dorrer e Nottarp, da ovest, e del ghiacciaio Oliver, da est.\nStoria.\nIl ghiacciaio Lowery \u00e8 stato cos\u00ec battezzato dai membri di una spedizione neozelandese di esplorazione geologica antartica svolta nel 1959-60 in onore di J. H. Lowery, un membro della spedizione che, nel novembre del 1959, era rimasto ferito quando lo Sno-Cat sul quale viaggiava era caduto in un crepaccio presso capo Selborne.\nMappe.\nDi seguito una serie di mappe in scala 1: realizzata dallo USGS:"}
{"id": "8391109", "revid": "1345932", "url": "https://it.wikipedia.org/wiki?curid=8391109", "title": "Ghiacciaio Pavlak", "text": "Il ghiacciaio Pavlak \u00e8 un ghiacciaio tributario lungo circa 11\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso est scorrendo lungo il versante meridionale del monte Predoehl fino a unire il proprio flusso a quello del ghiacciaio Lowery.\nStoria.\nIl ghiacciaio Pavlak \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Thomas L. Pavlak, un glaciologo del Programma Antartico degli Stati Uniti d'America di stanza alla base di ricerca Amundsen-Scott nelle stagioni 1962-63."}
{"id": "8391110", "revid": "1345932", "url": "https://it.wikipedia.org/wiki?curid=8391110", "title": "Ghiacciaio Cornovaglia", "text": "Il ghiacciaio Cornovaglia \u00e8 un ghiacciaio tributario lungo circa 17\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione meridionale delle montagne della Regina Elisabetta, nell'entroterra della costa di Shackleton, e fluisce verso sud-est a partire dal versante sud-orientale dell'altopiano di Markham per poi virare verso nord-est nei pressi del monte Macbain e unire il proprio flusso a quello del ghiacciaio Lowery.\nStoria.\nIl ghiacciaio Cornovaglia \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in onore del ducato di Cornovaglia."}
{"id": "8391113", "revid": "1027057", "url": "https://it.wikipedia.org/wiki?curid=8391113", "title": "Universit\u00e0 statale umanistico-pedagogica della Transbajkalia &quot;N. G. \u010cerny\u0161evskij&quot;", "text": "L'Universit\u00e0 statale umanistico-pedagogica della Transbajkalia \"N. G. \u010cerny\u0161evskij\" (ZaBGGPU) \u00e8 un ente di istruzione accademica russo situato a \u010cita intitolato a Nikolaj Gavrilovi\u010d \u010cerny\u0161evskij."}
{"id": "8391115", "revid": "1027057", "url": "https://it.wikipedia.org/wiki?curid=8391115", "title": "ZaBGGPU", "text": ""}
{"id": "8391124", "revid": "120363726", "url": "https://it.wikipedia.org/wiki?curid=8391124", "title": "Nell'oceano della notte", "text": "Nell'oceano della notte (\"In the Ocean of Night\") \u00e8 un romanzo di fantascienza hard dello scrittore Gregory Benford, pubblicato nel 1977.\nIl romanzo \u00e8 un ampliamento dell'omonimo romanzo breve del 1972, pubblicato in Italia in un'antologia con il titolo Dallo spazio profondo.\nStoria editoriale.\nIl romanzo, pubblicato per la prima volta negli Stati Uniti nel 1977, consiste nella rielaborazione di alcune precedenti opere brevi, la prima delle quali del 1972, pubblicati su differenti riviste.\nIl breve romanzo originario \u00e8 stato candidato nel 1973 al Premio Locus per il miglior romanzo breve, mentre l'edizione pi\u00f9 lunga, sviluppata a partire dal racconto breve del 1972 e integrata con altri racconti precedenti, pubblicata con lo stesso titolo nel 1977, \u00e8 stata candidata nel 1978 al Premio Locus per il miglior romanzo, posizionandosi al secondo posto in quest'ultima categoria. Sempre nel 1978 l'opera \u00e8 stata candidata al Premio Nebula per il miglior romanzo.\nIl libro \u00e8 il primo di una serie (cosiddetta \"Galactic Center Saga\" o \"Galactic Center Serie\") incentrata sulla lotta nella galassia tra entit\u00e0 biologiche e meccaniche e che comprende, oltre a \"Nell'oceano della notte\" (\"In the Ocean of Night\", 1977), anche \"The Stars in Shroud\" del 1978, (rielaborazione di un precedente romanzo \"Deeper than the Darkness\" del 1970 allora non appartenente alla serie), \"Attraverso un mare di soli\" (\"Across the Sea of Suns\", 1984), \"Il grande fiume del cielo\" (\"Great Sky River \", 1987), \"Maree di luce \" (\"Tides of Light\", 1989), \"Furious Gulf \" (1994) e \"Sailing Bright Eternity \" (1995). I titoli delle opere contengono tutti dei riferimenti all'acqua.\nTrama.\nNel 1999 l'asteroide Icaro ha modificato la sua rotta e sta precipitando sulla Terra. Nigel Walmsley, scienziato e astronauta britannico per la NASA, viene inviato sul corpo celeste per farlo esplodere con una bomba termonucleare. Nigel scopre una grossa fessura sulla superficie di Icaro e convince il controllo della missione a lasciarlo scendere nella crepa per inserirvi la bomba, affinch\u00e9 l'esplosione risulti maggiormente devastante. Una volta sceso nella crepa, l'astronauta scopre che Icaro \u00e8 cavo e che al suo interno \u00e8 celata un'astronave aliena: calcolando la massa inferiore al previsto, nonostante le opposizioni della NASA, Nigel ritarda la deflagrazione della bomba di una settimana per avere tempo di studiare l'astronave e di mettere in salvo alcuni manufatti trovati all'interno. Prima dell'esplosione, Icaro emette un segnale radio con destinazione ignota.\nLa NASA e l'opinione pubblica non hanno gradito il comportamento di Nigel, ritenendo che l'uomo abbia messo a serio rischio l'incolumit\u00e0 della Terra; anche il ritrovamento dei manufatti, ritenuti inservibili a scopi scientifici, non \u00e8 bastato a giustificare il grosso rischio corso. Quindici anni dopo l'astronauta lavora ancora per la NASA, e mentre una delle due partner di Nigel, Alexandria, sta morendo per lupus eritematoso un segnale proveniente da un satellite terrestre in orbita intorno a Giove viene inspiegabilmente ritrasmesso indietro. Nigel, riesce identificare la fonte dell'anomalia: un'astronave aliena, soprannominata \"Snark\"che era stata attirata nel sistema solare dal segnale radio emesso da Icaro quindici anni prima. L'astronave e fa perdere ben presto le sue tracce, proseguendo l'esplorazione tra i pianeti in cerca di forme di vita senzienti. L'attenzione di Nigel \u00e8 divisa tra la ricerca dell'astronave e la salute della compagna che, nell'ultima fase della malattia, viene convinta da Shirley, la compagna poliamorosa di Nigel e di Alexandria, ad aderire alla religione dei \"Nuovi Figli\", con la disapprovazione dello scienziato.\nUn gruppo del Jet Propulsion Laboratory individua lo \"Snark\" nei pressi di Venere; Nigel riesce ad inviare un messaggio all'astronave aliena che risponde alle comunicazioni. Nigel, convinto che il suo messaggio sarebbe stato filtrato e censurato dalla NASA, instrada le comunicazioni con lo \"Snark\" su un ricevitore non in rete con gli altri contenuto all'interno dell'apparato di monitoraggio medico impiantatogli nella testa dal dottore che ha in cura Alexandria, connesso a sua volta con un monitor delle funzioni vitali impiantato nella compagna. Durante il contatto con l'astronave Alexandria muore ma viene riportata in vita dallo \"Snark\" attraverso il collegamento radio tra Nigel e la donna. Lo \"Snark\", grazie ai collegamenti diretti con Nigel e Aexandria, inizia a conoscere meglio la razza umana apprendendo informazioni dirette e non filtrate. Nel frattempo la NASA, coordinata da Ichino, un amico di Nigel, su richiesta dello \"Snark\" sta trasmettendo una grossa mole di informazioni sull'Uomo sulla sua cultura ed arte e all'astronave che richiede di potersi dirigere verso la Terra per approfondire le sue ricerche. La NASA non si fida dello \"Snark\" e accetta il contatto purch\u00e9 avvenga un incontro preliminare nell'orbita lunare tra l'astronave aliena e uno \"shuttle\" armato con missili convenzionali e atomici pilotato da Nigel. Durante l'incontro nello spazio la NASA prende il comando dello \"shuttle\" che apre il fuoco contro lo \"Snark\", nonostante i tentativi di Nigel di arrestare l'attacco. L'astronave aliena, non volendo contrattaccare, si allontana rapidamente lasciando il sistema solare. In un'ultima comunicazione con Nigel lo \"Snark\" rivela di ignorare la propria origine ma che il Cosmo \u00e8 popolato da entit\u00e0 senzienti artificiali in contapposizione con le intelligenze organiche di cui l'Uomo fa parte.\nNel 2018, durante un'esplorazione cartografica sulla Luna, Nikka Amajhi, pilotando una piccola astronave ricognitrice, scopre nel Mare Marginis una struttura aliena di forma semisferica che immediatamente apre il fuoco contro il mezzo abbattendolo e replicando l'attacco contro un mezzo di soccorso inviato per recuperare la giovane donna. Contemporaneamente all'attacco sulla Luna, a Wasco, nell'Oregon, esplode un ordigno termonucleare posizionato nel sottosuolo centinaia di migliaia di anni prima. La NASA, succube della politica religiosa dei Nuovi Figli, mantiene il riserbo sulla scoperta e organizza in segreto delle ricerche sul manufatto inviando sulla Luna Nigel.\nAlexandria \u00e8 morta e Nigel ha tagliato i ponti con l'altra compagna, Shirley, non approvando la sua irrazionale e ortodossa religiosit\u00e0; l'astio contro l'oscurantismo dei Nuovi Figli lo mette subito in contrapposizione con la dirigenza della NASA; Nigel trova un'alleata in Nikka, sopravvissuta all'attacco e incaricata di collaborare con lui. Il campo di forza che impediva l'accesso al manufatto alieno viene disattivatoi e all'interno della cupola viene trovato un computer che ha in memoria migliaia di immagini alcune delle quali di difficile interpretazione ma altre delle quali chiaramente raffiguranti la vita sulla Terra circa un milione di anni prima. Quando Nigel e Nikka, che nel frattempo hanno iniziato una relazione, capiscono che i files estratti dal computer non vengono resi disponibili agli scienziati sulla Terra ma occultati dai Nuovi Figli, aggirano il filtro e inviano i files direttamente agli scienziati sulla Terra.\nNel frattempo Ichino, che si era recato a Wasco per indagare sulla connessione tra il manufatto lunare e l'esplosione, scopre che una popolazione di \"Bigfoot\", \u00e8 stata attaccata da Peter Graves, un cercatore di misteri. Graves, ferito dai \"Bigfoot\" con un'arma aliena, viene curato da Ichino che sottrae al cercatore tutte le prove sull'esistenza dei \"Bigfoot\", volendoli proteggere dai pericoli della civilt\u00e0. Nel 2019 Graves ritorna a Wasco affrontando Ichino che nel frattempo \u00e8 stato raggiunto da Nigel e da Nikka. L'uomo viene persuaso a lasciare in pace i \"Bigfoot\" e abbandona il luogo. Gli studi di Nigel sul manufatto,sui files alieni e il colloquio avuto con lo \"Snark\", gli fanno intuire che i \"Bigfoot\" sono il risultato di un esperimento di evoluzione genetica condotta da una razza biologica aliena che da milioni di anni sta creando nel Cosmo alleati per fronteggiare una tremenda minaccia costituita da una razza di macchine."}
{"id": "8391128", "revid": "254059", "url": "https://it.wikipedia.org/wiki?curid=8391128", "title": "Museo civico Antonio Parazzi", "text": "Il Museo civico Antonio Parazzi-Mu.Vi. \u00e8 un museo archeologico di Viadana, in provincia di Mantova.\n\u00c8 dedicato al suo fondatore don Antonio Parazzi, ecclesiastico nato nel 1823 e fratello di don Luigi Parazzi, fondatore della biblioteca comunale di Viadana nel 1861. Appassionato di storia e preistoria, nel 1880 inaugur\u00f2 il museo destinato a raccogliere i reperti archeologici delle zone circostanti. \nRaccolte.\nCompongono il museo numerose collezioni: "}
{"id": "8391133", "revid": "80339", "url": "https://it.wikipedia.org/wiki?curid=8391133", "title": "Oscillazione nordatlantica", "text": ""}
{"id": "8391138", "revid": "53508", "url": "https://it.wikipedia.org/wiki?curid=8391138", "title": "Emittenti televisive extraitaliane in lingua italiana", "text": ""}
{"id": "8391140", "revid": "1185701", "url": "https://it.wikipedia.org/wiki?curid=8391140", "title": "Sabrina Seminatore", "text": "Biografia.\nNata nel 1964 a Palermo, nel 1979 ha vinto una medaglia d'argento nei 100 m rana ai Giochi del Mediterraneo di Spalato, chiudendo con il tempo di 1'14\"54, dietro alla connazionale Carlotta Tagnin.\nA 16 anni ha partecipato ai Giochi olimpici di , nei 100 m rana, uscendo in batteria, 3\u00aa con il tempo di 1'13\"76, nei 200 m rana, venendo eliminata in batteria, 7\u00aa in 2'41\"77, e nella staffetta 4\u00d7100 m misti con Laura Foralosso, Cinzia Savi Scarponi e Monica Vallarin, passando la sua batteria da 4\u00aa in 4'21\"69 e qualificandosi alla finale, terminata al 5\u00ba posto con il tempo di 4'19\"05.\nNel 1983 ha vinto 2 ori ai Giochi del Mediterraneo di Casablanca, nei 100 m rana, con il tempo di 1'12\"35, e nella staffetta 4\u00d7100 m misti insieme a Manuela Carosi, Grazia Colombo e Cinzia Savi Scarponi, in 4'17\"99.\nIn carriera ha preso parte anche agli Europei di Spalato 1981 e Roma 1983, arrivando in entrambi i casi 7\u00aa in finale nei 100 m rana.\nDopo il ritiro \u00e8 diventata insegnante di nuoto per bambini."}
{"id": "8391145", "revid": "729019", "url": "https://it.wikipedia.org/wiki?curid=8391145", "title": "Seconda battaglia di Panipat", "text": "La seconda battaglia di P\u0101n\u012bpat (in urdu ) fu combattuta il 5 novembre 1556 tra il sovrano hindu dell'India settentrionale, H\u0113m\u016b Chandra Vikramaditya - o semplicemente H\u0113m\u016b - e le forze dell'Imperatore Mughal Akbar.\nH\u0113m\u016b aveva conquistato gli Stati di Delhi e Agra poche settimane prima di essere sconfitto dai Mughal comandati da Tard\u012b Beg Kh\u0101n nella Battaglia di Delhi del 1556 e di essersi incoronato come Raja Vikramaditya nel Purana Qila di Delhi. Akbar e il suo tutore Bayram Kh\u0101n, dopo aver saputo della caduta di Agra e di Delhi, avevano marciato su P\u0101n\u012bpat (Uttar Pradesh) per riprendere il controllo di quei territori. I due eserciti si scontrarono a P\u0101n\u012bpat, non lontano dal sito della Prima battaglia di Panipat del 1526.\nH\u0113m\u016b e le sue forze vantavano una superiorit\u00e0 numerica ma H\u0113m\u016b fu ferito da una freccia nel corso dello scontro e cadde a terra svenuto. Vedendo il loro capo in terra e immaginando fosse morto, i soldati furono presi dal panico e si sbandarono. Svenuto, e quasi morto, H\u0113m\u016b fu catturato e successivamente decapitato da Akbar. La battaglia fin\u00ec con una vittoria decisiva del sovrano Mughal.\nAntefatti.\nHum\u0101y\u016bn, il successore di B\u0101bur, fondatore dell'Impero Mughal, aveva perduto i suoi diritti ereditari quando fu cacciato dai suoi domini indiani da Sh\u0113r Sh\u0101h S\u016br\u012b che aveva fondato l'Impero S\u016br\u012b (o \u1e62\u016br\u012b) nel 1540.\nDelhi e Agra erano cadute nelle mani di Sh\u0113r Sh\u0101h, ma egli mor\u00ec subito dopo nel 1545 a Kalinjar (Uttar Pradesh). A lui succedette il figlio pi\u00f9 giovane, Isl\u0101m Sh\u0101h S\u016br\u012b, che si rivel\u00f2 un governante capace. Tuttavia, dopo la sua morte nel 1553, l'Impero S\u016br\u012b fu travolto da una guerra di successione e infiacchito da una ribellione, con la secessione di varie province. Hum\u0101y\u016bn mise a frutto questa discordia nel campo avversario per riprendere il controllo di quanto aveva perduto e, il 23 luglio 1555, i Mughal sconfissero Sikandar Sh\u0101h S\u016br\u012b tornando signori di Delhi e di Agra.\nIl legittimo successore di Isl\u0101m Sh\u0101h S\u016br\u012b, il figlio dodicenne F\u012br\u016bz Kh\u0101n, fu assassinato dalolo zio materno, aveva occupato il trono di Delhi come \u02bf\u0100dil Sh\u0101h S\u016br\u012b. Il nuovo sovrano era tuttavia maggiormente interessato da una vita di piaceri che dagli affari di Stato. Essi erano in gran parte delegati a Hemu, un vecchio amico e sodale di Sh\u0113r Sh\u0101h S\u016br\u012b di Rewari, che si era innalzato dalla sua umile posizione fino a diventare Primo ministro di \u02bf\u0100dil Sh\u0101h S\u016br\u012b e di generale dell'esercito S\u016br\u012b. Egli si trovava in Bengala quando Hum\u0101y\u016bn mor\u00ec il 26 gennaio 1556. La morte dell'Imperatore Mugha gli offr\u00ec un'occasione perfetta per sconfiggere i Mughal e rivendicare il perduto territorio.\nH\u0113m\u016b si mise rapidamente in marcia dal Bengala e cacci\u00f2 i Mughal da Bayana, Etawah, Bharthana, Bidhuna, Lakhna, Sambhal, Kalpi e Narnaul. Ad Agra, il governatore mughal evacu\u00f2 la citt\u00e0 e fugg\u00ec senza combattere dopo aver saputo dell'imminente arrivo di H\u0113m\u016b. Inseguendo il fuggitivo, H\u0113m\u016b raggiunse \u1e6cughl\u0101q\u0101b\u0101d, dove sorgeva l'antico Forte eretto da Ghiy\u0101th al-D\u012bn \u1e6cughl\u0101q a difesa di Delhi, che si trovava poco distante. L\u00ec piomb\u00f2 addosso alle forze del governatore mughal di Delhi, Tard\u012b Beg Kh\u0101n, sconfiggendolo nella battaglia di \u1e6cughl\u0101q\u0101b\u0101d. Prese quindi possesso di Delhi al termine di una giornata di combattimenti il 7 ottobre 1556 per rivendicare lo \"status\" regale assumendo il titolo di Vikramaditya (o \"Bikramjit\").\nPreludio.\nSapute le disastrose notizie provenienti dal fronte di \u1e6cughl\u0101q\u0101b\u0101ad, il successore di Hum\u0101y\u016bn, il tredicenne Akbar e il suo tutore e Reggente Bayram Kh\u0101n immediatamente partirono da Delhi. Per un colpo di fortuna, \u02bfAl\u012b Qul\u012b Kh\u0101n Shayb\u0101n\u012b (in seguito noto come \"Kh\u0101n-i Zam\u0101n\", \"Signore del tempo\") che era stato mandato avanti con una forza di cavalleria forte di uomini, s'imbatt\u00e9 nell'artiglieria di H\u0113m\u016b, che era trasportata e debolmente protetta da un esiguo gruppetto di soldati. Fu facilmente in grado quindi di catturare l'intero convoglio di cannoni, affidati ad Afghani che abbandonarono precipitosamente l'artiglieria loro affidata e che fuggirono senza indugio. Ci\u00f2 si sarebbe dimostrato assai negativo per le perdite che H\u0113m\u016b dovette subire.\nIl 5 novembre 1556, l'esercito mughal si scontr\u00f2 con quello di H\u0113m\u016b sullo storico campo di battaglia di P\u0101n\u012bpat. Akbar e Bayram Kh\u0101n si disposero nella retroguardia, 8 miglia (una quindicina di chilometri) dal luogo dello scontro.\nFormazione.\nL'esercito mughal che fronteggiava il nemico fu affidato ad \u02bfAl\u012b Qul\u012b Kh\u0101n Shayb\u0101n\u012b, con i suoi cavalieri al centro, Sikandar Kh\u0101n Uzbek alla destra e \u02bfAbd All\u0101h Kh\u0101n Uzbek alla sinistra. L'avanguardia era guidata da \u1e24usayn Qul\u012b Beg e Sh\u0101h Qul\u012b Ma\u1e25ram, oltre al poco efficiente distaccamento turco di Bayram Kh\u0101n.\nL'esercito di H\u0113m\u016b era numericamente superiore, potendo contare su una forte cavalleria di elementi afghani e circa 500 elefanti da guerra. Ognuno di essi era protetto da piastre metalliche e montato da moschettieri e arcieri. H\u0113m\u016b guidava di persona il suo esercito, montando un elefante chiamato \"Hawai\". la parte sinistra dello schieramento era condotto da suo nipote (figlio di una sorella) Ramya (o Ramaiyya), e la parte destra da Shad\u012b Kh\u0101n Kakkar. L'esercito era per\u00f2 poco esperto ma assai fiducioso, visto che H\u0113m\u016b aveva vinto in 22 diverse battaglie, dal Bengala al Punjab. In questa battaglia, tuttavia, H\u0113m\u016b non aveva artiglieria.\nBattaglia.\nH\u0113m\u016b avvi\u00f2 l'attacco e perse il suo elefante, stretto dall'ala sinistra e quella destra delle forze mughal. Quei soldati, furono in grado di resistere alla furia dell'attacco nemico e, invece di ritirarsi, eseguirono una manovra accerchiante e attaccarono i fianchi della cavalleria di H\u0113m\u016b, colpendola con i loro esperti arcieri. Il centro dello schieramento mughal avanz\u00f2 del pari e si attest\u00f2 in una posizione difensiva, davanti a un profondo burrone. N\u00e9 l'elefante di H\u0113m\u016b, n\u00e9 le sue unit\u00e0 di cavalieri furono in grado di attraversare il baratro e raggiungere gli avversari sull'opposto crinale, rimanendo invece esposti ai loro proiettili.\nNel frattempo, la cavalleria mughal, sulle sue agili cavalcature, si era fatta strada tra i ranghi afghani muovendo dai fianchi e dalla parte posteriore e aveva iniziato a prendere di mira gli elefanti, tagliando le gambe a quelle grandi bestie e facendo precipitare in terra i combattenti che erano al disopra di essi. H\u0113m\u016b fu obbligato a far retrocedere i suoi elefanti e gli attacchi degli Afghani rallentarono inevitabilmente.\nVedendo scemare l'intensit\u00e0 dell'attacco afghano, \u02bfAl\u012b Qul\u012b Kh\u0101n Shayb\u0101n\u012b condusse la sua cavalleria ad aggirare e a premere contro il centro afghano, prendendolo alle spalle. H\u0113m\u016b, controllando il campo di battaglia dall'alto della sua howdah (baldacchino) posta sul dorso di Hawai, si affrett\u00f2 immediatamente a contrastare quella carica nemica. Anche quando vide cadere Shad\u012b Kh\u0101n Kakkar e un altro dei suoi valorosi luogotenent, Bhagwan Das, H\u0113m\u016b continu\u00f2 a guidare contrattacchi contro i Mughal, aggredendo chiunque avesse sfidato i suoi elefanti. Fu uno scontro disperatamente condotto da entrambe le parti, ma non sembra che le sorti inclinassero mai in favore di H\u0113m\u016b e, anzi, alcuni cronisti ricordano che esse volsero in favore dei Mughal allorch\u00e9 una freccia casualmente lanciata colp\u00ec H\u0113m\u016b.\nEntrambe le ali dell'esercito mughal erano arretrate sotto l'\u00ecmpeto del nemico ed H\u0113m\u016b condusse il suo contingente di elefanti da guerra e di cavalleria in avanti per schiacciare il centro avversario. Fu a quel punto che H\u0113m\u016b, forse a un passo dalla vittoria, fu colpito nell'occhio da una freccia mughal e cadde svenuto nella \"howdah\". Vedendolo a terra, il panico s'imnpossess\u00f2 dei suoi uomini, che ruppero disordinatamente la loro formazione e fuggirono in piena rotta. La battaglia era perduta e morti giacevano sul campo di battaglia e molti altri furono poi uccisi mentrre fuggivano.\nConseguenze.\nL'elefante che trasportava lo svenuto e moribondo H\u0113m\u016b fu catturato dopo varie ore d'inseguimento al termine degli scontri e condotto al campo mughal. Bayram Kh\u0101n chiese al tredicenne Akbar di decapitare H\u0113m\u016b, ma il fanciullo rifiut\u00f2 di colpire con la spada un uomo pressoch\u00e9 morto. Akbar fu persuaso a toccare la testa di H\u0113m\u016b con la sua spada, dopo di che Bayram Kh\u0101n esegu\u00ec la decapitazione. La testa di H\u0113m\u016b fu spedita a Kabul per essere appesa fuori della Delhi Darwaja (Porta di Delhi),mentre il suo corpo fu messo in un gabbione su una porta d'accesso al Purana Qila di Delhi, in cui egli era stato incoronato il 6 ottobre. Numerosi sostenitori e parenti di H\u0113m\u016b furono decapitati e pi\u00f9 tardi sul luogo dell'esecuzione fu eretto un minareto. Oggi \u00e8 noto come \"H\u0113m\u016b's Samadhi Sthal\".\nCon la scomparsa di H\u0113m\u016b, le fortune di \u02bf\u0100dil Sh\u0101h declinarono. Anch'egli fu sconfitto e ucciso da Khi\u1e0dr Kh\u0101n, figlio di Mu\u1e25ammad Kh\u0101n S\u016br del Bengala, nell'aprile del 1557.\nIl bottino della battaglia di P\u0101n\u012bpat incluse 120 elefanti da guerra di H\u0113m\u016b, le cui furie distruttive colpirono a tal punto i Mughal che quegli animali presto divennero parte integrante delle loro strategie militari."}
{"id": "8391152", "revid": "287204", "url": "https://it.wikipedia.org/wiki?curid=8391152", "title": "Gigi Gryce", "text": "Sassofonista bebop con stile di impostazione parkeriana, fu anche un valente compositore (sua la celebre \"Nica's Tempo\").\nBiografia.\nNativo di Pensacola in Florida nel 1925 (alcune fonti riportano come data di nascita il 1927), crebbe ad Harford nel Connecticut, dal 1948 al 1951 frequent\u00f2 gli studi al conservatorio di Boston.\nNel corso della sua carriera musicale suon\u00f2 con (inizio anni cinquanta) Max Roach, Tadd Dameron, Howard McGhee e Lionel Hampton.\nLa prima registrazione a proprio nome risale al 1953 (a Parigi).\nNel 1954-55 suon\u00f2 con il trombettista Art Farmer, nel 1956 costitu\u00ec assieme ad un altro trombettista di primo piano, Donald Byrd, i \"Jazz Lab Quintet\".\nScrisse inoltre arrangiamenti per Oscar Pettiford e Dizzy Gillespie, collaborando anche alle registrazioni per artisti come Thelonious Monk, John Coltrane e Coleman Hawkins.\nDal 1959 al 1961 fu a capo di un proprio quintetto per poi scomparire dalla scena jazzistica.\nConvertitosi alla religione islamica con il nome di Basheer Quisim, svolse l'attivit\u00e0 di insegnante in una scuola elementare pubblica del Bronx.\nCome compositore, oltre alla gi\u00e0 citata \"Nica's Tempo\", da ricordare, tra le numerose altre: \"Minority\", \"Blue Concept\", \"Smoke Signal\", \"Strike Up the Band\" e \"Something in B Flat\"."}
{"id": "8391157", "revid": "599013", "url": "https://it.wikipedia.org/wiki?curid=8391157", "title": "Xavier Jan", "text": ""}
{"id": "8391158", "revid": "436907", "url": "https://it.wikipedia.org/wiki?curid=8391158", "title": "Crash into Me", "text": ""}
{"id": "8391160", "revid": "1318658", "url": "https://it.wikipedia.org/wiki?curid=8391160", "title": "Active electronically scanned array", "text": "La tecnologia radar AESA o Active electronically scanned array consiste in un radar a scansione elettronica, tecnologia che consente di utilizzare una matrice di moduli radar miniaturizzati per dirigere il raggio di scoperta elettronicamente, invece di puntare fisicamente l\u2019antenna radar verso un obiettivo. \nI radar possono eseguire anche pi\u00f9 compiti contemporaneamente, per esempio effettuare sorveglianza marittima e allo stesso tempo monitorare le condizioni atmosferiche lungo la rotta dell\u2019aereo."}
{"id": "8391161", "revid": "188116", "url": "https://it.wikipedia.org/wiki?curid=8391161", "title": "Riti della Settimana Santa di Erice", "text": ""}
{"id": "8391163", "revid": "1516566", "url": "https://it.wikipedia.org/wiki?curid=8391163", "title": "Cyranides", "text": "I Cyranides (anche Kyranides o Kiranides) sono una raccolta di trattati di magia e medicina, scritti in greco antico e riuniti la prima volta nel IV secolo. Sono stati descritti come un \"texte vivant\", a causa della loro complessa trasmissione testuale: nel corso del tempo hanno subito aggiungo e riscritture. La raccolta risultante tratta delle propriet\u00e0 magiche e degli usi pratici di gemme, piante e animali. Contengono inoltre una storia dell'alchimia occidentale. In quanto testo medico, i \"Cyranides\" ebbero una scarsa considerazione persino in epoca classica e nel Medioevo, per via del linguaggio vernacolare in cui sono scritti e per l'affidamento a conoscenze folkloristiche, piuttosto che alle teorie di Ippocrate e Galeno.\nNegli \"Pseudodoxia Epidemica\", Thomas Browne sostenne che i \"Cyranides\" fossero composti da opere di Arpocrazione e di medici arabi. Nel Medioevo, il chierico Pascalis Romanus tradusse in latino i \"Cyranides\" per l'imperatore Manuele I Comneno.\nForma e struttura.\nIn origine i \"Cyranides\" comprendevo tre libri, a cui in seguito ne venne aggiunto un quarto. L'originale primo libro, il \u039a\u03c5\u03c1\u03b1\u03bd\u03af\u03c2 (\"Kyranis\"), era la secondo parte di un'opera, la cui prima parte si intitolava \u1f08\u03c1\u03c7\u03b1\u03ca\u03ba\u1f20 (\"Archaik\u00ea\"). I libri 2\u20134 sono un bestiario. L'edizione di Kaimakis contiene un quinto e un sesto libro, non trasmessi sotto il nome di \"Cyranides\", ma inclusi nell'opera da un ristretto numero di manoscritti. Esiste una traduzione medievale in arabo del primo libro, una porzione della quale \u00e8 la base di uno scritto in antico francese, intitolato \"Le livre des secrez de nature\".\nI \"Cyranides\" iniziano esortando il lettore mantenere segreto il contenuto. Inventa poi una cornice immaginaria per descrivere come l'opera fu scoperta. In un manoscritto del XV secolo, l'autore si definisce Koiranos (\u039a\u03bf\u03af\u03c1\u03b1\u03bd\u03bf\u03c2), re di Persia."}
{"id": "8391166", "revid": "1543377", "url": "https://it.wikipedia.org/wiki?curid=8391166", "title": "Laura Belotti", "text": "Biografia.\nNata nel 1966 a Roma, a 17 anni ha partecipato ai Giochi olimpici di , nei 200 m rana, arrivando 4\u00aa con il tempo di 2'35\"99 in batteria e qualificandosi alla finale B, terminata al 3\u00ba posto in 2'36\"49, chiudendo quindi 11\u00aa totale.\nAi campionati italiani estivi 1987 \u00e8 stata campionessa nella staffetta 4\u00d7100 m misti con la Roma Nuoto, insieme a Manuela Carosi, Martina Giuliani e Silvia Persi, con il tempo di 4'20\"80.\nIn carriera ha preso parte anche agli Europei di Spalato 1981."}
{"id": "8391167", "revid": "599013", "url": "https://it.wikipedia.org/wiki?curid=8391167", "title": "Giuseppe Mura", "text": "Fu olimpionico a Citt\u00e0 del Messico 1968 e Campione italiano dei pesi superpiuma nel 1975.\nBiografia.\nCarriera da dilettante.\nGiuseppe Mura \u00e8 campione italiano dilettanti nei pesi gallo nel 1965.. \nNel 1967, ad Algeri, \u00e8 medaglia d'oro ai Giochi del Mediterraneo, nella stessa categoria.\n\u00c8 uno dei pugili su cui conta maggiormente l'Italia per conquistare una medaglia alle Olimpiadi di Citt\u00e0 del Messico. Dopo una netta vittoria (5:0) al primo turno contro il portoricano Andr\u00e9s Torres \u00e8 sconfitto dal keniano Samuel Mbugua \u2013 che poi vincer\u00e0 la medaglia di bronzo - con un contestatissimo verdetto di 3:2.\nCarriera da professionista.\nPassa professionista nel 1969, combattendo nei pesi piuma. Vanta una striscia di 19 incontri consecutivi senza sconfitte, combattuti per la maggior parte in Sardegna. Tra il 1971 e il 1973, avendo difficolt\u00e0 a rientrare nel peso, combatte un solo vittorioso match contro Ivo Argenti.\nRientra nel pugilato agonistico il 31 ottobre 1974, nella categoria superiore dei superpiuma. Il 21 febbraio 1975 combatte per l'unica volta all'estero contro il belga Jean De Keers, gi\u00e0 due volte sfidante senza successo al titolo europeo. Vince per abbandono alla prima ripresa. \nDopo un match finito in pareggio a Milano contro Michele Siracusa, tenta la scalata al titolo italiano detenuto da Giovanni Girgenti. L'occasione per\u00f2 sfuma: costretto all'abbandono alla nona ripresa, subisce cosi la prima sconfitta da professionista. \nIl 2 agosto successivo, sul ring della sua citt\u00e0 natale si prende per\u00f2 la rivincita sul pugile siciliano, battendolo per abbandono al nono round e strappandogli il titolo.\nIl 26 dicembre 1975, alla prima difesa del titolo, Mura finisce KO alla decima ripresa, sotto i pugni di Natale Vezzoli. \u00c8 il suo ultimo incontro."}
{"id": "8391171", "revid": "1442080", "url": "https://it.wikipedia.org/wiki?curid=8391171", "title": "Jack Hight", "text": "Biografia.\nHight \u00e8 cresciuto a Dallas, in Texas. Ha frequentato l'Universit\u00e0 di Harvard e ha un dottorato in storia presso conseguito presso l'Universit\u00e0 di Chicago. Secondo il suo sito web \u00e8 stato durante il suo secondo anno ad Harvard che ha letto per la prima volta della caduta di Costantinopoli, su cui in seguito ha basato il suo primo romanzo. Vive con sua moglie e tre figlie a Washington."}
{"id": "8391173", "revid": "1169970", "url": "https://it.wikipedia.org/wiki?curid=8391173", "title": "Leobino", "text": "Partecip\u00f2 al V concilio di Orl\u00e9ans (549) e al secondo concilio di Parigi (553). \nIl suo culto si estese rapidamente. All'inizio del XIII secolo la Chiesa di Chartres gli rese onori come a un fondatore e ne fece un modello di vescovo consacrando a lui una celebre vetrata nella navata laterale nord della cattedrale.\nAgiografia.\nLa vita di san Leobino \u00e8 nota dalla leggenda., e anche dal suo biografo Fran\u00e7ois Giry..\nSan Leobino, prima di diventare vescovo di Chartres, ebbe una vita molto avventurosa. Figlio di contadini, nacque nei pressi di Poitiers alla fine del V secolo. La leggenda dice che stava pascolando dei buoi quando incontr\u00f2 un monaco al quale chiese di scrivere le lettere dell'alfabeto sulla sua cintura allo scopo di poter apprenderle e studiare.\nAvendo imparato a leggere e scrivere, egli entr\u00f2 nell'abbazia di Saint-Martin de Ligug\u00e9, della quale divenne dispensiere.\nDopo otto anni di vita monastica, and\u00f2 nel Perche a visitare sant'Avito. Di l\u00ec raggiunse l'Abbazia di Lerino, ma, incrociando un monaco che ne veniva, fu dissuaso dal recarvisi e si diresse verso la zona di Lione, ove rimase cinque anni.\nDurante la sua permanenza presso l'abbazia dell'isola Barbe a Lione, i figli di Clodoveo I, dopo aver sconfitto i Burgundi invasero la zona, lo torturarono e lo lasciarono come morto. Ristabilitosi, lasci\u00f2 il lionese per tornare a Sant'Avito e diventare dispensiere di quella comunit\u00e0. Trascorse in seguito cinque anni nella foresta di Montmirail, tra il Perche e la contea del Maine.\nIl vescovo di Chartres, Eterio, conosceva la reputazione di santit\u00e0 di Leobino; egli aveva anche saputo che Leobino aveva fermato, con le sue preghiere, un uragano e un incendio che minacciava di distruggere Parigi. Eterio fece venire Leobino, lo cre\u00f2 diacono e lo fece abate del monastero di Brou.\nNel 536, sant'Albino lo port\u00f2 con s\u00e9 a visitare Cesario d'Arles; dopo questa visita Leobino desiderava ancora andare a raggiungere i monaci dell'isola di Lerino, ma sant'Albino glielo imped\u00ec, sostenendo che lui non avesse il diritto di abbandonare il suo incarico. Egli torn\u00f2 quindi a Brou.\nNel 544 il vescovo di Chartres mor\u00ec. Leobino, contro la propria volont\u00e0 ma con il consenso del re Childeberto I, fu nominato vescovo di Chartres. Egli fu un vescovo attento, amorevole e caritatevole.\nLa morte.\nNel corso degli ultimi sette anni della sua vita, Leubino fu molto ammalato, fatto che non gli imped\u00ec di continuare le sue visite pastorali, n\u00e9 di partecipare al V Concilio di Orl\u00e9ans il 28 ottobre 549, n\u00e9 al secondo concilio di Parigi nel 553. \nMor\u00ec il 14 marzo 557 e la sua salma fu inumata nella chiesa di Saint-Martin-au-Val a Chartres.\nDurante le guerre di religione francesi la sua tomba fu profanata, la cassa che conteneva il suo capo nella cattedrale di Chartres fu distrutta, ma la reliquia fu risparmiata e successivamente fu deposta nella chiesa di San Nicola a Blois.\nMiracoli.\nOltre ad aver estinto un incendio a Parigi solamente con un segno della croce, egli comp\u00ec numerosi miracoli, restituendo la vista a un cieco e la salute a numerose persone ammalate: a un idropico, a molti malati di mente e a un Vecchio prete. Tutti miracoli elencati nel \"Breviario di Chartres\".\nCulto.\nLa memoria liturgica di san Leobino cade il 14 marzo, ma a Chartres viene celebrato il 17 settembre\nSan Leobino \u00e8 patrono di Chartres, la cripta interna della cattedrale ne porta il nome, ed \u00e8 anche patrono di molti altri luoghi.\nToponimia.\nVari comuni francesi portano nella loro denominazione Saint-Lubin."}
{"id": "8391187", "revid": "1318658", "url": "https://it.wikipedia.org/wiki?curid=8391187", "title": "Club Necaxa 2016-2017", "text": ""}
{"id": "8391193", "revid": "118750985", "url": "https://it.wikipedia.org/wiki?curid=8391193", "title": "Michel Audiard", "text": "Biografia.\nProlifico sceneggiatore specializzato nella stesura dei dialoghi, era il padre del regista Jacques Audiard.\nVita privata.\nIl 3 maggio 1947 spos\u00f2 Marie-Christine Guibert (detta \"Cri-Cri\") nella Chiesa di San Domenico a Parigi. Da lei ebbe due figli: Fran\u00e7ois (1949-1975) e Jacques (nato il 30 aprile 1952). Bench\u00e9 sempre sposato, nel 1953 ebbe un terzo figlio, non riconosciuto, Bruno Meynis de Paulin, che nel 2004 scrisse \"\u00catre le fils de Michel Audiard\" (ed. Michel Lafon)."}
{"id": "8391194", "revid": "1318658", "url": "https://it.wikipedia.org/wiki?curid=8391194", "title": "Club Necaxa 2017-2018", "text": "Rosa 2017-2018.\nAggiornata al 6 settembre 2017."}
{"id": "8391196", "revid": "767487", "url": "https://it.wikipedia.org/wiki?curid=8391196", "title": "Un marito a met\u00e0", "text": "Un marito a met\u00e0 (\"Garde altern\u00e9e\") \u00e8 un film del 2017 diretto da Alexandra Lecl\u00e8re.\nTrama.\nUna donna scopre che il proprio marito ha un'amante. Allora propone all'altra di condividere la loro vita con il marito a settimane alterne.\nProduzione.\nLe riprese sono iniziate ad aprile 2017 e hanno avuto termine a giugno 2017."}
{"id": "8391199", "revid": "599013", "url": "https://it.wikipedia.org/wiki?curid=8391199", "title": "Fabrice Gougot", "text": ""}
{"id": "8391217", "revid": "580197", "url": "https://it.wikipedia.org/wiki?curid=8391217", "title": "Club Necaxa 2011-2012", "text": " "}
{"id": "8391218", "revid": "729019", "url": "https://it.wikipedia.org/wiki?curid=8391218", "title": "Terza battaglia di Panipat", "text": "La Terza battaglia di P\u0101n\u012bpat (, in Hindi \u092a\u093e\u0928\u0940\u092a\u0924 \u0915\u093e \u0924\u0943\u0924\u0940\u092f \u092f\u0941\u0926\u094d\u0927) del 1761, combattuta in India (Haryana) fu una battaglia di notevole ampiezza e di grande rilevanza per la storia dell'India e provoc\u00f2 gravi perdite tra le forze dell'Impero Durr\u0101n\u012b e quelle dell'Impero Maratha.\nLa battaglia ebbe luogo il 14 gennaio 1761 a P\u0101n\u012bpat, circa 97\u00a0km a N di Delhi, e vide contrapposti l'Impero Maratha e le forze d'invasione del re degli Afghani A\u1e25mad Sh\u0101h Abd\u0101l\u012b (o Durr\u0101n\u012b), sostenuto da tre alleati indiani: il Rohilla (Pashtun) Naj\u012bb al-D\u012bn Dawla, gli Afghani della regione del Doab e Shuj\u0101\u02bf al-Dawla, \"Naww\u0101b\" di Awadh (o Oudh). L'esercito maratha era comandato da Sadashivrao Bhau, terzo uomo pi\u00f9 potente del suo impero dopo il sovrano maratha Chhatrapati e il suo \"Peshwa\" (Primo ministro maratha). Il grosso dell'esercito maratha era stazionato nel Deccan con il \"Peshwa\". Militarmente, la battaglia contrappose l'artiglieria e la cavalleria dei Maratha e la cavalleria pesante e l'artiglieria montata (\"zamburak\" e \"j\u0113z\u0101\u02be\u012bl\") degli Afghani e dei Rohilla, guidati da Abd\u0101l\u012b e da Naj\u012bb al-D\u012bn Dawla, entrambi etnicamente afghani.\nLa battaglia \u00e8 considerata una delle pi\u00f9 grandi mai combattute nel XVIII secolo per numero di guerrieri, ed \u00e8 forse quella che ha fatto registrare il pi\u00f9 alto numero di perdite in un singolo giorno.\nIl sito specifico della battaglia non \u00e8 del tutto certo, ma molti storici pensano che essa sia stata combattuta nelle immediate vicinanze dall'attuale K\u0101la \u0100mb e Sanauli Road. La battaglia dur\u00f2 vari giorni e coinvolse pi\u00f9 di combattenti. Vi furono schermaglie protratte, con insuccessi e vantaggi tattici da entrambe le parti. Le forze al comando di A\u1e25mad Sh\u0101h Durr\u0101n\u012b ne uscirono vincitrici dopo aver distrutto gran parte delle truppe schierate sui fianchi dello schieramento maratha. Le dimensioni delle perdite da entrambe le parti sono ampiamente discusse dagli storici, ma si crede che tra i e i uomini siano stati uccisi in combattimento, mentre il numero dei feriti o dei prigionieri varia in misura notevole. Secondo la cronaca di un singolo testimonio oculare \u2014 il \"D\u012bv\u0101n\" Kash\u012b R\u0101 del \"bakhar\" (forma narrativa storica in marathi) di Shuj\u0101\u02bf al-Dawla \u2014 circa prigionieri maratha furono sgozzati a sangue freddo il giorno successivo al termine della battaglia. Grant Duff riporta una dichiarazione di un sopravvissuto a quei massacri nella sua \"History of the Marathas\" e in genere conferma quei numeri. Shejwalkar - la cui monografia \"Panipat 1761\" \u00e8 spesso indicata come la miglior fonte secondaria relativa alla battaglia - sostiene che \"non meno di Maratha (tra guerrieri e non combattenti) perirono durante e dopo la battaglia\".\nL'esito della battaglia fu l'arresto temporaneo dell'avanzata maratha nel Nord e la destabilizzazione dei loro territorio per circa un decennio. Questo periodo fu caratterizzato dal ruolo svolto da Peshwa Madhavrao, cui viewne attribuito il merito della rinascita della dominazione maratha dopo la disfatta a P\u0101n\u012bpat.\nNel 1771, dieci anni dopo P\u0101n\u012bpat, Mahadji Shinde guid\u00f2 un ampio esercito maratha nel N dell'India in una spedizione punitiva che restaur\u00f2 la dominazione maratha in quell'area e pun\u00ec i poteri che si erano schierati dalla parte degli Afghani, come i Rohilla, o si erano scrollati di dosso il dominio dei Maratha dopo P\u0101n\u012bpat. Ma il loro successo fu di breve durata, visto che il governo centralizzato del \"Peshwa\" fu paralizzato dalla incipiente morte di Madhavrao all'et\u00e0 di 28 anni, cui poco dopo seguirono i combattimenti tra i capi dei Maratha che, alla fine, subirono un colpo finale ad opera dei britannici nel 1818.\nAntefatti.\nDeclino dell'Impero mughal.\nLe Guerre Mughal\u2013Maratha, o \"Guerre d'indipendenza maratha\", protrattesi per 27 anni (1680\u20131707) comportarono repentine perdite territoriali per l'Impero Maratha in favore dell'Imperatore mughal Aurangzeb. Tuttavia, dopo la sua morte nel 1707, questa tendenza s'invert\u00ec a seguito della guerra di successione mughal che contrappose tra loro i figli di Aurangzeb.\nDal 1712, i Maratha cominciarono rapidamente a recuperare i loro territori perduti. Sotto il \"Peshwa\" Baji Rao, Gujarat, Malwa e Rajputana caddero sotto il controllo maratha. Infine, nel 1737, Baji Rao sconfisse i Mughal nella periferia di Delhi e s'impadron\u00ec di buona parte degli antichi territori dell'Impero Mughal a S di Agra. Il figlio di Baji Rao, Balaji Baji Rao, increment\u00f2 ulteriormente i territori sotto controllo maratha invadendo il Punjab nel 1758.\nCi\u00f2 port\u00f2 i Maratha al diretto confronto con le forze dell'Impero Durr\u0101n\u012b di A\u1e25mad Sh\u0101h Abd\u0101l\u012b (noto anche come A\u1e25mad Sh\u0101h Durr\u0101n\u012b). Nel 1759 egli lev\u00f2 un esercito tra le trib\u00f9 Pashtun e Balochi e colp\u00ec le piccole guarnigioni Maratha in Punjab. Poi si un\u00ec ai suoi alleati indiani \u2014 gli afghani Rohilla del Do\u0101b indo-gangetico - costituendo una vasta coalizione da scagliare contro i Maratha.\nPer contrastare ci\u00f2, Raghunathrao progett\u00f2 di muoversi verso nord chiedendo un'ampia cifra e un esercito, negatigli tuttavia da suo cugino Sadashivrao Bhau e dal \"D\u012bv\u0101n\" del \"Peshwa\", cos\u00ec che fu costretto a rinunciare a muoversi, malgrado Sadashivrao Bhau fosse diventato uno dei comandanti delle forze maratha che combatteranno nella successiva battaglia a P\u0101n\u012bpat.\nI Maratha, sotto il comando di Sadashivrao Bhau, arruolarono un esercito di \u2013 uomini, che fu accompagnato da circa non combattenti, tra cui un imprecisato numero di pellegrini desiderosi di compiere un pellegrinaggio a questo o quel luogo sacro Hindu nel Nord dell'India. I Maratha avviarono il loro spostamento verso settentrione muovendo da Patdur il 14 marzo 1760. Entrambi gli schieramenti provarono ad attirare dalla loro parte il \"Naww\u0101b\" di Awadh, Shuj\u0101\u02bf al-Dawla, ma questi opt\u00f2 infine per unire le sue forze a quelle della coalizione afghano-Rohilla, preferendo quello che gli appariva come l'\"esercito dell'Islam\". Ci\u00f2 costitu\u00ec la maggior disdetta per i Maratha, dal momento che Shuj\u0101\u02bf al-Dawla vantava risorse finanziarie tutt'altro che esigue, assai utili al sostentamento del lungo stazionamento degli Afghani nell'India settentrionale.\nIl fronte maratha.\nGrant Duff, descrivendo l'esercito maratha, ha scritto:\nI Maratha avevano conseguito il controllo di una parte considerevole dell'India nel periodo tra il 1712 e il 1757. Nel 1758 essi occupavano nominalmente la stessa Delhi, avevano conquistato Lahore ed espulso dalle sue terre T\u012bm\u016br Sh\u0101h Durr\u0101n\u012b, figlio del signore afghano A\u1e25mad Sh\u0101h Abd\u0101l\u012b e suo vicer\u00e9 . Questo costitu\u00ec l'apice dell'espansionismo maratha, le cui frontiere si estendevano a nord del fiume Sindhu fino al nord del Kerala settentrionale. Tale territorio era governato dal \"Peshwa\", che progettava di porre sul trono mughal suo figlio Vishwasrao. Tuttavia Delhi rimaneva ancora sotto il controllo \"de facto\" dell'Impero Mughal e intellettuali musulmani di spicco, inclusi Sh\u0101h Wal\u012bull\u0101h Dihlaw\u012b e altri esponenti dell'Islam indiano erano spaventati dagli sviluppi potenzialmente negativi di quella situazione. Disperati, essi si appellarono ad A\u1e25mad Sh\u0101h Abd\u0101l\u012b, re dell'Afghanistan, per bloccare tale minaccia.\nPreludio.\nA\u1e25mad Sh\u0101h Durr\u0101n\u012b (ovvero A\u1e25mad Sh\u0101h Abd\u0101l\u012b), irritato dalle notizie fornitegli da suo figlio e dai suoi alleati, non era intenzionato a permettere l'ulteriore espansione dei Maratha. Dalla fine del 1759 Abd\u0101l\u012b, con le trib\u00f9 afghane, i suoi alleati Balochi e con i Rohilla di Naj\u012bb Kh\u0101n aveva raggiunto Lahore e Delhi, sconfiggendo le piccole guarnigioni nemiche. A\u1e25mad Sh\u0101h, a quel punto, lasci\u00f2 il suo esercito ad Anupshahr, sulla frontiera del Paese dei Rohilla, convincendo con successo il \"Naww\u0101b\" di Awadh Shuj\u0101\u02bf al-Dawla a raggiungere l'alleanza anti-maratha. I Maratha avevano aveva precedentemente aiutato Safdarjung (padre di Shuj\u0101\u02bf al-Dawla) a sconfiggere i Rohilla a Farr\u016bkh\u0101b\u0101d.\nI Maratha, sotto Sadashivrao Bhau, replicarono alle notizie riguardanti il ritorno degli Afghani nell'India settentrionale arruolando un esercito, con cui marci\u00f2 verso settentrione. La compagine di Bhau fu rafforzata da alcuni contingenti maratha guidati da Holkar, Scindia, Gaikwad e Govind Pant Bundele. Suraj Mal (il signore j\u0101\u1e6d di Bharatpur) inizialmente si un\u00ec a sua volta a Bhausaheb. Questo esercito cos\u00ec composto prese la capitale mughal di Delhi, strappandola alla guarnigione afghana nel dicembre del 1759. Delhi era stata distrutta varie volte dalle precedenti invasioni e inoltre vi era un'acuta carenza di rifornimenti negli accampamenti maratha. Bhau ordin\u00f2 il saccheggio della citt\u00e0, gi\u00e0 abbondantemente spopolata. Si dice che egli avesse programmato di porre sul trono di Delhi suo nipote e il figlio del \"Peshwa\", Vishwasrao. Il sostegno dei J\u0101\u1e6d ai Maratha venne a cessare, e il loro ritiro dallo scontro che si stava per svolgere costituir\u00e0 un motivo cruciale per l'infausto esito della battaglia per i nemici degli Afghani e dei Mughal. A\u1e25mad Sh\u0101h Abd\u0101l\u012b vers\u00f2 il primo sangue nemico attaccando un piccolo contingente maratha comandato da Dattaji Shinde al Burari ghat. Dattaji cadde ucciso nello scontro.\nSconfitta afghana a Kunjpura.\nCon entrambe le parti pronte alla battaglia, seguirono molte schermaglie tra i due eserciti, che ebbero luogo in particolare a Karnal e a Kunjpura. Kunjpura, sulle sponde del fiume Yamuna, a un centinaio di chilometri da Delhi, fu presa d'assalto dai Maratha e l'intera guarnigione afghana fu sterminata o fatta prigioniera. I Maratha conquistarono una facile vittoria a Kunjpura contro una compagine di circa Afghani appostati sul luogo. Alcuni dei pi\u00f9 validi generali di Abd\u0101l\u012b furono uccisi. A\u1e25mad Sh\u0101h era accampato sulla sponda sinistra del fiume Yamuna, che era stato gonfiato dalle piogge, e non poteva far nulla per aiutare la guarnigione. Il massacro della guarnigione di Kunjpura, ben visibile dall'accampamento Durr\u0101n\u012b, esasper\u00f2 Abd\u0101l\u012b a tal punto da fargli ordinare ai suoi uomini di attraversare il fiume ad ogni costo.\nGli Afghani guadano lo Yamuna.\nA\u1e25med Sh\u0101h e i suoi alleati il 17 ottobre 1760 lasciarono Shahdara, dirigendosi a sud. Assumendosi un rischio calcolato, Abd\u0101l\u012b s'immerse nelle acque del fiume, seguito dalla sua guardia del corpo e dalle truppe. Tra il 23 w il 25 ottobre essi furono in grado di guadare il fiume a Baghpat (un piccolo centro abitato a circa 40-45 chilometri dallo Yamuna) senza incontrare resistenza da parte dei Maratha, che erano ancora occupati a saccheggiare Kunjpura.\nDopo che i Maratha fallirono nel contrastare l'attraversamento del fiume alle forze di Abd\u0101l\u012b, si premurarono per\u00f2 di organizzare opere difensive sul terreno presso P\u0101n\u012bpat, bloccando cos\u00ec il ritorno nemico in Afghanistan, proprio come le forze di Abd\u0101l\u012b bloccavano quello loro verso sud. Tuttavia, nel pomeriggio del 26 ottobre, la guardia avanzata di A\u1e25med Sh\u0101h raggiunse Sambalka, a met\u00e0 via all'incirca tra Sonepat e P\u0101n\u012bpat, dove essi si scontrarono con l'avanguardia dei Maratha. \nUn furioso scontro ne segu\u00ec, in cui gli Afghani persero uomini circa ma respinsero i Maratha verso il grosso delle loro truppe, che cominciarono un lento arretramento protrattosi per vari giorni. Ci\u00f2 comport\u00f2 un parziale accerchiamento dell'esercito maratha. Nelle zuffe che ne seguirono, Govind Pant Bundele, con la sua cavalleria leggera di uomini (non convenientemente addestrati) and\u00f2 a occuparsi del foraggio per gli animali, portando con s\u00e9 circa 500 soldati. Essi furono per\u00f2 sorpresi da una forza afghana presso Meerut, e nel combattimento che segu\u00ec Bundele fu ucciso. Ci\u00f2 fu accompagnato dalla morte di un contingente di soldati maratha che avevano lasciato Delhi per portare il soldo e razioni a P\u0101n\u012bpat.\nQuesto complet\u00f2 l'accerchiamento, dal momento che A\u1e25med Sh\u0101h era riuscito a tagliare le linee di rifornimento dell'esercito maratha.\nCon forniture e rifornimenti in calo, le tensioni cominciarono a montare nel campo maratha. Inizialmente costoro avevano mosso pi\u00f9 di 150 pezzi di artiglieria a lunga gittata, costruiti in Francia. Con un raggio d'azione di numerosi chilometri, questi cannoni erano praticamente il meglio esistente a quel tempo. Il piano maratha era quello di attirare da distanza di sicurezza al confronto armato gli Afghani, che avevano solo artiglieria a corta gittata.\nMovimenti preliminari.\nDurante i successivi due mesi dell'assedio ebbero luogo schermaglie e duelli tra le contrapposte unit\u00e0. In una di tali occasioni, Naj\u012bb al-Dawla perse dei suoi Rohilla e rischi\u00f2 di rimanere ucciso egli stesso. Di fronte a un potenziale scacco, Abd\u0101l\u012b pens\u00f2 di giungere a un compromesso, che Bhau non era contrario ad accettare. Tuttavia, Naj\u012bb Kh\u0101n rifiut\u00f2 ogni possibilit\u00e0 di aggiustamento grazie a un richiamo di carattere religioso che riusc\u00ec a ispirare il forte dubbio che i Maratha avrebbero in effetti onorato ogni accordo.\nDopo che i Maratha si mossero verso P\u0101n\u012bpat, Diler Kh\u0101n Marwat, con suo padre \u02bf\u0100lam Kh\u0101n Marwat e una forza di Pashtun, attacc\u00f2 e acquis\u00ec il controllo di Kunjpura, dov'era una guarnigione maratha di 700\u2013800 soldati. A quel tempo Atai Kh\u0101n Baluch, figlio del visir di Abd\u0101l\u012b, giunse dall'Afghanistan con soldati di cavalleria e tagli\u00f2 le linee dei rifornimenti ai Maratha. I Maratha a P\u0101n\u012bpat erano circondati da Abd\u0101l\u012b a sud, dalle trib\u00f9 pashtun (Y\u016bsuf Zai, Afr\u012bd\u012b, Khattak) a est, da Shuj\u0101\u02bf, \u02bfA\u1e6da\u012b Kh\u0101n a nord e da altre trib\u00f9 pashtun (Gandapur, Marwat, Durrani e Kakar) a ovest.\nImpossibilitato a proseguire senza rifornimenti o ad attenderli ancora a lungo, Bhau decise di rompere l'assedio. Il suo piano era di polverizzare sul terreno le formazioni nemiche col fuoco d'artiglieria e di non impiegare la cavalleria finch\u00e9 la resistenza degli Afghani non fosse stata affievolita. Con gli Afghani piegati in tal modo, egli avrebbe mosso gli uomini in formazione difensiva verso Delhi, dove sarebbe stato possibile trovare i necessari rifornimenti.\nFormazioni.\nCoi comandanti maratha che premevano su Sadashivrao Bhau perch\u00e9 muovesse a battaglia anzich\u00e9 perire di fame, il 13 gennaio i Maratha lasciarono i loro attendamenti prima dell'alba e marciarono verso sud contro il campo afghano, in un disperato tentativo di rompere l'assedio. I due eserciti si fronteggiarono quindi verso le 8:00\u00a0a.m.\nLe linee maratha cominciavano poco pi\u00f9 a nord di Kala Amb. Bloccavano cos\u00ec il percorso verso nord delle truppe di Abd\u0101l\u012b e, allo stesso tempo, erano bloccati da quelle stesse truppe dal dirigersi verso sud, in direzione di Delhi, dove i Maratha potevano ottenere i rifornimenti di cui avevano estremo bisogno. Bhau, col figlio del \"Peshwa\" e la guardia reale (\"\u1e24u\u1e93\u016br\u0101t\"), era disposto al centro. L'ala sinistra era composta da truppe \"G\u0101rd\u012b\", sotto il musulmano Ibr\u0101h\u012bm Kh\u0101n G\u0101rd\u012b. Holkar e Sindhia erano sull'estrema destra.\nLa linea maratha formava un arco lungo circa 12 chilometri, protetta dalla fanteria, uomini armati di lancia, moschetto, picca e arco. La cavalleria aveva ricevuto l'ordine di attendere dietro l'artiglieria e i moschettieri con la baionetta inastata, pronta a essere lanciata quando il controllo del campo di battaglia fosse stato completamente realizzato. Dietro questa linea vi era un altro anello di giovani soldati maratha, non ancora testati in battaglia, e infine di civili. Molte erano persone normali, donne e bambini sulla via del pellegrinaggio che intendevano realizzare nei luoghi santi e santuari induisti. Dietro i civili era posizionata un'altra linea protettiva di fanteria, composta da giovani soldati inesperti.\nSul fronte opposto, gli Afghani formavano qualcosa di simile a una linea, pochi metri a sud dell'attuale Sanauli Road. la loro sinistra era formata da Naj\u012bb e la loro destra da due brigate di truppe. Il loro centro era comandato da due visir: Shuj\u0101\u02bf al-Dawla, con soldati e 50\u201360 cannoni, e Sh\u0101h W\u0101l\u012b, visir di A\u1e25mad Sh\u0101h Abd\u0101l\u012b con un corpo scelto di cavalieri afghani loricati. La destra era composta da combattenti Rohilla sotto \u1e24\u0101fi\u1e93 Ra\u1e25mat e altri capi patani dei Rohilla. Pasand Kh\u0101n copriva l'ala sinistra con una cavalleria forte di uomini, Barkurdar Kh\u0101n e Am\u012br Beg coprivano la destra con uno stuolo di cavalleria di uomini. Moschettieri con armi a lunga gittata erano altres\u00ec presenti. In tale ordine, l'esercito di A\u1e25mad Sh\u0101h mosse in avanti, mentre egli occupava il suo posto centrale preferito, che era allora dietro la linea ad arco di cerchio, da cui egli poteva osservare e dirigere meglio lo scontro.\nBattaglia.\nPrime fasi.\nPrima dell'alba del 14 gennaio 1761, le truppe maratha presero nell'accampamento il loro pasto, accompagnato da acqua zuccherata, e si prepararono al combattimento. Uscirono dalle loro trincee, collocando le loro artiglierie in posizione sulle linee preordinate, a circa 2\u00a0km dagli Afghani. Vedendo che la battaglia era iniziata, A\u1e25mad Sh\u0101h posizion\u00f2 i suoi 60 cannoni ad anima liscia e apr\u00ec il fuoco.\nL'attacco iniziale fu condotto dal fianco destro dei Maratha, comandato dal musulmano Ibr\u0101h\u012bm Kh\u0101n G\u0101rd\u012b, che fece avanzare la sua fanteria contro i Rohilla e Sh\u0101h Pasand Kh\u0101n. Le prime salve sparate dall'artiglieria maratha volarono sopra le teste degli Afghani e fecero pochissimi danni. Il primo attacco afghano, condotto dai Rohilla di Naj\u012bb Kh\u0101n, si abbatt\u00e9 invece con forza contro gli arcieri e i picchieri maratha, e fu coinvolta anche un'unit\u00e0 dei famosi moschettieri G\u0101rd\u012b, dislocata accanto alle postazioni dell'artiglieria. La seconda e le successive salve furono esplose a distanza ravvicinata dai ranghi afghani. La carneficina che ne consegu\u00ec fece arretrare i Rohilla sulle loro linee di partenza, lasciando il campo di battaglia nelle mani di Ibr\u0101h\u012bm Kh\u0101n G\u0101rd\u012b per i successivi tre giorni, durante i quali gli moschettieri Gard\u012b uccisero circa Rohilla.\nNella seconda fase dello scontro, lo stesso Bhau guid\u00f2 la carica contro l'ala sinistra del centro afghano, comandato dal visir Sh\u0101h W\u0101l\u012b Kh\u0101n. La veemenza dell'urto ruppe quasi le linee afghane, e i soldati di A\u1e25mad Sh\u0101h cominciarono ad abbandonare le loro posizioni in preda alla confusione e al panico. Provando disperatamente a riunire le sue forze, Sh\u0101h W\u0101l\u012b Kh\u0101n si appell\u00f2 a Shuj\u0101\u02bf al-Dawla per essere aiutato. Tuttavia il \"Naww\u0101b\" non si mosse dalle sue posizioni, per non sguarnire il centro dello schieramento. Malgrado il successo conseguito da Bhau e l'impeto del suo assalto, l'assalto non consegu\u00ec un completo successo, visto che met\u00e0 quasi dei soldati maratha era sfinito. Inoltre non vi era una cavalleria pesante in grado di mantenere quei vantaggi conseguiti. Al fine di obbligare al dietro front le truppe afghane in rotta, Abd\u0101l\u012b dispieg\u00f2 i suoi moschettieri Nascibchi perch\u00e9 sparassero addosso ai disertori, che infine si fermarono e tornarono ai loro posti sul campo di battaglia.\nFase finale.\nI Maratha, sotto la guida di Scindia, attaccarono Naj\u012bb. Questi tuttavia combatt\u00e9 efficacemente restando sulla difensiva, tenendo a bada le forze di Scindia. Verso mezzogiorno sembr\u00f2 che Bhau avesse nuovamente a portata di mano la vittoria per i Maratha. Il fianco destro afghano manteneva ancora la propria posizione ma il centro era tagliato in due e il fianco destro era quasi del tutto distrutto. A\u1e25mad Sh\u0101h aveva osservato lo svolgimento della battaglia dalla propria tenda, difeso sulla sua sinistra dalle sue forze armate non ancora impiegate. Invi\u00f2 allora la sua guardia del corpo a convocare i soldati della riserva dai loro attendamenti e li organizz\u00f2 in una colonna antistante la sua cavalleria di moschettieri (Kizilbash o Qizilbash) e i mobilissimi \"shutarn\u0101l\", o \"ushtran\u0101l\" (\"uomini-cannone\", perch\u00e9 montavano cannoni sulla parte posteriore dei loro cammelli).\nGli \"shaturnal\" potevano far fuoco con una nutrita salva al di sopra della testa della loro fanteria contro la cavalleria maratha. Essa non poteva resistere al fuoco dei moschetti e dei cannoni montati sui cammelli degli Afghani, i cui cavalieri potevano sparare senza dover smontare dalle loro bestie, ed erano particolarmente efficaci contro la cavalleria in rapido movimento. Abd\u0101l\u012b intanto invi\u00f2 500 uomini della sua guardia con l'ordine di prelevare tutti gli uomini abili dall'accampamento e di mandarli al fronte. Mand\u00f2 altri uomini della sua guardia a punire le truppe di prima linea che avessero tentato di disertare e a uccidere senza piet\u00e0 qualsiasi soldato che non combattesse. Queste truppe supplementari, assieme a uomini della riserva, andarono a occupare i ranghi decimati dei Rohilla sulla destra. I rimanenti soldati della riserva, che assommava a uomini, furono spediti a soccorrere Sh\u0101h W\u0101l\u012b, ancora strenuamente impegnato a resistere contro Bhau al centro dello schieramento. Questi guerrieri corazzati dovevano caricare con il Visir in ordine serrato e al galoppo. Ogni volta che essi caricavano il nemico di fronte, la compagine e Naj\u012bb erano costretti a cedere sull'altro fianco.\nCoi suoi uomini sulla linea del fuoco, l'artiglieria maratha non poteva replicare ai colpi degli \"shathurnal\" e alle cariche della cavalleria. Circa soldati della cavalleria e della fanteria maratha furono uccisi prima che il combattimento corpo a corpo cominciasse verso le ore 14:00. Alle 16:00, l'esausta fanteria maratha cominci\u00f2 a soccombere agli assalti delle nuove riserve afghane, protette da giacche di pelle corazzate.\nAggiramento.\nSadashiv Rao Bhau, che non aveva truppe di riserva, vedendo i vuoti aperti nelle sue linee avanti a lui, i civili che erano dietro e vedendo Vishwasrao scomparire nel bel mezzo dei combattimenti, cap\u00ec che non aveva altra scelta se non quella di scendere dal suo elefante e di guidare personalmente lo scontro.\nAvvantaggiandosi di ci\u00f2, gli Afghani - che erano stati precedentemente fatti prigionieri dai Maratha durante l'assedio di Kunjpura - insorsero. I prigionieri si sfilarono le loro cinture verdi e le indossarono a mo' di turbante per far credere di far parte delle truppe dell'Impero Durrani e iniziarono ad attaccare dall'interno i loro nemici. Ci\u00f2 gener\u00f2 confusione e grande costernazione tra i soldati maratha, che pensarono che il nemici li stessero attaccando alle spalle. Alcune truppe maratha dell'avanguardia, vedendo che il loro generale era scomparso dal suo elefante e il caos generato dietro di loro, furono presi dal panico e si sparpagliarono disordinatamente verso le retrovie.\nAbd\u0101l\u012b aveva assegnato a una parte del suo esercito il compito di accerchiare ed eliminare i G\u0101rd\u012b, che erano all'estrema sinistra dell'esercito maratha. Bhausaheb aveva ordinato a Vitthal Vinchurkar (con cavalieri) e a Damaji Gaikwad (con cavalieri) di proteggere i G\u0101rd\u012b. Tuttavia, dopo aver appurato che i G\u0101rd\u012b, non avevano alcuna indicazione per dirigere il fuoco dei loro cannoni contro le truppe nemiche, persero la pazienza e decisero di combattere essi stessi i Rohilla. Cos\u00ec facendo, ruppero l'ordine della loro disposizione sul terreno e si avventarono sui Rohilla. I fucilieri rohilla cominciarono a sparare con cura sulla cavalleria maratha, che era armata di sole spade. Ci\u00f2 dette ai Rohilla l'opportunit\u00e0 di accerchiare i G\u0101rd\u012b e di aggirare il centro maratha, mentre Sh\u0101h W\u0101l\u012b insisteva ad attaccare il loro fronte. Cos\u00ec, i G\u0101rd\u012b furono abbandonati senza difesa e cominciarono a cadere a uno a uno.\nVishwasrao era gi\u00e0 stato ucciso da un colpo alla testa. Bhau e le forze reali Huzurati combatterono fino alla fine, con il capo maratha che ebbe tre cavalli colpiti dal fuoco nemico mentre era in sella. A quel punto, i contingenti Holkar e Scindia capirono che la battaglia era perduta e fecero confluire le loro forze con quelle di un contingente, aprendosi un varco nel fianco destro maratha, cosicch\u00e9 i primi fuggirono attraversando le linee Durr\u0101n\u012b verso sud, mentre Jankoji Rao Scindia guidava l'altro contingente per rafforzare le assottigliate linee dei Maratha. Le linee del fronte maratha rimasero ampiamente intatte, con alcune delle loro unit\u00e0 di artiglieria che combatterono fino al tramonto. Optando per non lanciare un attacco notturno, numerose truppe maratha fuggirono durante quella notte. \nLa moglie di Bhau Parvatibai, che aiutava l'amministrazione delle forze maratha, fugg\u00ec verso Pune con la sua guardia del corpo, Janu Bhintada, e con Nana Fadnavis sotto la protezione del contingente Malhar di Rao Holkar. Quasi soldati tentarono di raggiungere Gwalior.\nSpiegazioni circa l'esito della battaglia.\nI Durr\u0101n\u012b erano quantitativamente e qualitativamente superiori rispetto ai Maratha. La forza combinata afghana era molto pi\u00f9 numerosa di quella maratha. Sebbene la fanteria dei Maratha fosse organizzata secondo le linee tattiche di concezione europea e il loro esercito avesse alcune delle migliori armi di fabbricazione francese dell'epoca, la loro artiglieria era statica e mancava di mobilit\u00e0 rispetto alle forze afghane, in grado di muoversi rapidamente. L'artiglieria pesante montata degli Afghani si dimostr\u00f2 assai pi\u00f9 efficiente sul campo di battaglia dell'artiglieria leggera maratha. Nessuno degli altri sovrani hindu seppe o volle unire le proprie forze a quelle maratha per combattere Abd\u0101l\u012b. Gli alleati di A\u1e25mad Sh\u0101h Durr\u0101n\u012b, ovverosia Naj\u012bb al-Dawla, Shuj\u0101\u02bf al-Dawla e i Rohilla conoscevano molto bene l'India settentrionale. Il signore afghano ricorse anche alle sue doti diplomatiche per stringere accordi con i capi hindu, specialmente coi J\u0101\u1e6d e i Rajput, oltre ad antichi rivali quale il \"Naww\u0101b\" di Awadh, appellandosi alla comune fede islamica.\nInoltre, i capi principali dei Maratha litigavano costantemente tra loro. Ognuno coltivava ambizioni di ritagliarsi un proprio dominio indipendente e non aveva alcun interesse a combattere contro un nemico comune. Alcuni di loro non condividevano l'idea di una \"battaglia campale\" e preferivano nettamente seguire le loro consuete tattiche di guerriglia anzich\u00e9 invece di caricare il nemico frontalmente. I Maratha inoltre stavano combattendo da soli in un luogo distante oltre 1600 chilometri dalla loro capitale Pune.\nRaghunathrao si ipotizza fosse andato a nord per rinforzare l'esercito. Chiese una cifra importante e uomini per la guerra, che gli furono per\u00f2 negati da suo cugino Sadashivrao Bhau, \"D\u012bv\u0101n\" del \"Peshwa\", cos\u00ec che egli rinunzi\u00f2 ad andare. Sadashivrao Bhau era l\u00ec dopo essere stato nominato comandante in capo dell'esercito maratha, sotto il quale fu combattuta la battaglia di Panipat. Alcuni storici hanno ipotizzato che la decisione del \"Peshwa\" di nominare Sadashivrao Bhau comandante supremo, anzich\u00e9 Malharrao Holkar o Raghunathrao, si dimostr\u00f2 infelice, dal momento che Sadashivrao era totalmente ignaro della situazione politica e militare nell'India settentrionale.\nSe Holkar fosse rimasto sul campo di battaglia, la disfatta maratha sarebbe stata ritardata, ma non evitata. La superiorit\u00e0 di A\u1e25mad Sh\u0101h in una battaglia campale avrebbe potuto essere evitata se i Maratha avessero condotto i combattimenti in accordo cn il loro tradizionale \"ganimi kava\", o guerriglia, come consigliato da Malharrao Holkar, sia nel Punjab sia nel nord dell'India, anche perch\u00e9 Abd\u0101l\u012b non era in condizione di poter mantenere troppo a lungo sul luogo della battaglia il suo esercito.\nMassacri dopo la battaglia.\nLa cavalleria e i picchieri afghani percorsero selvaggiamente le strade di P\u0101n\u012bpat, scannando decine di migliaia di soldati e civili maratha. Le donne e i fanciulli che avevano cercato rifugio nelle vie di P\u0101n\u012bpat furono trascinati negli accampamenti afghani come schiavi. I ragazzi sopra i 14 anni furono decapitati prima delle loro madri e delle loro sorelle. Agli ufficiali afghani che avevano perso i loro parenti in battaglia fu permesso di compiere massacri di ind\u00f9 anche il giorno successivo, a P\u0101n\u012bpat e nella sue aree circostanti. Furono elevati cumuli di teste mozzate fuori dagli accampamenti dei vincitori. Secondo l'unica affidabile cronaca che cita testimonianze oculari\u00a0\u2013 il \"bakhar\" del \"D\u012bv\u0101n\" Kash\u012b R\u0101j di Shuj\u0101\u02bf al-Dawla \u2013 circa prigionieri maratha furono massacrati a sangue freddo il giorno seguente la battaglia. A dire di Hamilton, un reporter della \"Bombay Gazette\" circa mezzo milione di Maratha era presente a P\u0101n\u012bpat e di essi prigionieri furono giustiziati dagli Afghani.\nMolte delle donne maratha, in disperata fuga, saltarono dentro i pozzi di P\u0101n\u012bpat piuttosto che correre il rischio quasi certo di essere violentate e disonorate.\nTutti i prigionieri furono trasferiti in gabbie di bamb\u00f9 su carretti trainati da buoi, cammelli ed elefanti.\nIl \"Siyar al-Mutakhkhir\u012bn\" sostiene:\nConseguenze.\nI cadaveri di Vishwasrao e di Bhau furono trovati dai Maratha e cremati secondo la loro tradizione. La moglie di Bhau, Parvatibai, fu salvata da Malharrao Holkar, secondo le direttive impartite da Bhau, e infine torn\u00f2 a Pune.\nIl Peshwa Balaji Baji Rao, non informato sullo stato del suo esercito, stava attraversando il Narmada con rinforzi quando seppe della disfatta. Torn\u00f2 quindi a Pune e non soi riprese mai pi\u00f9 dallo shock della disfatta di P\u0101n\u012bpat. Secondo Shuresh Sharma, \"Fu l'amore per il piacere di Balaji Bajirao a essere il responsabile per P\u0101n\u012bpat. Egli rimand\u00f2 a Paithan la celebrazione del suo secondo matrimonio fino al 27 dicembre, quando ormai era troppo tardi\".\nJankoji Scindia fu preso prigioniero e giustiziato su istigazione di Naj\u012bb al-Dawla. Ibr\u0101h\u012bm Kh\u0101n G\u0101rd\u012b fu torturato e ucciso (col consenso di A\u1e25mad Kh\u0101n) dagli infuriati soldati afghani. I Maratha non si ripresero mai pi\u00f9 dalla catastrofe e dalla perdita di P\u0101n\u012bpat, ma rimasero la potenza predominante e un vasto impero nel subcontinente indiano, tentando di riprendere Delhi 10 anni dopo. Tuttavia i loro piani riguardanti l'intera India finirono con l'ultima delle tre guerre anglo-maratha, mezzo secolo circa dopo P\u0101n\u012bpat, ai primi del XIX secolo.\nI J\u0101\u1e6d, sotto Suraj Mal, beneficiarono in modo significativo del fatto di non aver partecipato alla battaglia di P\u0101n\u012bpat. Garantirono assistenza notevole ai soldati e ai civili maratha che erano scampati al combattimento.\nMalgrado Abd\u0101l\u012b avesse vinto la battaglia, le perdite da lui subite furono pesanti ed egli oper\u00f2 per giungere a una pace coi Maratha. Abd\u0101l\u012b mand\u00f2 pertanto una lettera a Nanasaheb Peshwa (che si stava muovendo verso Delhi, anche se a un ritmo molto lento, per unirsi a Bhau contro Abdali) dicendo al Peshwa che egli non aveva attaccato Bhau se non per difendere se stesso. Abd\u0101l\u012b scrisse nella lettera al Peshwa del 10 febbraio 1761:\nQueste circostanze portarono Abd\u0101l\u012b a lasciare l'India al pi\u00f9 presto. Prima di partire, egli invi\u00f2 ai capi indiani, incluso Robert Clive, un firmano (decreto regio), perch\u00e9 fosse riconosciuto Sh\u0101h \u02bf\u0100lam II come Imperatore.\nA\u1e25mad Sh\u0101h nomin\u00f2 anche Naj\u012bb al-Dawla Reggente dell'Imperatore Mughal. Inoltre, Naj\u012bb e Mun\u012br al-Dawla acconsentirono a versare ad Abd\u0101l\u012b, come gerente del sovrano mughal, un tributo annuo di 4 milioni di rupie. Quella completata fu l'ultima grande spedizione di A\u1e25mad Sh\u0101h Abd\u0101l\u012b nell'India settentrionale, dal momento che le perdite subite nella battaglia vinta lo lasciarono senza alcuna capacit\u00e0 di retribuire soldati per altre guerre contro i Maratha, mentre cresceva in lui la preoccupazione della crescita dei Sikh.\nLe forze di Sh\u0101h Shuj\u0101\u02bf al-Dawla (inclusi i consiglieri persiani) svolsero un ruolo decisivo ne raccogliere notizia di rilievo sulla forze hindu e si resero famose per aver teso centinaia di sanguinose imboscate.\nDopo la battaglia di P\u0101n\u012bpat, i servigi dei Rohilla furono premiati da concessioni accordate da Shikohabad al \"Naww\u0101b\" Fay\u1e0d All\u0101h Kh\u0101n e da Jalesar e Firozabad al \"Naww\u0101b\" Sa\u02bfd All\u0101h Kh\u0101n. Naj\u012bb Kh\u0101n dimostr\u00f2 di essere un vero governante. Tuttavia, dopo la sua morte nel 1770, i Rohilla vennero sconfitti dalla Compagnia britannica delle Indie Orientali.\nRetaggio.\nIl valore mostrato dai Maratha fu lodato dallo stesso A\u1e25mad Sh\u0101h Abd\u0101l\u012b.\nLa terza battaglia di P\u0101n\u012bpat vide un numero enorme di morti e di ferite in una singola giornata di battaglia. Fu la maggior battaglia combattuta fra potenze militari dell'Asia meridionale fino alla creazione del Pakistan e della Unione indiana nel 1947.\nPer salvare il loro regno, i Mughal ancora una volta cambiarono fronte e accolsero gli Afghani a Delhi. I Mughal conservarono il controllo nominale di piccole aree dell'India ma non rappresentarono mai pi\u00f9 una forza reale. L'Impero fin\u00ec ufficialmente nel 1857, quando l'ultimo Imperatore, Bah\u0101dur Sh\u0101h II, fu accusato di coinvolgimento nei Moti indiani del 1857 - che gli Indiani definiscono \"Prima guerra d'indipendenza\" e il mondo anglosassone insiste nel definire \"Ammutinamento dei Sepoy\" - ed esiliato.\nL'espansionismo maratha conobbe un arresto con la battaglia, e il danno arrecato al morale dei Maratha dalla sconfitta caus\u00f2 contrasti e scontri all'interno del loro Impero. Essi ovviarono a tutto ci\u00f2 solo col successivo \"Peshwa\", Madhavrao I, e tornarono al primitivo controllo del settentrione indiano, occupando infine Delhi nel 1771.\nTuttavia, dopo la morte di Madhavrao, a causa delle incessanti interferenze e aggressioni vere e proprie dell'imperialismo britannico, le loro ambizioni di costituire un impero terminarono ufficialmente solo nel 1818, dopo tre guerre combattute contro la Compagnia britannica delle Indie Orientali.\nAl contrario, i Sikh \u2014 la cui ribellione era stata la causa prima dell'invasione di Abd\u0101l\u012b \u2014 conservarono ampiamente le loro ambizioni, e presto tornarono a Lahore. Quando A\u1e25mad Sh\u0101h torn\u00f2 nel marzo del 1764, fu obbligato a interrompere il suo assedio dopo solo due settimane a causa di una ribellione in Afghanistan. Torn\u00f2 ancora una volta nel 1767 ma non fu in grado di vincere alacuna battaglia decisiva. Con le sue truppe che si lagnavano di non essere retribuite, egli infine perse la regione a favore del Sikh Khalsa Raj, il cui pieno controllo continuer\u00e0 fino al 1849, quando i suoi domini furono annessi dalla Compagnia britannica delle Indie Orientali.\nSi citano gesti di eroismo e di valore da entrambe le parti. Ataikhan, il figlio adottiovo del Visir, si dice fosse stato ucciso in quel frangente, quando Yashwantrao Pawar si arrampic\u00f2 in cima al suo elefante e lo abbatt\u00e9. Il corpo di Santa ji Wagh fu ritrovato con 40 ferite mortali. Il coraggio di Vishwas Rao, figlio del \"Peshwa\", e di Sadashiv Bhau fu riconosciuto anche dagli Afghani."}
{"id": "8391223", "revid": "122814030", "url": "https://it.wikipedia.org/wiki?curid=8391223", "title": "Sport-Club Paderborn 07 2017-2018", "text": "Questa voce raccoglie le informazioni riguardanti lo Sport-Club Paderborn 07 nelle competizioni ufficiali della stagione 2017-2018.\nStagione.\nNella stagione 2017-2018 il Paderborn, allenato da Steffen Baumgart, concluse il campionato di 3. Liga al 2\u00ba posto e fu promosso in 2. Bundesliga. In coppa di Germania il Paderborn fu eliminato ai quarti di finale dal .\nOrganigramma societario.\nArea tecnica"}
{"id": "8391225", "revid": "1609015", "url": "https://it.wikipedia.org/wiki?curid=8391225", "title": "Predica di san Giovanni Battista", "text": ""}
{"id": "8391227", "revid": "887364", "url": "https://it.wikipedia.org/wiki?curid=8391227", "title": "Circondario (Regno delle Due Sicilie)", "text": ""}
{"id": "8391233", "revid": "1305772", "url": "https://it.wikipedia.org/wiki?curid=8391233", "title": "Crash into Me (Steve Aoki e Darren Criss)", "text": "Crash into Me \u00e8 un singolo del DJ statunitense Steve Aoki e del cantautore statunitense Darren Criss, pubblicato il 12 luglio 2019 come quinto estratto dal sesto album in studio di Aoki \"Neon Future IV\".\nDescrizione.\nSi tratta di una reinterpretazione in chiave EDM dell'omonimo singolo della Dave Matthews Band del 1996 ed \u00e8 caratterizzata da un riff di chitarra acustica suonato da Criss che sfocia in una linea elettronica di basso durante il ritornello. Riguardo alla nascita della collaborazione, Criss ha spiegato: \nLa copertina realizzata per il singolo \u00e8 un omaggio alla sitcom animata \"Beavis and Butt-head\".\nVideo musicale.\nPresentato il 12 novembre 2019, anche il videoclip trae ispirazione da \"Beavis and Butt-head\" e mostra una versione animata dei due musicisti guardare un programma televisivo in cui vengono mostrati gli stessi Aoki e Criss registrare il brano in sala di registrazione."}
{"id": "8391236", "revid": "1719883", "url": "https://it.wikipedia.org/wiki?curid=8391236", "title": "Sfere d'influenza", "text": ""}
{"id": "8391242", "revid": "1577172", "url": "https://it.wikipedia.org/wiki?curid=8391242", "title": "Giudice circondariale", "text": "Il giudice di circondario o giudice circondariale, talvolta con l'aggiunta dell'aggettivo \"regio\", era, nel regno delle Due Sicilie, il magistrato incaricato dell'amministrazione della giustizia entro un determinato circondario.\nL'organo da egli presieduto era altres\u00ec detto \"giudicatura\", \"giudicato regio\" o \"regio giudicato\".\nFunzioni.\nIl giudice circondariale, eletto dal sovrano in carica tre anni, con bisogno di riconferma, risiedeva nel capoluogo ed aveva una serie di competenze in materia civile e penale; inoltre, dove erano assenti i commissariati di polizia, al giudice circondariale era affidata anche la polizia ordinaria e giudiziaria.\nPer i crimini pi\u00f9 gravi, dopo aver svolto indagini preliminari, li rimetteva al Tribunale o alla Gran Corte Criminale del capoluogo provinciale."}
{"id": "8391243", "revid": "887364", "url": "https://it.wikipedia.org/wiki?curid=8391243", "title": "Giudice di circondario", "text": ""}
{"id": "8391245", "revid": "287204", "url": "https://it.wikipedia.org/wiki?curid=8391245", "title": "Predica di san Giovanni Battista (Diogo de Contreiras)", "text": "La Predica di san Giovanni Battista \u00e8 un dipinto del pittore portoghese Diogo de Contreiras realizzato circa nel 1554 e conservato nel Museo nazionale d'arte antica a Lisbona in Portogallo.\nStoria.\nLu\u00eds Reis Santos consider\u00f2 questo dipinto appartenente a Greg\u00f3rio Lopes, proponendo una datazione tra il 1530 e il 1540, ma recentemente l'opera fu attribuita a Diogo Contreiras, un pittore con attivit\u00e0 documentata tra il 1521 e il 1560. \nIl pittore Diogo Contreiras realizz\u00f2 tra il 1552 e il 1554 il dipinto \"Predica di san Giovanni Battista\", per decorare il Convento de S\u00e3o Bento de C\u00e1stris a \u00c9vora, avendo ricevuto per l'opera 30.000 reais, per tre anni, in grano e denaro.\n\u00c8 un dipinto creato per una pala d'altare nel convento delle monache cistercensi di \u00c9vora. Secondo V\u00edtor Serr\u00e3o, stiamo davanti a una delle prime opere del manierismo nell'arte portoghese.\nDescrizione.\nIl dipinto raffigura San Giovanni Battista che predica in campagna a un gruppo di persone, con almeno altri tre gruppi di persone disposte in altre parti del dipinto.\nSan Giovanni Battista occupa il centro del dipinto. Incorniciato da un'enorme roccia che d\u00e0 l'idea di una grotta (dolmen?). Predica a un gruppo di seguaci seduti, con donne a sinistra con bambini e uomini a destra. Mentre alcune donne ascoltano il sermone, altre si divertono con i loro figli e anche gli uomini mantengono atteggiamenti vari, vedendo gruppi di persone sullo sfondo.\nSan Giovanni Battista emerge dall'ellisse formata dal gruppo che lo ascolta ai suoi piedi, elevando il suo corpo verticale formato dalle gambe dell'uomo e della donna in primo piano. Si appoggia sul ginocchio coperto di tunica su un libro su cui poggia un braccio e l'agnello alato che simboleggia Cristo. Le figure sono state trattate con volumetria, formando le pieghe delle vesti in forme ellittiche e circolari rivelando l'importanza data dall'autore al dipinto.\nIl Battista con i rispettivi attributi, l'agnello e il libro, predica a un gruppo di persone sedute sul pavimento. Sullo sfondo, sul lato sinistro, \u00e8 possibile vedere una folla sul fiume Giordano e, sul lato opposto, un gruppo di sacerdoti ebrei. La linea ondulata del dipinto e la tavolozza dei colori mostrano gi\u00e0 l'influenza del manierismo italiano, allontanando il lavoro dagli schemi rinascimentali."}
{"id": "8391246", "revid": "287204", "url": "https://it.wikipedia.org/wiki?curid=8391246", "title": "Museo della mezzadria", "text": ""}
{"id": "8391248", "revid": "300067", "url": "https://it.wikipedia.org/wiki?curid=8391248", "title": "Ricardo Pontvianne", "text": ""}
{"id": "8391256", "revid": "1310927", "url": "https://it.wikipedia.org/wiki?curid=8391256", "title": "Andrij Sachnevy\u010d", "text": "Carriera.\nHa giocato nella massima serie ucraina e in quella lettone."}
{"id": "8391261", "revid": "287204", "url": "https://it.wikipedia.org/wiki?curid=8391261", "title": "Gerard Schurmann", "text": "Biografia.\nNacque nelle Indie orientali olandesi (ora Giava Orientale) da genitori olandesi.. Studi\u00f2 composizione con Alan Rawsthorne, amico e mentore per tutta la vita (lo aiut\u00f2 nel film \"The Cruel Sea\"), pianoforte con Kathleen Long, direzione con l'italiano Franco Ferrara\nDurante la seconda guerra mondiale prest\u00f2 servizio nella Royal Air Force, conciliando la carriera di pianista da concerto con il ruolo diplomatico di responsabile culturale all'Ambasciata dei Paesi Bassi.\nDal 1948 fu l'autore di varie colonne sonore per il cinema, per lo pi\u00f9 per il genere horror (\"The Camp on Blood Island\", \"Horrors of the Black Museum\", \"Konga\" e \"The Lost Continent\") e film d'azione (\"Cone of Silence\", \"Attack on the Iron Coast\").\nIn particolare, nel 1984, Schurmann compose la sua penultima partitura musicale per il cinema, un film che rievocava gli ultimi giorni di vita di Benito Mussolini e della sua amante Claretta Petacci: il regista Pasquale Squitieri lo contatt\u00f2 per chiedergli di realizzare una colonna sonora che riecheggiasse lo stile wagneriano (eseguita dall'Orchestra dell'Accademia di Santa Cecilia) per il suo film \"Claretta\" con Claudia Cardinale, Giuliano Gemma e Catherine Spaak, dopo il rifiuto di Ennio Morricone, precedentemente invitato per scriverne le musiche.\nNel 1981 lasci\u00f2 l'Inghilterra, trasferendosi negli Stati Uniti.\nAl cinema l'ultimo suo lavoro fu per \"The Gambler\" (1997), film nel quale l'attore Michael Gambon interpret\u00f2 la vita del romanziere russo F\u00ebdor Dostoevskij. Dopo aver curato la colonna sonora della pellicola \"La nebbia degli orrori\" (1968) di Michael Carreras, Schurmann inizi\u00f2 a dedicarsi soprattutto all'insegnamento e alla direzione d'orchestra.\nAl di l\u00e0 della composizione, si fece conoscere come orchestratore e direttore, collaborando con Ernest Gold in \"Exodus\" (regia di Otto Preminger, 1960), con Mario Nascimbene in \"I vichinghi\" (regia di Richard Fleischer, 1958), e in particolare con Maurice Jarre su \"Lawrence d'Arabia\" (regia di David Lean, 1962).\n\u00c8 morto nella sua casa di Los Angeles, nel quartiere di Hollywood Hills, all'et\u00e0 di 96 anni: l'annuncio della scomparsa \u00e8 stato dato dalla famiglia.\nComposizioni.\nTra le sue opere da concerto si ricordano \"Six Studies of Francis Bacon\" (1968) \u2013 Schurmann era stato un vicino di casa e amico dell'artista Francis Bacon che per lui dipinse un suo famoso ritratto (\"Studies of Gerard Schurmann\", olio su tela, 1969) \u2013 e \"Variants\" (1970) per orchestra, \"The Gardens of Exile\" (1989-'90) per violoncello e orchestra, l'opera-cantata \"Piers Ploughman\" (1979-'80) e la cantata corale \"The Double Heart\" (1976).\nNumerose delle sue colonne sonore di film e concerti sono state registrate dalla Chandos Records, dirette dal compositore Rumon Gamba, mentre l'etichetta Toccata Classics si \u00e8 occupata della musica da camera di Schurmann."}
{"id": "8391262", "revid": "15756", "url": "https://it.wikipedia.org/wiki?curid=8391262", "title": "Chiesa di Santa Giustina (Teolo)", "text": "La chiesa di Santa Giustina \u00e8 un edificio religioso sito a Teolo, comune in provincia di Padova posto centralmente nel parco regionale dei Colli Euganei. Nella suddivisione territoriale della chiesa cattolica, \u00e8 sede della parrocchia di Santa Giustina Vergine e Martire, collocata nel vicariato di Lozzo Atestino-Teolo, a sua volta parte della diocesi di Padova.\nLa chiesa, posta in uno dei pi\u00f9 alti punti della cittadina e alle pendici del versante sudorientale del monte della Madonna, uno dei maggiori rilievi dei Colli Euganei, ha origini molto antiche, citata come pieve gi\u00e0 nel 1297 con la dedicazione a Santa Giustina, protomartire padovana. Dai primi mesi del 2017 \u00e8 chiusa al culto a causa di un fronte franoso che interessando la parte retrostante dell'edificio ne ha intaccato la struttura producendo fessurazioni nella sua parte pi\u00f9 antica, tuttavia al marzo 2020 l'opera di consolidamento era quasi ultimata.\nStoria.\nLe prime citazioni di una chiesa sita nell'abitato, a quel tempo indicato come Tedolo, una pieve, ovvero edificio con annesso battistero, sede arcipretale e dedicata a Giustina, vergine e protomartire padovana, sono contenute nella decima papale del 1297 assieme alle chiese dipendenti di Montemerlo, Zovon, Boccon, Castelnuovo e Cortel\u00e0.\nIl primitivo edificio fu oggetto di ristrutturazioni tra il 1290 e il 1310, mentre per l'inizio della costruzione del campanile si dovette attendere il 1400.\nA seguito del decreto emesso dal cardinale Carlo Rezzonico e datato 27 luglio 1747, la pieve di Teolo, toponimo assestato dal 1592, sub\u00ec il progressivo distacco delle altre chiese, acquisendo lo status di parrocchie autonome, e decretando la perdita di importanza della sua sede.\nUn ultimo importante intervento nella struttura, ampliandola, venne effettuato tra il 1851 e il 1853, lasciando tuttavia inalterata l'impostazione tardo-medievale del complesso cos\u00ec come si presenta attualmente. Con il completamento del tetto, venne consacrata l'11 settembre 1909.\nDescrizione.\nEsterno.\nLa chiesa sorge decentrata rispetto all'abitato con orientamento, consueto per l'epoca, est-ovest.\nLa facciata a capanna, realizzata con ciottoli e laterizi irregolari, rivela a un pi\u00f9 attento esame la sua evoluzione nei secoli, integrando i successivi ampliamenti e abbellimenti. Piuttosto semplice, come nei canoni dell'architettura romanica, \u00e8 caratterizzata dall'unico portale integrato in un falso protiro, dove ai lati sono poste due lapidi che riportano iscrizioni in lingua latina e scrittura gotica mentre sulla parte superiore \u00e8 presente una nicchia vuota, innalzandosi fino al frontone, di forma triangolare e con una semplice cornice al cui interno si aprono, affiancati, una coppia di oculi. Sulla facciata sono inoltre presenti altre due nicchie contenenti altrettante statue, quella a sinistra riproducente la santa alla quale la chiesa \u00e8 intitolata, una coppia di oculi murati, retaggio della precedente struttura, e sulla parte sinistra in basso, una pietra tombale.\nIl campanile, eretto a partire dall'anno 1400, sorge separato di fronte all'edificio principale, anch'esso di gusto romanico a pianta quadrata, oscurando parzialmente alla vista dei fedeli che sopraggiungono la facciata della chiesa; la cella campanaria \u00e8 sormontata da una guglia ottagonale.\nInterno.\nL'interno, a navata unica, conserva alcune opere di pregevole fattura, tra cui spiccano due pale d'altare attribuite a Francesco Apollodoro e a Pietro Liberi, e due statue di santi, opera di Tommaso Bonazza e di Francesco Rizzi. Pi\u00f9 recenti sono gli affreschi che decorano le pareti interne, realizzate in stile Liberty dal padovano Giacomo Manzoni.\nNella cantoria, sulla controfacciata, \u00e8 collocato un organo a canne realizzato nel 1916 dagli organari Domenico Malvestio e figlio."}
{"id": "8391268", "revid": "1345932", "url": "https://it.wikipedia.org/wiki?curid=8391268", "title": "Ghiacciaio Robb", "text": "Il ghiacciaio Robb \u00e8 un ghiacciaio lungo circa 70\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, sulla costa di Shackleton, e fluisce verso nord a partire dal versante settentrionale del picco Clarkson, scorrendo tra le creste Softbed, a ovest, e la cresta Benson, a est, e costeggiando per un tratto il ghiacciaio Lowery, per poi virare verso ovest ed entrare nella barriera di Ross.\nStoria.\nIl ghiacciaio Robb \u00e8 \u00e8 stato cos\u00ec battezzato dal comitato neozelandese per i toponimi antartici in onore di Murray Robb, leader della spedizione neozelandese di esplorazione antartica svolta nel periodo 1959-60, che attravers\u00f2 questo ghiacciaio per raggiungere il Lowery."}
{"id": "8391269", "revid": "1345932", "url": "https://it.wikipedia.org/wiki?curid=8391269", "title": "Ghiacciaio Krank", "text": "Il ghiacciaio Krank \u00e8 un ghiacciaio tributario lungo circa 9\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione meridionale delle montagne della Regina Elisabetta, nell'entroterra della costa di Shackleton, e fluisce verso ovest a partire dal versante orientale del monte Lecointe fino a unire il proprio flusso a quello del ghiacciaio Helm, nei pressi del fianco meridionale del monte Macbain.\nStoria.\nIl ghiacciaio Krank \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Joseph P. Krank, meteorologo di stanza alla base Little America V nell'inverno del 1957."}
{"id": "8391270", "revid": "1345932", "url": "https://it.wikipedia.org/wiki?curid=8391270", "title": "Ghiacciaio Helm", "text": "Il ghiacciaio Helm \u00e8 un ghiacciaio tributario lungo circa 28\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione meridionale delle montagne della Regina Elisabetta, nell'entroterra della costa di Shackleton, e fluisce verso nord a partire dal versante nord-orientale dell'altopiano del Principe Andrea fino a unire il proprio flusso, a cui nel frattempo si \u00e8 unito quello del ghiacciaio Krank, a quello del ghiacciaio Lowery, nei pressi del monte Macbain.\nStoria.\nIl ghiacciaio Helm \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in onore di Arthur S. Helm, allora segretario del Comitato del Mare di Ross."}
{"id": "8391272", "revid": "1345932", "url": "https://it.wikipedia.org/wiki?curid=8391272", "title": "Ghiacciaio Linehan", "text": "Il ghiacciaio Linehan \u00e8 un ghiacciaio tributario lungo circa 20\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione meridionale delle montagne della Regina Elisabetta, nell'entroterra della costa di Shackleton, e fluisce verso nord-est a partire dal versante nord-orientale dell'altopiano del Principe Andrea e scorrendo lungo il versante occidentale della cresta Turnabout fino a unire il proprio flusso a quello del ghiacciaio Lowery.\nStoria.\nIl ghiacciaio Linehan \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Padre Daniel Linehan, della Compagnia di Ges\u00f9, che utilizz\u00f2 tecniche sismologiche per misurare lo spessore del ghiaccio a bordo della USS \"Atka\", nel 1954-55, e nell'area del mare di Ross, nel 1955-56."}
{"id": "8391273", "revid": "1318658", "url": "https://it.wikipedia.org/wiki?curid=8391273", "title": "Battaglia di Panipat", "text": "Battaglia di Panipat.\nSotto questa espressione sono riconducibili tre diverse battaglia, tutte combattute in India:"}
{"id": "8391282", "revid": "767487", "url": "https://it.wikipedia.org/wiki?curid=8391282", "title": "L'angelo (film 2018)", "text": "L'angelo (\"The Angel\") \u00e8 un film del 2018 diretto da Ariel Vromen.\nIl soggetto \u00e8 tratto dal romanzo \"The Angel: The Egyptian Spy Who Saved Israel\" di Uri Bar-Joseph, incentrato sulla vera storia di Ashraf Marwan, esponente del governo egiziano nei primi anni '70 che divenne spia per Israele aiutando cos\u00ec il raggiungimento della pace tra i due paesi.\nTrama.\nCon la Guerra dei sei giorni, nel 1967 Israele conquist\u00f2 la Penisola del Sinai strappandola all'Egitto.\nNel 1970, a Londra, Ashraf Marwan \u00e8 uno studente universitario che vive con il figlio e la giovane moglie Mona, figlia del presidente dell'Egitto Nasser. Ashraf non nasconde al suocero di non condividere la sua politica verso Israele, caldeggiando una soluzione diplomatica e abbandonando prima possibile l'appoggio dell'Unione Sovietica che lui ritiene al collasso economico.\nNasser ne ignora i suggerimenti, incautamente Ashraf telefona ai servizi segreti israeliani senza poi dare seguito ai suoi intenti. La morte improvvisa di Nasser sconvolge la vita della famiglia di Ashraf che torna immediatamente in Egitto. Qui, grazie a dei documenti trovati tra le carte del suocero, Ashraf svela una rete di complottisti conquistando la fiducia del nuovo presidente Sadat.\nTornato a Londra con incarichi governativi, Ashraf \u00e8 avvicinato dal Mossad che minacciando di svelare il suo precedente avvicinamento, gli chiede informazioni tramite l'agente Alex, in cambio di denaro.\nDopo perplessit\u00e0 reciproche Ashraf comincia a collaborare fattivamente anche quando annuncia un imminente attacco dell'Egitto ad Israele che poi non ha luogo.\nSventando un attentato terroristico ad un aereo israeliano a Roma, fa un capolavoro riacquisendo credito col Mossad, placando poi l'ira di Gheddafi che reclamava un appoggio alla Libia dopo l'abbattimento accidentale di un aereo civile libico da parte israeliana.\nAshraf annuncia quindi per tempo al Mossad l'attacco, per altro da lui stesso consigliato, nel giorno dello Yom Kippur, dando un enorme aiuto ad Israele per quella che sar\u00e0 la Guerra del Kippur, contro Egitto e Siria. Il conflitto si concluder\u00e0 con un accordo di pace che risulter\u00e0 di soddisfazione per entrambe le parti, duraturo e stabile.\nAshraf avr\u00e0 sacrificato il proprio matrimonio ma incontrandosi pi\u00f9 tardi con Alex, il suo contatto col Mossad, avr\u00e0 il riconoscimento dei suoi meriti avendo in regalo le fiabe di Esopo, comprendenti la celebre \"Al lupo! Al lupo!\", reputata all'origine della strategia utilizzata dall'abile spia.\nDopo la morte misteriosa nel 2007 Ashraf Marwan otterr\u00e0 il riconoscimento di eroe nazionale, sia dall'Egitto, sia da Israele, una cosa che non ha precedenti.\nProduzione.\nIl film \u00e8 stato girato a partire dal luglio 2017, a Londra, nel Regno Unito, Bulgaria e Marocco."}
{"id": "8391284", "revid": "729019", "url": "https://it.wikipedia.org/wiki?curid=8391284", "title": "Saitama Ageo Medics 2018-2019", "text": "Questa voce raccoglie le informazioni riguardanti le Saitama Ageo Medics nella stagione 2018-2019.\nOrganigramma societario.\nArea direttiva\nArea tecnica"}
{"id": "8391309", "revid": "887364", "url": "https://it.wikipedia.org/wiki?curid=8391309", "title": "Regio giudicato", "text": ""}
{"id": "8391312", "revid": "887364", "url": "https://it.wikipedia.org/wiki?curid=8391312", "title": "Giudicato Regio", "text": ""}
{"id": "8391314", "revid": "887364", "url": "https://it.wikipedia.org/wiki?curid=8391314", "title": "Regio Giudicato", "text": ""}
{"id": "8391317", "revid": "228587", "url": "https://it.wikipedia.org/wiki?curid=8391317", "title": "Campionati del mondo di atletica leggera 1991 - Staffetta 4\u00d7100 metri maschile", "text": "La staffetta 4\u00d7100 metri maschile si \u00e8 tenuta il 31 agosto ed il 1\u00ba settembre 1991."}
{"id": "8391319", "revid": "599013", "url": "https://it.wikipedia.org/wiki?curid=8391319", "title": "Ingars Stuglis", "text": "Carriera.\nClub.\nHa giocato nella massima serie lettone, che ha anche vinto nel 2017; in carriera ha anche giocato complessivamente 7 partite nei turni preliminari delle competizioni UEFA per club (2 in Champions League e 5 in Europa League).\nNazionale.\nNel 2018 ha giocato una partita con la nazionale lettone."}
{"id": "8391320", "revid": "61051", "url": "https://it.wikipedia.org/wiki?curid=8391320", "title": "Zovon", "text": ""}
{"id": "8391321", "revid": "61051", "url": "https://it.wikipedia.org/wiki?curid=8391321", "title": "Boccon", "text": ""}
{"id": "8391322", "revid": "61051", "url": "https://it.wikipedia.org/wiki?curid=8391322", "title": "Cortel\u00e0", "text": ""}
{"id": "8391325", "revid": "1718925", "url": "https://it.wikipedia.org/wiki?curid=8391325", "title": "Torricella di Sissa", "text": ""}
{"id": "8391332", "revid": "88740", "url": "https://it.wikipedia.org/wiki?curid=8391332", "title": "Stanislav Schulhof", "text": " Pioniere entusiasta del movimento esperantista nella Repubblica Ceca e fondatore di un circolo esperantista nella citt\u00e0 di Pardubice, con i suoi amici fu portatore di una ricca vita culturale in quella citt\u00e0, oltre che giornalista, scrittore e drammaturgo. \u00c8 considerato il primo poeta lirico in esperanto.\nBiografia.\nEgli nacque il 12 novembre 1864 nel villaggio di Horn\u00ed Bradlo, nella regione di Pardubice, figlio di Franti\u0161ka e Abraham Schulhof, secondo di otto fratelli. Suo padre era un venditore di retine per capelli, che esportava principalmente negli Stati Uniti . La famiglia si trasfer\u00ec negli Stati Uniti, lasciando i due figli adolescenti Leopold e Stanislav nella Repubblica Ceca. Supportato da suo fratello, Stanislav si laure\u00f2 in medicina generale. Dopo due anni di lavoro come medico nelle citt\u00e0 di Dobru\u0161ka, \u010cesk\u00e1 Kamenice e Breslavia, egli complet\u00f2 gli studi in ambito dentistico ed esercit\u00f2 la professione di dentista a Pardubice. Sposatosi con Hermina, ebbe tre figli: la figlia adottiva Jarmila, Jaroslav e Zdena.\nVita sociale e letteraria a Pardubice.\nIl dr. Schulhof era un uomo di grande talento, straordinariamente ambizioso, un filantropo e un patriota. Apparteneva al trio dei principali medici ebrei di Pardubice che si unirono alla nazionalit\u00e0 ceca: il dottor Vohryzek, il dottor Thein e il dottor Schulhof. \nOltre all'esperanto, egli parlava francese e cinese. Egli stesso in seguito impar\u00f2 l'inglese e dopo un solo anno inizi\u00f2 a tradurre dall'inglese all'esperanto. Durante la prima guerra mondiale impar\u00f2 anche il turco, perch\u00e9 tra i suoi pazienti c'erano molti turchi. \nEgli fu attivo anche in altri campi, e tra l'altro fu giornalista, montatore, scrittore, autore teatrale e poeta. Nel giugno del 1903 il suo spettacolo in lingua ceca \"Dot\" fu presentato con grande successo. Sfortunatamente l'opera e anche il suo manoscritto furono persi. \nNegli anni dal 1908 al 1912 Schulhof scrisse numerosi articoli per i giornali cechi Rozvos, V\u00fdchod e Obzor sui denti e sulla loro cura, oltre a vari opuscoli e bibliografie. Nella raccolta della rivista Osv\u011bta dell'anno 1912 si trovano pi\u00f9 di 50 articoli sul movimento esperantista. \nI suoi articoli sono anche apparsi in molti giornali esperantisti, ad esempio nella Bohema Revuo Esperantista, su La Ondo de Esperanto, sull'inglese The British Esperantist, su Pola Esperantisto e su Lingvo internacia. Spesso tenne conferenze in vari circoli esperantisti. Gusta Kordov\u00e1, un'insegnante di lingue, allora segretaria del circolo di Pardubice, lo elogi\u00f2 come eminente oratore. Con lei il dr. Schulhof partecip\u00f2 all'ottavo Congresso Universale di esperanto a Cracovia nel 1912 e il nono Congresso Universale a Berna nel 1913, dove essi incontrarono personalmente Ludwik Lejzer Zamenhof. \nTra i molti amici con cui il dr. Schulhof si incontrava e con cui corrispondeva spesso c'era anche il dr. Fousek, avvocato e noto esperantista di P\u0159elou\u010d. Nella loro corrispondenza si pu\u00f2 seguire la situazione del movimento esperantista durante la prima guerra mondiale, in particolare nella regione di Pardubice, a Praga e Pilzen. \nIl dottor Stanislav Schulhof mor\u00ec a Pardubice (o a Praga) il 18 agosto 1919 e fu qui sepolto in un cimitero ebraico accanto alla tomba del suo amico di vecchia data, il dottor Vohryzek. \nOpere.\nLe principali poesie originali in esperanto del dr. Schulhof, ampiamente apprezzate, apparvero negli anni 1911-1912. Il primo, \"Per espero al despero\" (\"Attraverso la speranza alla disperazione\"), dedicato al ricordo dei genitori, \u00e8 pieno di rimpianto e della ferma convinzione e speranza che l'esperanto vincer\u00e0. La seconda raccolta di poesie, \"Kion la vivo alportis\" (\"Cosa port\u00f2 la vita\"), \u00e8 dedicata alla memoria del primo sostenitore ceco e internazionale di un linguaggio artificiale facile, Jan Amos Komensk\u00fd (Comenius). La terza raccolta si chiama \"A\u016dtunaj floroj\" (\"Fiori d'autunno\") ed \u00e8 dedicato all'autore della lingua esperanto LL Zamenhof, ammirando la forza, il potere e il fascino della lingua. Tutte le poesie dell'autore sono piacevoli e ben declamabili. Dal momento della loro apparizione fino ad ora esse dimostrano la capacit\u00e0 dell'esperanto di servire come lingua-ponte per l'intera Europa e per il mondo. Solo dopo la morte del poeta, nel 1920, apparve l'opuscolo \"Bohemaj grenatoj\" (\"Granati boemi\"), che contiene eccezionali traduzioni di 30 poesie di 16 poeti cechi (Vrchlick\u00fd, B\u0159ezina, Bezru\u010d, Neruda, Borovsk\u00fd, Machar e altri). Solo nell'anno 1997 il circolo esperantista di Pardubice pubblic\u00f2 una raccolta di poesie chiamata \"Sardinky\" (\"Sardine\"). Schulhof intendeva lasciare queste poesie inedite e senza nome, come sardine conservate per i lettori futuri. Questo \u00e8 il motivo per cui i membri del circolo hanno dato alla collezione questo insolito nome. Nelle poesie in esperanto e in ceco del dr. Schulhof c'\u00e8 molto sentimento e un grande desiderio di aiutare le persone bisognose e oppresse, un forte e giusto incitamento nel caso di tradimento della patria e della nazione. \nOltre alle poesie, Schulhof pubblic\u00f2 anche molti articoli di propaganda. Il Circolo degli esperantisti di Pardubice porta il nome del suo fondatore e famoso poeta. Un particolare merito per la conservazione delle opere e delle memorie del dr. Schulhof ha la ex presidente del circolo Jarmila R\u00fdznarov\u00e1.\nSorte crudele.\nTutta la famiglia del dr. Schulhof \u00e8 stata perseguitata durante la seconda guerra mondiale . Suo figlio Jaroslav, dentista e talentuoso musicista, fu torturato a morte nel maggio del 1942 in un campo di concentramento. Lo stesso destino ebbe anche la moglie del dr. Schulhof, la signora Herm\u00edna, che dal 1942 fino alla sua morte, nel gennaio del 1945, visse nel ghetto di Terez\u00edn . La loro casa, dove furono depositati i resti letterari del dr. Schulhof, fu distrutta da una bomba durante il primo attacco aereo su Pardubice. Pertanto molte opere manoscritte da lui sono andate perdute. Secondo la corrispondenza del dr. Schulhof, almeno due raccolte di poesie in esperanto erano pronte per la pubblicazione: \"De profundis\" e \"Floroj kaj bur\u011donoj\" (\"Fiori e gemme\"). \nTutta la famiglia impar\u00f2 l'esperanto dal padre. La figlia maggiore Jarmila, dentista, pi\u00f9 volte declamava in esperanto poesie scritte o tradotte da suo padre. Sua figlia Zdena partecipava volentieri agli incontri esperantisti."}
{"id": "8391337", "revid": "599013", "url": "https://it.wikipedia.org/wiki?curid=8391337", "title": "Guillermo Fratta", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 6 settembre 2015 disputando l'incontro di Primera Divisi\u00f3n Profesional vinto 3-2 contro il ."}
{"id": "8391342", "revid": "76963", "url": "https://it.wikipedia.org/wiki?curid=8391342", "title": "Akira Senju", "text": ""}
{"id": "8391343", "revid": "599013", "url": "https://it.wikipedia.org/wiki?curid=8391343", "title": "Santiago Arias (calciatore 1995)", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , ha esordito in prima squadra il 19 agosto 2017 disputando l'incontro di Primera Divisi\u00f3n Profesional vinto 3-0 contro il ."}
{"id": "8391346", "revid": "599013", "url": "https://it.wikipedia.org/wiki?curid=8391346", "title": "Marko \u0110uri\u0161i\u0107", "text": "Carriera.\nHa giocato nella massima serie serba ed in quella lettone.\nStatistiche.\nPresenze e reti nei club.\n\"Statistiche aggiornate al 17 dicembre 2021.\""}
{"id": "8391347", "revid": "1719883", "url": "https://it.wikipedia.org/wiki?curid=8391347", "title": "Al-Khazini", "text": ""}
{"id": "8391348", "revid": "599013", "url": "https://it.wikipedia.org/wiki?curid=8391348", "title": "Mat\u00edas Rigoleto", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 21 dicembre 2013 disputando l'incontro di Segunda Divisi\u00f3n Profesional perso 1-0 contro il ."}
{"id": "8391351", "revid": "767487", "url": "https://it.wikipedia.org/wiki?curid=8391351", "title": "Byl jednou jeden kr\u00e1l...", "text": "Byl jednou jeden kr\u00e1l... (\"C'era una volta un re\u2026\") \u00e8 un film del 1955, diretto da Bo\u0159ivoj Zeman. La pellicola \u00e8 basata sulla fiaba popolare slovacca \"S\u016fl nad zlato\", cos\u00ec come raccolta e messa per iscritto da Bo\u017eena N\u011bmcov\u00e1. Le riprese esterne sono state girate a Jind\u0159ich\u016fv Hradec e a T\u0159ebo\u0148, nella Boemia Meridionale. Il film \u00e8 uscito nelle sale in Cecoslovacchia l'11 febbraio 1955.\nTrama.\nDiversi commercianti, fra cui un'anziana venditrice di erbe aromatiche, attraversano la frontiera che porta nel paese dominato da un sovrano egocentrico, che si fa chiamare re Io I (primo).\nVedovo della regina, e lamentando la mancanza del consueto appoggio di lei, re Io sente che \u00e8 giunto il momento di trasferire il potere ad una delle sue tre figlie, ma non sa decidere quale. Io vuole sapere quale delle figlie lo ami di pi\u00f9 e, come Lear, le interroga: le prime due figlie (amate rispettivamente dal giardiniere di corte e da uno zampognaro, le cui profferte esse respingono) affermano che il loro amore per il padre ha la stessa valenza dell'oro, mentre Maru\u0161ka, la terza figlia, asserisce di provare per il padre un semplice amore filiale. Messa alle strette, Maru\u0161ka si risolve a dire che il suo amore ha lo stesso valore del sale. Re Io si sente offeso e caccia Maru\u0161ka dal palazzo. La giovane, nel suo vagabondare per il territorio, fa allora conoscenza con un pescatore che si invaghisce di lei, ricambiato.\nIntanto si presentano a corte, in seguito al bando reale per trovare un successore, tre principi: Audace, Scaltro, e Bello.\nRe Io I cerca di darsi da fare per provare che il sale non \u00e8 altrettanto prezioso dell'oro e dei gioielli, e, con l'aiuto del ciambellano Eccetera ordina al cuoco di cucinare tutto senza sale \u2013 e l'esperimento non lo convince affatto, \u2013 e giunge a bandire il sale da tutto il regno (il che induce molti sudditi a lasciare il paese): solo una vedova, madre di diversi figli, si rifiuta di consegnare la riserva di sale di cui \u00e8 in possesso ai magazzini statali, facendo presente che tale elemento \u00e8 fondamentale per la vita degli umani e degli animali, anzi, dell'intera natura.\nRe Io \u2013 a cui rimorde la coscienza per il trattamento inflitto alla figlia Maru\u0161ka, che incontra pi\u00f9 volte in sogno - finisce coll'offrire alla vedova una buona parte dei tesori aurei del regno in cambio di un certo quantitativo di sale, ma la donna rifiuta. Il tesoro viene in seguito trafugato dai tre principi, che lasciano il regno (anche perch\u00e9 minacciati dallo zampognaro e dal giardiniere). La venditrice di erbe aromatiche offre infine al re una coppa di sale che funziona come una cornucopia, e dalla quale quindi si pu\u00f2 trarre un qualsivoglia quantitativo di sale, il che soddisfa il re ed i sudditi. Io quindi si riappacifica con Maru\u0161ka, che, insieme alla venditrice di erbe, fa presente al padre che non \u00e8 ancora giunto il momento di trasferire il potere regale, e che sarebbe anzi ora che il re si risposasse.\nNe segue dunque un matrimonio plurimo: il re Io sposa la vedova, ed entrambi governano il regno, Maru\u0161ka sposa il pescatore, e le sue due sorelle si uniscono ai loro iniziali spasimanti.\nColonna sonora.\nIl testo della canzone del pescatore \u00e8 stato scritto da Jaroslav Seifert, poi vincitore del premio Nobel per la letteratura (1984)."}
{"id": "8391352", "revid": "47767", "url": "https://it.wikipedia.org/wiki?curid=8391352", "title": "Palacio de la Magdalena (Santander)", "text": ""}
{"id": "8391356", "revid": "1241683", "url": "https://it.wikipedia.org/wiki?curid=8391356", "title": "God Eater 3", "text": " \u00e8 un videogioco action RPG, terzo capitolo della serie God Eater, sviluppato da Marvelous e pubblicato da Bandai Namco Entertainment il 13 dicembre 2018 in Giappone per PlayStation 4 e Microsoft Windows, mentre nel resto del mondo l'8 febbraio 2019. L'11 luglio 2019, inoltre, \u00e8 stata realizzata una versione per Nintendo Switch.\nTrama.\nL'improvvisa comparsa di un fenomeno conosciuto come Terre Cineree, in grado di tramutare in cenere qualunque cosa tocchi, mette in difficolt\u00e0 la Fenrir dopo che molte delle sue divisioni sono state annientate. I sopravvissuti fuggono sottoterra, barricandosi in bunker chiamati Approdi e assistendosi tramite delle fortezze mobili denominate Carovane. Per continuare a far fronte contro la minaccia degli Aragami, viene creata una nuova generazione di God Eater chiamati God Eater adattabili (o GEA), in grado di resistere agli effetti corrosivi delle Terre Cineree e divenendo molto pi\u00f9 forti dei normali God Eater. Proprio per questo, tuttavia, in quanto la loro nuova natura li avvicina molto agli Aragami, vengono visti in modo pericoloso, tanto che i loro nuovi bracciali sono stati progettati per fungere da manette, le quali vengono sbloccate quando devono compiere le missioni.\nModalit\u00e0 di gioco.\nCome i suoi predecessori, il gioco \u00e8 un Action RPG hack and slash in cui si impersona un God Eater avente il compito di cacciare enormi mostri noti come Aragami tramite i God Arc, venendo anche assistito dai compagni controllati dall'intelligenza artificiale. Viene introdotta la meccanica delle Arti Burst, ovvero una fusione tra la modalit\u00e0 Burst e le Blood Art, rispettivamente introdotte nel primo e secondo capitolo, che permettono all'arma equipaggiata di sferrare degli attacchi speciali. Tra le nuove armi vengono introdotte le Lame affilate, due lame in grado di unirsi in un'asta, la Luna pesante, una grossa lama curva in grado di entrare in modalit\u00e0 Luna furente diventando un'ascia da battaglia dalla lama seghettata, e l\u2019Arma a raggio, in grado di sparare un flusso costante che diventa man mano pi\u00f9 forte e che sostituisce il Fucile esplosivo dei capitoli precedenti. \u00c8 presente, inoltre, una modalit\u00e0 simile alla Rabbia Blood di \"God Eater 2 Rage Burst\" chiamata Grilletto acceleratore. Durante i combattimenti i giocatori possono attivare il sistema di Attacco, in grado di condividere alcune delle proprie abilit\u00e0. Il gioco pu\u00f2 essere giocato in cooperativa con altri quattro giocatori, mentre le missioni d'assalto possono ospitare fino a otto giocatori.\nSviluppo.\nLa Marvelous ha sostituito la Shift come sviluppatrice poich\u00e9 la Bandai Namco voleva creare un nuovo gioco molto diverso dai suoi predecessori. La sequenza introduttiva del gioco \u00e8 stata creata dallo studio di animazione giapponese Ufotable. A differenza dei precedenti capitoli della serie, il gioco non \u00e8 stato progettato per piattaforme portatili. Annunciato a ottobre 2017, il gioco \u00e8 stato rilasciato per PlayStation 4 in Giappone il 13 dicembre 2018 e in tutto il mondo l'8 febbraio 2019 anche su Microsoft Windows, mentre il 12 luglio 2019 \u00e8 stata rilasciata una versione per Nintendo Switch.\nAccoglienza.\nLa rivista di giochi giapponese Famits\u016b ha assegnato al gioco un punteggio di 32/40. Su PlayStation 4, il gioco ha ricevuto \"recensioni miste o medie\" secondo l'aggregatore di recensioni Metacritic. Ginny Woo di Gamespot ha apprezzato i personaggi e la trama del gioco, criticando, tuttavia, la nuova piega della difficolt\u00e0. Su IGN, David Jagnaeux ha elogiato il gioco per il suo combattimento chiamandolo: \"una versione emozionante della formula di Monster Hunter, anche se la sua storia poco brillante e il contenuto un po' invariato gli impediscono di essere migliore di come potrebbe essere\".\nVendite.\nIn Giappone la versione PlayStation 4 del gioco ha venduto circa 150.523 copie (compresa l'edizione limitata) durante la sua prima settimana, per un totale di 174.834 copie entro la fine del 2018, diventando cos\u00ec il 26\u00ba titolo pi\u00f9 venduto in Giappone dell'anno. La versione Nintendo Switch ha venduto 20.960 copie durante la settimana di lancio, per un totale di 28.770 copie, diventando il gioco di vendita numero due di qualsiasi formato nel mercato al dettaglio del paese."}
{"id": "8391374", "revid": "6923", "url": "https://it.wikipedia.org/wiki?curid=8391374", "title": "Pola Esperantisto", "text": "Pola Esperantisto (\"L'esperantista polacco\") \u00e8 una rivista bimestrale, organo della Pola Esperanto-Asocio (PEA).\nContenuto.\nLa rivista contiene le seguenti rubriche in ogni numero:\nIn pi\u00f9 a volte si aggiunge \"Estraro informas\", che contiene rapporti delle ultime riunioni del direttivo.\nStoria.\nDapprima, dal luglio 1906, la rivista fu l'organo mensile della locale associazione esperantista di Leopoli. Nel gennaio del 1908 la rivista era gi\u00e0 apparsa a Varsavia . Il capo redattore era allora il dottor Leon Zamenhof, l'editore il colonnello Jan G\u00fcnther fino al 1914. Per i primi anni della prima guerra mondiale, la rivista non fu pubblicata. Nel 1923, dopo il primo Congresso polacco di esperanto, la redazione pass\u00f2 a Stanis\u0142aw Karolczyk, e la rivista fu pubblicata abbastanza regolarmente, ma in un formato pi\u00f9 piccolo. Dal 1926 essa \u00e8 l'organo ufficiale dell'allora Pola Esperanto-Delegitaro. La 33\u00aa raccolta annuale apparve nel 1938, la 34a nel 1946.\n\"Pola Esperantisto ha\" smesso di apparire nel 1989 e dopo 14 anni apparve di nuovo nel 2003, pubblicato dalla casa editrice Hejme. Nel 2007 il caporedattore Kazimierz Leja critic\u00f2 la Pola Esperanto-Asocio e annunci\u00f2 che dal 2008 la rivista non sarebbe stata pi\u00f9 pubblicata.\nLa rivista viene ulteriormente pubblicata da PEA, tuttavia, non con la precedente redazione."}
{"id": "8391375", "revid": "584834", "url": "https://it.wikipedia.org/wiki?curid=8391375", "title": "Museo di archeologia e scienze naturali G. Zannato", "text": ""}
{"id": "8391382", "revid": "1354930", "url": "https://it.wikipedia.org/wiki?curid=8391382", "title": "Coppa Agostoni 2000", "text": "La Coppa Agostoni 2000, cinquantaquattresima edizione della corsa, si svolse il 16 agosto 2000 su un percorso di 197\u00a0km. La vittoria fu appannaggio del tedesco Jan Ullrich, che complet\u00f2 il percorso in 4h51'50\", precedendo gli italiani Denis Lunghi e Filippo Simeoni."}
{"id": "8391389", "revid": "834", "url": "https://it.wikipedia.org/wiki?curid=8391389", "title": "Pola Esperanto-Asocio", "text": "La Pola Esperanto-Asocio (PEA, in polacco \"Polski Zwi\u0105zek Esperantyst\u00f3w,\" PZE) \u00e8 l'Associazione Polacca di Esperanto, fondata nel 1908 come Pola Esperanto-Societo. L'associazione pubblica la rivista bimestrale \"Pola Esperantisto\"."}
{"id": "8391391", "revid": "1100311", "url": "https://it.wikipedia.org/wiki?curid=8391391", "title": "Andr\u00e9s Maldonado", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile dell', ha esordito in prima squadra il 12 agosto 2012 disputando l'incontro di Primera Divisi\u00f3n venezuelana perso 1-0 contro lo ."}
{"id": "8391393", "revid": "834", "url": "https://it.wikipedia.org/wiki?curid=8391393", "title": "Pola Esperanto-Societo", "text": "La Pola Esperanto-Societo (PES) fu fondata nel 1908 come trasformazione della \"Varsovia Societo Esperantista\" (l'Associazione Esperantista di Varsavia). \nAntoni Grabowski ne \u00e8 stato presidente dall'inizio fino alla sua morte nel 1921."}
{"id": "8391395", "revid": "1776051", "url": "https://it.wikipedia.org/wiki?curid=8391395", "title": "Collegio elettorale di Borgomanero (Regno di Sardegna)", "text": "Il collegio elettorale di Borgomanero \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per tutte le sette legislature."}
{"id": "8391396", "revid": "767487", "url": "https://it.wikipedia.org/wiki?curid=8391396", "title": "Brickfields", "text": "Brickfields \u00e8 un quartiere (nonch\u00e9 una zona amministrativa) situato sul fianco occidentale centrale di Kuala Lumpur, in Malesia. \u00c8 conosciuta anche come \"Little India\" (Piccola India) per l'alta percentuale di residenti e attivit\u00e0 commerciali indo-malesi.\nBrickfields \u00e8 nota per essere la sede di KL Sentral, il principale snodo del trasporto pubblico di Kuala Lumpur."}
{"id": "8391398", "revid": "5695", "url": "https://it.wikipedia.org/wiki?curid=8391398", "title": "Fontana del Guardiano notturno (Stoccarda)", "text": "La fontana del guardiano notturno a Stoccarda fu costruita per commemorare i guardiani notturni di Stoccarda, che rimasero a vegliare sul riposo notturno fino al 1862. La fontana fu costruita nel 1900 secondo i progetti dell'architetto Heinrich Halmhuber in pietra \"a grana di mercato\" e dotata di sculture in bronzo dello scultore Adolf Fremd. La fontana \u00e8 stata restaurata nel 1998. Essa \u00e8 in funzione da met\u00e0 maggio a met\u00e0 settembre.\nPosizione.\nIl guardiano notturno \u00e8 posto all'angolo Leonhardsplatz / Pfarrstra\u00dfe a Stoccarda a partire dai primi anni 1960. Sorge nel mezzo di una piazza lastricata di circa 20 \u00d7 20 metri, che \u00e8 protetta dalla strada da alcuni dissuasori. La fontana si trova a 40 metri dal gruppo della crocifissione, che si trova di fronte al coro della chiesa di Leonhard.\nDescrizione.\nLa fontana del guardiano notturno \u00e8 alta quasi 5 metri ed \u00e8 scolpita nello stile neorinascimentale tedesco. Il candelabro sorge su una piastra di base a forma di pianta del piano della fontana, affiancato da due trogoli a forma di cubo. Una panca di pietra collegata alla sottostruttura nella parte anteriore invita il passante a rilassarvisi, mentre sul retro c'\u00e8 il posto per i cani. Il gruppo della fontana \u00e8 composto dalla figura in bronzo a grandezza naturale del guardiano notturno, una colonna compressa e sinuosa e una base a forma di cubo.\nLa colonna della fontana termina in un capitello ionico con gufi e pipistrelli agli angoli. Sopra ila capitello vi \u00e8 la figura in bronzo del guardiano notturno in un cappotto con lanterna in mano, alabarda, corno e cane. La lanterna del guardiano notturno fu infatti la prima fonte di luce elettrica nella via pubblica di Stoccarda.\nAlla base della fontana, ci sono due ninfe d'acqua con tanto di code di pesce in bronzo a sinistra e a destra della colonna, appoggiate alla colonna e con la schiena ricurva. Tra le ninfe c'\u00e8 lo stemma della citt\u00e0 di Stoccarda con il cavallo, lo \"Stuttgarter R\u00f6ssle\", coronato da una corona a muro, sul retro, lo stemma del W\u00fcrttemberg. Lo stemma \u00e8 circondato da lussureggianti arazzi con frutta che le ninfe tengono tra le mani. I tubi di scarico in bronzo con anelli di tenuta a testa di animale emergono da una maschera faunistica su entrambi i lati della base della colonna, sostenuta da un supporto a staffa in ferro battuto.\nL'abbeveramento per cani, progettato nella forma di fontana dei delfini, sul retro della fontana \u00e8 incorniciato da una griglia in ferro battuto con viticci rosa. Un delfino si appiattisce in una nicchia semicircolare e sputa l'acqua nella piscina semicircolare di fronte ad essa.\nRicezione.\nNel 1901, la rivista \"Architektonische Rundschau\" ha scritto sul monumento di nuova costruzione:\nIn una pubblicazione per commemorare il 25\u00ba anniversario con il sindaco di Stoccarda Arnulf Klett, si afferma nel 1971:\nHotel Nachtw\u00e4chter.\nL'Hotel Nachtw\u00e4chter si trova a Brennerstra\u00dfe 8, a 100 metri a nord-est della Nachtw\u00e4chterbrunnen. Al primo piano c'\u00e8 il cartello della locanda con la insegna \"Guardiano notturno\" sulla facciata. L'insegna porta la figura a grandezza naturale di un guardiano notturno in un cappotto con una lanterna a mano, alabarda e corno. La figura si trova di fronte a un lampione, la cui lampada si affaccia sul guardiano notturno con il lampione piegato. Il guardiano notturno \u00e8 stato anche chiamato \"Cannstatter Nachtw\u00e4chter e. V. \u201dgli amici di Cannstatter Fasnet sono stati immortalati. \nGuardiano notturno di Cannstatt.\nA Stuttgart-Bad Cannstatt, un rilievo colorato \u00e8 posto in una nicchia semicircolare sopra la porta d'ingresso del Ratsst\u00fcble in Marktstra\u00dfe 41. Mostra il ritratto a mezzo busto di un uomo rugoso e con i baffi, un vecchio guardiano notturno con cappotto, elmo, alabarda, lanterna a mano e portachiavi d'oro. Gli amici di Cannstatter Fasnet immortalano il guardiano notturno nel nome del loro club Cannstatter Night Watchman e. V."}
{"id": "8391404", "revid": "740722", "url": "https://it.wikipedia.org/wiki?curid=8391404", "title": "Liberty pescarese", "text": ""}
{"id": "8391406", "revid": "767487", "url": "https://it.wikipedia.org/wiki?curid=8391406", "title": "Filippo Martinucci", "text": "Biografia e opere.\nEra il figlio di Vincenzo Martinucci. Suo figlio, pure di nome Vincenzo, \u00e8 stato un architetto che ha collaborato con suo padre a diversi progetti.\nTra le sue opere a Roma c'erano il Palazzo di S. Felice in Via Dataria, il restauro della Cappella di S. Sebastiano a Sant'Andrea della Valle terminato da suo figlio secondo i progetti di Filippo Martinucci (1869), Inner Staicase of the Vatican (1860), e la Cappella di S. Paolo della Croce nella Basilica dei Santi Giovanni e Paolo (1857), terminata da suo figlio, Vincenzo.\nNel 1862 Martinucci realizza la caratteristica Fontana dei Delfini all'ingresso della demolita Spina di Borgo: la fontana \u00e8 stata ricollocata nel 1958 all'interno del Vaticano."}
{"id": "8391407", "revid": "767487", "url": "https://it.wikipedia.org/wiki?curid=8391407", "title": "Diego Gurri", "text": "Caratteristiche tecniche.\n\u00c8 un esterno sinistro.\nCarriera.\nCresciuto nel settore giovanile del , ha esordito in prima squadra il 9 novembre 2013 disputando l'incontro di Primera Divisi\u00f3n Profesional vinto 1-0 contro il ."}
{"id": "8391409", "revid": "1711941", "url": "https://it.wikipedia.org/wiki?curid=8391409", "title": "Governo del Marocco", "text": "Il Governo del Marocco (in arabo: \"\u062d\u0643\u0648\u0645\u0629 \u0627\u0644\u0645\u063a\u0631\u0628\" in forma semplificata \"hukumat almaghrib\", in francese: \"Gouvernement du Maroc\") \u00e8 il principale organo esecutivo del Marocco.\nStoria.\nIl Marocco, ha una lunga storia ed \u00e8 stato un luogo di incontro di influenze intellettuali e politiche, ha conosciuto un movimento permanente a partire del XX secolo, che gli ha permesso di acquisire ricchezze civili e culturali, diventando una guida per molte trasformazioni. Per diversi anni, ha vissuto una doppia transizione politica, che fu rappresentata da due eventi, il primo dall'arrivo dell'opposizione politica al potere nel marzo 1998, e le conseguenti estensioni politiche che riguardavano la nomina di un governo consensuale guidato dal dissidente socialista Abderrahmane Youssoufi, la seconda di queste da Mohammed VI, divenuto re, succedendo ad Hassan II alla morte di questi.\nStruttura e operativit\u00e0.\nIl governo \u00e8 di solito composto da circa 25 ministri e da 5 a 10 \"Segretari di Stato\" e \"Ministri delegati\". \u00c8 guidato dal Primo ministro (ufficialmente Presidente del governo dall'agosto 2011), nominato dal re del Marocco dal partito che ha ottenuto la maggioranza nelle elezioni parlamentari. I ministri del gabinetto sono scelti dal Primo ministro, previa consultazione con gli altri partiti che formano la coalizione di governo e quindi convalidati e nominati dal Re.\nDopo che i membri del governo sono stati nominati dal re, il primo ministro si presenta davanti alle due camere del parlamento per presentare il programma del suo governo, in cui traccia le linee guida, il lavoro della squadra del suo governo, che intende svolgere e la sua attuazione nei vari settori nazionali, in particolare nei settori della politica economica, sociale ed estera del paese.\nQuesto programma \u00e8 oggetto di discussione in seno alla Camera dei rappresentanti e alla Camera dei consiglieri, seguito da un voto per accettarlo o respingerlo. Sotto la responsabilit\u00e0 del Primo ministro, il governo lavora per attuare le leggi e supervisionare le misure e le decisioni amministrative."}
{"id": "8391411", "revid": "1543377", "url": "https://it.wikipedia.org/wiki?curid=8391411", "title": "Tetraidropirano", "text": "Il tetraidropirano, conosciuto anche con il nome IUPAC ossano, \u00e8 un composto eterociclico a sei atomi contenente un atomo di ossigeno. Possiede formula chimica C5H10O ed \u00e8 strutturalmente simile al pirano, rappresentandone la forma ridotta mancante dei due doppi legami. A temperatura ambiente si presenta come un liquido incolore, dall'odore dolciastro pungente, facilmente infiammabile e tendente a formare perossidi esplosivi. Allo stato gassoso ne \u00e8 stata dimostrata l'esistenza sotto forma di due differenti conformeri \"a sedia\". La sua struttura si ritrova nella forma ciclica degli zuccheri definiti piranosi.\nSintesi.\nUn classico metodo di sintesi consiste nell'idrogenazione del 3,4-diidro-2\"H\"-pirano con nichel Raney. Un altro metodo sfrutta una reazione di Williamson intramolecolare del 5-bromopentan-1-olo che, riscaldando in presenza di idruro di sodio utilizzando come solvente il tetraidrofurano, ciclizza producendo il tetraidropirano. Altri metodi sfruttano la ciclizzazione in ambiente acido di aldeidi \u03b4-sostituite, la reazione di Prins, una cicloaddizione [4+2], oppure possono prevedere altre forme di ciclizzazione intramolecolare.\nUsi.\nIl tetraidropirano \u00e8 stato riscontrato in molte sostanze naturali che possiedono attivit\u00e0 biologica e farmacologica, come antifungini, macrolidi citotossici e citostatici, agenti antileishmaniosi, e prodotti batterici che hanno mostrato attivit\u00e0 antitumorale.\nQuesto composto trova comunemente uso nella sintesi organica come gruppo protettivo per gli alcoli: il 3,4-diidropirano viene fatto reagire, in ambiente acido, con l'alcol portando alla formazione di 2-tetraidropiranil eteri che per successiva idrolisi liberano nuovamente l'alcol.\nIl tetraidropirano trova inoltre impiego come solvente, nella produzione di adesivi, sigillanti, polimeri e vernici."}
{"id": "8391413", "revid": "91792", "url": "https://it.wikipedia.org/wiki?curid=8391413", "title": "Chiesa di San Rocco (Laureana di Borrello)", "text": "La chiesa di San Rocco, \u00e8 un luogo di culto cattolico di Laureana di Borrello, nella frazione Stelletanone.\nStoria.\nLa costruzione della chiesa, anticamente dedicata a \"san Sebastiano\", risale alla fine del XIX secolo.\nIl restauro dell'edificio, degradato dal tempo, \u00e8 stato effettuato nel periodo compreso tra il 1999 e il 2002."}
{"id": "8391414", "revid": "4239", "url": "https://it.wikipedia.org/wiki?curid=8391414", "title": "Chiesa di San Giovanni Evangelista (Monzuno)", "text": "La chiesa di San Giovanni Evangelista \u00e8 la parrocchiale di Monzuno, in citt\u00e0 metropolitana ed arcidiocesi di Bologna; fa parte del vicariato di Setta-Savena-Sambro.\nStoria.\nLa primitiva chiesa di Monzuno, che sorgeva in cima al monte, era filiale della pieve di San Pietro di Sambro.&lt;br&gt;Nel 1376 l'originaria chiesetta fu sostituita da una nuova in paese.&lt;br&gt;Nel 1487 il giurispatronato della parrocchia fu acquisito dalla famiglia Morandi.&lt;br&gt;Nel 1504 la chiesa, che era in stile romanico, sub\u00ec un intervento di ristrutturazione ad opera di due capomastri lombardi.&lt;br&gt;Nel 1582 la parrocchiale fu elevata al rango di pieve.&lt;br&gt;L'edificio venne ampliato e ammodernato nel 1836 grazie all'interessamento di don Adamo Barbieri e nel 1838 il campanile seicentesco \nfu dotato di un concerto di quattro campane&lt;br&gt;La chiesa venne rifatta nuovamente tra il 1865 ed il 1891 su progetto di Giuseppe e Vincenzo Brighenti.\nDescrizione.\nLa facciata della chiesa, in pietra grigia, \u00e8 divisa da una cornice marcapiano in due registri, entrambi i quali sono caratterizzati da lesene binate; l'ordine superiore presenta, inoltre, una finestra semicircolare.&lt;br&gt;L'interno \u00e8 a navata unica con tre cappelle laterali per lato; l'aula termina con il presbiterio, rialzato d due gradini e a sua volta chiuso dall'abside semicircolare. Opere di pregio conservate nella chiesa sono l'organo, costruito da Alessio Verati nel 1836, l'altare maggiore in marmo, opera di Angelo Rasori, la pala d'altare raffigurante \"san Giovanni Evangelista\" e gli altari laterali di Santa Margherita, di San Luigi Gonzaga, dei santi Fabiano e Sebastiano, della Beata Vergine del Rosario e di Ges\u00f9 Crocifisso."}
{"id": "8391420", "revid": "767487", "url": "https://it.wikipedia.org/wiki?curid=8391420", "title": "Marcelo Tapia", "text": "Caratteristiche tecniche.\n\u00c8 un trequartista.\nCarriera.\nCresciuto nel settore giovanile del , ha esordito in prima squadra il 7 ottobre 2012 disputando l'incontro di Primera Divisi\u00f3n Profesional vinto 2-0 contro il ."}
{"id": "8391421", "revid": "123799343", "url": "https://it.wikipedia.org/wiki?curid=8391421", "title": "Donatien Laurent", "text": "Biografia.\nSi accost\u00f2 alla cultura bretone dopo un gravissimo incidente automobilistico occorsogli nel 1957, a causa del quale era anche rimasto in coma per quasi venti giorni.\nDiresse per molti anni il Centre de recherche bretonne et celtique. Fu uno dei primi etnologi ad analizzare la tradizione orale dei canti popolari bretoni. Pubblic\u00f2 articoli e volumi basandosi rigorosamente sui documenti esistenti.\nMor\u00ec a Brest all'et\u00e0 di 84 anni, il 24 marzo 2020"}
{"id": "8391424", "revid": "767487", "url": "https://it.wikipedia.org/wiki?curid=8391424", "title": "Nicol\u00e1s Bar\u00e1n", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 19 settembre 2010 disputando l'incontro di Primera Divisi\u00f3n Profesional vinto 1-0 contro il ."}
{"id": "8391427", "revid": "1310927", "url": "https://it.wikipedia.org/wiki?curid=8391427", "title": "Riga Football Club 2019", "text": "Questa voce raccoglie le informazioni riguardanti il Riga Football Club nelle competizioni ufficiali della stagione 2019."}
{"id": "8391428", "revid": "1924342", "url": "https://it.wikipedia.org/wiki?curid=8391428", "title": "Hava (singolo)", "text": "Hava \u00e8 un singolo del DJ statunitense Steve Aoki e del trombettista australiano Timmy Trumpet, pubblicato il 9 agosto 2019 come sesto estratto dal sesto album in studio di Aoki \"Neon Future IV\".\nDescrizione.\nOriginariamente presentato durante il \"Tomorrowland Winter\" a inizio 2019, il brano \u00e8 basato sulla canzone popolare ebraica \"Hava Nagila\", differenziandosi per la maggiore impronta dance e per la tromba di Timmy Trumpet. Inoltre ha visto la partecipazione del DJ olandese Dr Phunk, il quale ha aggiunto le proprie influenze hardstyle ascoltabili nella seconda parte del brano.\nVideo musicale.\nIl videoclip, presentato il 1\u00ba ottobre 2019, mostra i tre musicisti intraprendere un'avventura su Ibiza alla ricerca di una tromba misteriosa, che, una volta suonata, garantisce loro di esibirsi a un concerto."}
{"id": "8391429", "revid": "88740", "url": "https://it.wikipedia.org/wiki?curid=8391429", "title": "Leone Zamenhof", "text": "Biografia.\nLeone Zamenhof era un medico specializzato in malattie della gola, delle orecchie e del naso. Dapprima cittadino russo, dopo la prima guerra mondiale divenne cittadino della Polonia restaurata.\nNel 1905 fu inviato in Manciuria per servire durante la guerra russo-giapponese come medico. Nel 1906 torn\u00f2 a Varsavia e inizi\u00f2 la regolare pratica medica in ospedale e in privato.\nNel 1909 spos\u00f2 Leokadja Warszawska, con la quale ebbe due figlie.\nLeone Zamenhof scrisse molte opere, ad es. una \"Storia della medicina\" con biografie, aforismi e aneddoti (in polacco).\nAttivit\u00e0 esperantista.\nLeone Zamenhof era un esperantista dal 1898. Ha partecipato a tutti gli eventi del movimento esperantista locale ed \u00e8 stato fondatore della associazione esperantista \"Concordia\" a Varsavia. Per un certo periodo \u00e8 stato vicepresidente di PES. Era membro del Lingva Komitato e corrispondente della sua Accademia per la lingua polacca, nonch\u00e9 collaboratore della rivista culturale Literatura Mondo. Fu inoltre redattore di Pola Esperantisto dal 1908 al 1913. Scrisse molte poesie originali in esperanto. Come libri separati sono uscite le sue traduzioni: \"Aspasia\" di Swietochowski; \"Protesilas e Laodamia\" di Wyspianski e altri."}
{"id": "8391432", "revid": "584834", "url": "https://it.wikipedia.org/wiki?curid=8391432", "title": "Mus\u00e9e Petit-Monde", "text": ""}
{"id": "8391436", "revid": "580197", "url": "https://it.wikipedia.org/wiki?curid=8391436", "title": "Futbola Klubs Spartaks J\u016brmala 2019", "text": "Questa voce raccoglie le informazioni riguardanti il Futbola Klubs Spartaks J\u016brmala nelle competizioni ufficiali della stagione 2019.\nRosa.\n\"Aggiornata al 10 ottobre 2019\"."}
{"id": "8391441", "revid": "580197", "url": "https://it.wikipedia.org/wiki?curid=8391441", "title": "Futbola klubs Liep\u0101ja 2019", "text": "Questa voce raccoglie le informazioni riguardanti il Futbola klubs Liep\u0101ja nelle competizioni ufficiali della stagione 2019.\nRosa.\n\"Aggiornata al 10 ottobre 2019\"."}
{"id": "8391454", "revid": "767487", "url": "https://it.wikipedia.org/wiki?curid=8391454", "title": "Mehdi Essadiq", "text": " \u00c8 stato vicecampione continentale ai Giochi panafricani di Rabat 2019.\nBiografia.\nAi Giochi panafricani di Rabat 2019 ha vinto la medaglia d'argento nella gara individuale dietro il connazionale Badr Siwane e davanti all'algerino Oussama Hellal. Nella staffetta mista si \u00e8 classificato al quarto posto con i compagni di squadra Karima Kanoun, Samia M'Safer e Badr Siwane."}
{"id": "8391461", "revid": "81195", "url": "https://it.wikipedia.org/wiki?curid=8391461", "title": "Ossano", "text": ""}
{"id": "8391462", "revid": "1310927", "url": "https://it.wikipedia.org/wiki?curid=8391462", "title": "Futbola Klubs Ventspils 2019", "text": "Questa voce raccoglie le informazioni riguardanti il Futbola Klubs Ventspils nelle competizioni ufficiali della stagione 2019.\nRosa.\n\"Aggiornata all'8 ottobre 2019.\""}
{"id": "8391465", "revid": "436907", "url": "https://it.wikipedia.org/wiki?curid=8391465", "title": "Let It Be Me", "text": ""}
{"id": "8391466", "revid": "149485", "url": "https://it.wikipedia.org/wiki?curid=8391466", "title": "Mohammed El Mehdi Essadiq", "text": ""}
{"id": "8391468", "revid": "76963", "url": "https://it.wikipedia.org/wiki?curid=8391468", "title": "Lancelot de Lusignan", "text": "Biografia.\nInfanzia ed educazione.\nLancelot de Lusignan, talvolta indicato come \"Lanzelot\", nacque a Cipro attorno al 1406. Era figlio illegittimo di Philippe de Lusignan, fratello di Giano di Lusignano, re di Cipro, e di una donna rimasta ignota; suo padre non si spos\u00f2 mai. Suo zio era il cardinale Hugues de Lusignan.\nBen presto venne avviato alla carriera ecclesiastica, seguendo l'esempio dello zio, per cui si rec\u00f2 in Italia, dove cominci\u00f2 a studiare presso l'Universit\u00e0 degli Studi di Padova. L\u00ec conobbe Pietro del Monte, giurista, umanista e futuro vescovo; era presente alla laurea dell'amico, avvenuta il 15 agosto 1433, dove \u00e8 indicato come \"illustrissimus et magnifiscus dominus Lancellottus de Cipro, consanguineus regis\". Lancelot, invece, termin\u00f2 gli studi nel 1436, conseguendo il dottorato in diritto canonico.\nA Roma ed al seguito dello zio.\nTra il 1420 ed il 1421, papa Martino V gli concesse una dispensa \"super defectum natalium\", permettendogli di prendere gli ordini minori, cos\u00ec ricevette la tonsura ecclesiastica come chierico di Nicosia. Il 4 luglio 1428 \u00e8 menzionato per la prima volta nei registri pontifici come \"Lanzilottus nobilis viri Filippi de Lusignano natus, clericus Nicosiensis\" e, tre mesi dopo l'arrivo dello zio cardinale a Roma, il pontefice rinnov\u00f2 l'assoluzione per l'illegittimit\u00e0, permettendogli altres\u00ec di essere \"promoveri ad omnes ordines et recipere et retinere beneficia etiamsi canonicatus vel dignitatis\".\nLa stessa bolla, con la quale vennero legittimati anche i suoi cugini Guy e Phoebus, ci conferma che Lancelot avesse gi\u00e0 vent'anni, l'et\u00e0 richiesta per diventare canonico. Nello stesso anno, egli accompagn\u00f2 suo zio nei suoi viaggi per l'Europa, venendo indicato con la dignit\u00e0 di referendario apostolico. Il 23 novembre 1434, papa Eugenio IV lo nomin\u00f2 protonotario apostolico, anche se in molti documenti \u00e8 indicato come semplice \"notarius\".\nEpiscopato.\nIl cardinale de Lusignan riusc\u00ec ad intercedere, ottenendo per il nipote l'amministrazione della sede episcopale di Nemosia, talvolta indicata con il nome di Limassol, nel 1436. L'11 agosto dello stesso anno, Lancelot ricevette la terza assoluzione per illegittimit\u00e0 legata al diritto di essere promosso \"ad omnes ordines etiamsi episcopales et archiepiscopales\", permettendogli cos\u00ec di accedere a queste dignit\u00e0 se eletto. Infine, suo zio intervenne con papa Eugenio IV per ottenere per suo nipote \"volentes regi et tibi de alicuius subventionis auxilio providere\", ed il papa accolse la richiesta il 28 agosto successivo. Nel documento, Lancelot \u00e8 indicato come \"magister, notarius papae, canonicus Nicosiensis, nepos cardinalis Tusculani\" e \"celricus Nicosiensis, notarius papae, nobilis, nepos cardinalis\". In una clausola \u00e8 espresso come il merito della nomina sia dovuto allo zio e che gli spettasse una pensione annua di 300 fiorini. Non si hanno notizie riguardo alla consacrazione episcopale.\nProbabilmente accompagn\u00f2 Hugues de Lusignan anche nel suo primo viaggio a Cipro nello stesso 1436, facendo ritorno in Occidente soltanto nel 1438. Il 2 maggio 1438, papa Condulmer lo trasfer\u00ec alla sede episcopale di Pafo. In quel periodo, Lancelot si trovava a Ferrara con suo zio o come suo rappresentante, anche se alcune fonti affermano che si trovasse alla Corte degli Este fin dal febbraio precedente. Risulta invece che il 1\u00ba settembre dell'anno medesimo si trovasse in Curia a Roma.\nNel maggio 1440 si rec\u00f2 a Pinerolo, venendo citato come \"Lancelottus de Lusignano episcopus, protonotarius, dominus helemosinarius et commissarius cardinalis de Cipro\". Il 9 luglio successivo viene menzionato come \"Lancelottus de Lusignano notaris et commendatarius seu administrator eccl. Paphenis\" in una bolla che assegna l'incarico di \"scribanus Paphensis\" a Filippo Sulogani.\nAlla corte dell'antipapa Felice V.\nNel 1440, insieme a suo zio, ader\u00ec all'obbedienza dell'antipapa Felice V, eletto da alcuni ecclesiastici scismatici al Concilio di Basilea che tacciavano papa Eugenio IV di simonia ed eresia. Hugues e Lancelot si recarono quindi a Genova e firmarono il trattato fra la Repubblica ligure ed il Regno di Cipro l'8 aprile 1441. Nella prima met\u00e0 del 1442, appare in diversi atti a Pinerolo come \"locumtenes\" e \"decretorum doctor, protonotarius, nepos cardinalis Tuscolani\". Il 5 agosto dello stesso anno suo zio mor\u00ec e progressivamente Lancelot, che aveva trentasei anni, ottenne molti dei suoi benefici.\nCominci\u00f2 ad occupare un ruolo di sempre maggior rilievo: al servizio dell'antipapa; come consigliere e ministro di suo figlio, il duca Ludovico di Savoia; come abate commendatario di Notre Dame de Pign\u00e9rol, succedendo a suo zio su richiesta del \"consilium communae\", che Felice V gli concesse il 7 marzo 1443, affidandogli l'amministrazione perpetua \"vacans per obitum Ugonis episcopi Tusculani vulgarier nuncupati cardinalis de Cipro\", prendendone possesso l'11 maggio.\nL'11 marzo 1443, firm\u00f2 come protonotario apostolico il contratto di fidanzamento tra Carlotta di Savoia e Federico di Sassonia a Losanna, poi decaduto con la morte del promesso sposo. Il 30 luglio e il 14 dicembre dello stesso anno, egli appare come esecutore in due documenti riguardanti un canone e una pensione, entrambi nella diocesi di Ginevra. Fu rettore di Santa Maria di Ferrania nella diocesi di Alba dal 25 gennaio 1444 fino al 7 novembre 1448. Il 3 marzo 1444, partecip\u00f2 alle esequie di Filippo di Savoia, conte di Ginevra e fratello del duca Ludovico di Savoia, celebrato nell'Abbazia di Altacomba.\nLancelot de Lusignan si era ormai stabilito definitivamente presso la Corte sabauda, vivendo fra le regioni del Piemonte e della Savoia, assieme ad un gruppo consistente di altri ciprioti, e questo per diverse motivazioni: anzitutto di legame dinastico, essendo sua cugina Anna di Cipro moglie del duca Ludovico, fatto che rende anche facile capire il perch\u00e9 si sia schierato dalla parte di Felice V, al secolo Amedeo VIII e padre del duca regnante; la sua vicinanza intellettuale alla corrente ed a molti esponenti dell'Umanesimo; il fatto che si trovasse maggiormente a proprio agio in un ambiente vicino alla mentalit\u00e0 occidentale, piuttosto che a Cipro, pi\u00f9 vicino all'oriente.\nA causa della sua obbedienza a Felice V, papa Eugenio IV lo depose dalla sede episcopale di Pafo il 20 marzo 1444, \"privatus... qui adhaeret Felicem antipapam Amedeum ducem Sabaudiae\".\nTra il 25 gennaio ed il 5 febbraio 1445, l'antipapa lo nomin\u00f2 patriarca titolare di Gerusalemme, ricevendo anche la \"iurisdictio super prioratum Sancti Sepolchri\" ad Annecy. A testimonianza di ci\u00f2, una bolla (25 gennaio), in cui figura come esecutore, assieme allo pseudocardinale Jean d'Arces, arcivescovo metropolita di Tarantasia, lo cita come patriarca e \"legatus apostolicu\" e \"legatus specialis papae\". Il 22 aprile 1445, firm\u00f2 in primo luogo il famoso trattato \"super non alienationem ducatus: Lancelotus patriarcha Hyeroslimintanusin conventu O.P. Gebennensis\", mentre il giorno successivo, 22 aprile, firm\u00f2 l'atto di fidanzamento tra Margherita di Savoia ed Adolfo di Gheldria.\nNel giugno 1446 figura \"in curia residens\", mentre il 16 novembre ed il 13 dicembre si trovava a Ginevra, firmando un atto a favore del capitolo della cattedrale di Losanna. Nel biennio tra 1446 e 1447, partecip\u00f2 alle difficili trattative riguardanti la dote di Margherita di Savoia che, divenuta vedova del conte Luigi III d'Angi\u00f2, aveva sposato il conte Ludovico IV del Palatinato nell'ottobre 1445.\nCardinalato.\nL'antipapa Felice V cre\u00f2 cardinale Lancelot de Lusignan nel suo ultimo concistoro, avvenuto in data imprecisata prima di agosto 1447, assegnandogli il San Lorenzo in Damaso, vacante dal 2 giugno 444, data di morte dello pseudocardinale polacco Aleksander Ziemowit, principe-vescovo di Trento. Poco dopo la sua promozione, si dimise dal patriarcato titolare di Gerusalemme. Egli appare come cardinale nei documenti emessi dall'antipapa dal 19 agosto 1447 fino al febbraio 1449, mentre negli atti di Pinerolo, per la prima volta il 29 dicembre 1447. Il 28 giugno 1448, fu testimone del duca Ludovico in una concessione a Fran\u00e7ois de Grilly, ciambellano pontificio, nonch\u00e9 di un altro atto firmato il 14 novembre successivo.\nNel dicembre del 1448, il duca Luigi lo incaric\u00f2 delle transizioni con Giovanni I di Monaco per l'acquisizione di Roccabruna e Mentone, che sfociarono nel trattato firmato a Torino dallo pseudocardinale il 19 dicembre dello stesso anno. Il trattato era molto importante per la Savoia perch\u00e9 dava al ducato un'uscita verso il mare pi\u00f9 vicina rispetto a Nizza. Nel febbraio del 1449, invece, condusse a Milano i negoziati che portarono alle \"Conventiones cum communitate Mediolanensis\". Da qui si rec\u00f2 poi a Genova, dove risiedeva in casa di Simone da Moneta; in suddetta citt\u00e0 ingaggi\u00f2 Raffaele Adorno, Barnaba Adorno e Pietro Spinola per rovesciare il doge Lodovico Fregoso; i tre promisero che, una volta al potere, sarebbero intervenuti a Cipro per salvaguardare i diritti di sua cugina Anna. Sua zia Agnes de Lusignan, che era alla corte dei Savoia, non doveva essere a conoscenza del piano perch\u00e9 rientr\u00f2 a Cipro nell'ottobre di quell'anno; il 23 di quel mese, il cardinale legato le diede un documento che la autorizzava a viaggiare \"cum toto suo apparato universaque familia, equis, bahutis, valesiis, vestibus, iocalibus, libris, auro, argento monetato et non monetato, veysella, litteris financiis et aliis rebus\".\nCardinale o pseudocardinale?\nIl 7 aprile 1449, Felice V si riconcili\u00f2 con papa Niccol\u00f2 V, ritornando Amedeo di Savoia, venendo nominato cardinale vescovo della Sabina, Decano del Collegio Cardinalizio e legato apostolico in tutti i territori che lo avevano riconosciuto antipapa al momento della sua abdicazione, in primo luogo Savoia e Piemonte. Il pontefice conferm\u00f2 anche gli atti dell'antipapa, per cui ai prelati elevati al cardinalato da Felice V fu chiesto di domandare una nuova nomina da parte del papa. Non vi \u00e8 alcuna notizia che Lancelot abbia mai chiesto di essere confermato cardinale da papa Niccol\u00f2 V, ma ci\u00f2 non lo esclude poich\u00e9 \u00e8 menzionato come cardinale in documenti ecclesiastici e laici datati 17 e 25 luglio, 14 agosto, 4 e 13 ottobre, novembre 7 e 19 dicembre 1449.\nIl 27 luglio dello stesso anno il duca Ludovico di Savoia si rivolge a lui come \"notre cher ami et cousin Lancelot de Lusignan cardinal de Chypre\", nominandolo arbitro nella disputa tra Giovanni IV d'Armagnac ed il delfino del Viennois Luigi II, poi divenuto Luigi XI di Francia. I primi tre pseudocardinali che fecero la richiesta, Louis Aleman (che era stato creato da papa Martino V), Guillaume-Hugues d'Estaing e Louis de La Palud, furono confermati nel concistoro del 19 dicembre 1449. Nel frattempo si era verificata una rottura, di cui non si conosce la ragione, tra Lancelot de Lusignan e l'ex antipapa. La \"Chronica Latina Sabadiae\" riferisce: Amadeus abstulit capellum Lanceloti de Lusignano cardinalis de Cipro, quem propter sua demerita, in Montecalieri, cum honore ecclesiastico depositavit et privavit. Questa cronaca \u00e8 stata scritta prima del 27 marzo 1450, perch\u00e9 in quella data, il cardinale legato Amedeo di Savoia nomina Enrico degli ALiberti come abate commendatario di Santa Maria di Pinerolo, insistendo in vari atti che Lancelot de Lusignan \"demeritis exigentibus privatus dicto monasterio et quibuscumque aliis beneficiis ecclesiasticis que in titulum et in commendam obtinebat, et inhabilis declaratus, prout in sententia per nos lata, cuis tenorum hic haberi pro sufficienter expresso, hec et alia plenius continetur\".\nLancelot non accett\u00f2 la perdita dei suoi benefici e nello stesso 1450 ottenne \"in commendam\" l'Abbazia di Fruttuaria; dichiarandosi ancora come \"cardinale di Cipro\". Non \u00e8 chiaro se il cardinale Amedeo di Savoia avesse ricevuto il diritto di privarlo del cardinalato, riservato solo al pontefice. Lancelot continu\u00f2 a definirsi cardinale anche un anno dopo la sua presunta deposizione, e diversi documenti provano che abbia conservato questa dignit\u00e0: in una lettera dell'amico umanista Francesco Filelfo del 1\u00ba febbraio 1451; in documenti di marzo ed aprile dell'anno medesimo di Casa Savoia e della diocesi di Losanna; in un atto del 18 marzo 1451, si narra che il duca Ludovico rende omaggio a Giorgio di Saluzzo, vescovo di Losanna, alla presenza del \"reverendissimus in Christo Lancelottus de Lusignano, cardinalis de Chypro vulgaiter nuncupatus\"; un altro atto, datato 6 aprile 1451, ha in primo luogo la firma del \"reverendissimus dominus Lancelotti de Lusignano, cardinalis de Chypro\"\nDi contro, non esiste alcuna prova certa che abbia ricevuto la conferma od una nuova nomina da papa Niccol\u00f2 V, visto che nei documenti pontifici riguardanti Pinerolo, viene indicato solo come \"notarius papae olim abbas\".\nMorte.\nNon esistono documenti che attestino la morte di Lancelot de Lusignan, ma si pu\u00f2 ipotizzare che sia avvenuta tra il 6 aprile e la met\u00e0 di agosto 1451 a Ginevra, all'et\u00e0 di circa quarantacinque anni, presso la Corte dei Savoia. A conferma di ci\u00f2, una bolla papale che porta la data del 20 ottobre successivo, parlando di lui, utilizza il termine \"quondam\", indice del fatto che fosse gi\u00e0 trapassato. L'ex antipapa, invece, lo aveva preceduto nella morte all'inizio dell'anno, il 7 gennaio. Probabilmente, Lancelot venne sepolto a Ginevra, ma non permangono altre notizie."}
{"id": "8391469", "revid": "91792", "url": "https://it.wikipedia.org/wiki?curid=8391469", "title": "Chiesa di San Rocco (Melicucc\u00e0)", "text": "La chiesa di San Rocco, \u00e8 un luogo di culto cattolico di Melicucc\u00e0.\nStoria.\nLa chiesa venne eretta nel XVII secolo, per iniziativa privata, probabilmente su un impianto pi\u00f9 antico, ed era la sede dell'omonima confraternita. Difatti la sua esistenza \u00e8 attesta gi\u00e0 nel 1679. \nAll'inizio del Novecento risultava gi\u00e0 essere in stato di abbandono. \nDescrizione.\nL'edificio, in stile barocco, attualmente \u00e8 ridotto in stato di rudere, anche se restaurato. A navata unica, conserva ancora quasi intatto il bel portale lapideo in stile barocco e parte delle mura perimetrali."}
{"id": "8391471", "revid": "729019", "url": "https://it.wikipedia.org/wiki?curid=8391471", "title": "Ben Brantley", "text": "Biografia.\nNato nel North Carolina, Ben Brantley ha studiato letteratura inglese al Swarthmore College. Ha iniziato la carriera giornalistica nel 1975 con il \"Winston-Salem Sentinel\", diventando poi editore di \"The Village Voice\" e reporter da Parigi per il \"Women's Wear Daily\". Tornato negli Statu Uniti nel 1985 lavor\u00f2 per qualche tempo come giornalista freelance per \"Elle\", \"Vanity Fair\" e \"The New Yorker\", prima di diventare critico teatrale per il \"New York Times\" nel 1993. Tre anni dopo fu promosso a critico teatrale principale del \"New York Times\", un ruolo che ha ricoperto per ventiquattro anni fino all'ottobre 2020. \"The Guardian\" lo ha definito il critico teatrale pi\u00f9 influente negli Stati Uniti.\nBrantley \u00e8 dichiaratamente gay."}
{"id": "8391473", "revid": "1451528", "url": "https://it.wikipedia.org/wiki?curid=8391473", "title": "Willie Marango", "text": ""}
{"id": "8391475", "revid": "767487", "url": "https://it.wikipedia.org/wiki?curid=8391475", "title": "Tonino Zurlo", "text": "Biografia.\nTonino Zurlo \u00e8 un cantautore pugliese, nato a Ostuni nel 1946. Compone canzoni popolari di ispirazione contadina dall'et\u00e0 di 25 anni.\nA met\u00e0 anni '70 conosce Giovanna Marini che lo invita a frequentare il suo Folk Studio, definendo le sue canzoni: \"il grido della gente del Sud dove si pu\u00f2 solo mettere tutto in termini di vita o di morte, perch\u00e9 non c'\u00e8 altro che conti\". Frequentando l'ambito della controcultura romana, Zurlo diffonde le sue canzoni in rassegne e manifestazioni vicine all'ambiente del Nuovo Canzoniere Italiano, dove collabora con il conterraneo Enzo del Re. Pubblica brani come \"J\u00e0ta vi\u00e9nde\" e \"Lu frate in Polizia\", brano che nel '75 raccontava di due fratelli costretti a cercare lavoro in fabbrica e nelle forze dell'ordine, ritrovandosi su barricate opposte. Una storia che Marco Tullio Giordana nel 2003 ha inserito nel suo film La meglio giovent\u00f9.\nNel 2003 Tonino Zurlo, pubblica il suo primo CD \"J\u00e0ta vi\u00e9nde\" per l'etichetta discografica de \"Il Manifesto\", ottenendo l'attenzione di Moni Ovadia che apprezza \"la sua scarna e sgangherata genialit\u00e0 che riassume iperbolicamente l'energia del popolo del Sud\".\nIl suo album \"L'ulivo che canta\" viene candidato tra i finalisti per la targa Tenco dedicata ai cantautori in lingua dialettale.\nNel 2005 viene inserito tra i cantastorie pi\u00f9 importanti di Puglia, raccontati all'interno del documentario \"Le storie cantate - Viaggio tra i cantastorie di Puglia\" di Nicola Morisco e Daniele Trevisi realizzato grazie all'Assessorato alla Cultura della Regione Puglia. Raggiunta la pensione si dedica maggiormente all'artigianato realizzando a mano oggettistica e sculture in legno d'ulivo."}
{"id": "8391476", "revid": "1573940", "url": "https://it.wikipedia.org/wiki?curid=8391476", "title": "Pieve di Sant'Andrea (Sommacampagna)", "text": "La pieve di Sant'Andrea \u00e8 un luogo di culto cattolico situato a Sommacampagna, in provincia e diocesi di Verona; fa parte del vicariato di Villafranca-Valeggio. \nStoria.\nLa pieve di S. Andrea fu edificata nell'XI secolo nel luogo dove sorgeva un'altra costruzione cristiana del periodo altomedievale; alcuni frammenti di pietra lavorata risalenti all'VIII secolo, ora inglobati esternamente nei muri della chiesa, testimoniano la preesistente costruzione. \nL'esistenza della pieve di Sommacampagna \u00e8 documentata per la prima volta in un atto di compravendita del 1035.\nPrima delle costruzioni cristiane \u00e8 ipotizzabile che nello stesso sito si trovasse un tempio pagano del quale gli scavi archeologici hanno restituito un'ara votiva consacrata alla dea Leituria. All'interno della pieve \u00e8 visibile una stele romana rovesciata sulla quale \u00e8 incisa la dedica \"A Leituria, ad opera di C. Manilio, figlio di Marco; durante il consolato di C. Norbano e L. Lentulo\".\nLa dipendenza della pieve di Sant'Andrea dal vescovo di Verona \u00e8 attestata nella bolla papale \"Piae Postulatio Voluntatis\" di papa Eugenio III del 1145.\nLa pieve fu un importante centro religioso nel territorio a sud-ovest della provincia di Verona, importanza testimoniata ancora oggi dalle dimensioni dell'edificio e dalla ricchezza delle decorazioni realizzate entro il XII secolo.\nNel XVI secolo, nella zona dove si era sviluppato il centro abitato, fu costruita una nuova chiesa dedicata a Santa Maria che divenne la nuova sede parrocchiale e la pieve di Sant'Andrea vide ridursi la sua importanza divenendo cappella cimiteriale.\nNel Novecento sono stati realizzati due interventi di restauro: il primo, fra il 1938 e 1941 si \u00e8 concentrato sulle murature; nel secondo intervento, datato 1978, sono stati restaurati affreschi e decorazioni.\nDescrizione.\nL'edificio \u00e8 costruito con una fitta trama irregolare di ciottoli di fiume, laterizi e materiale scultoreo di recupero.\nLa facciata \u00e8 a salienti e in essa si apre l\u2019ingresso caratterizzato da un arco a tutto sesto in conci e stipiti di pietra. Al di sopra vi \u00e8 una nicchia e sopra di essa una finestrella a croce spostata verso sinistra.\nLa chiesa \u00e8 a pianta longitudinale e presenta un impianto basilicale a tre navate scandite da colonne e pilastri tozzi che sorreggono capitelli dai quali si ergono arcate a tutto sesto, e si concludono con tre absidi orientate ad est. \nLungo la navata maggiore, in posizione mediana, in origine era stato eretto un muro che divideva lo spazio destinato agli uomini da quello delle donne. Il muro venne demolito all'inizio del XVIII secolo.\nSalendo due gradini si accede dalla navata maggiore al presbiterio che termina con l'abside semicircolare.\nNella pavimentazione a circa met\u00e0 dell'aula \u00e8 visibile la fondazione del tramezzo, muro trasversale che separava i presbiteri celebranti dal popolo.\nL'originario soffitto era ligneo sostenuto da travi e nel XV secolo fu sostituito con un soffitto a capriate\nDecorazione.\nL'interno della pieve di Sant'Andrea \u00e8 impreziosito da cicli di affreschi databili fra il XII e il XV secolo.\nL'affresco pi\u00f9 significativo \u00e8 posto in controfacciata e consiste in un imponente Giudizio Universale attribuito al Maestro Cicogna attivo nel veronese durante il XIV secolo. \nL'affresco \u00e8 disposto su tre registri, nel pi\u00f9 alto, in posizione centrale, \u00e8 rappresentato Cristo nell'atto di separare i buoni dagli empi. La sua figura \u00e8 maestosa, il volto non esprime emozioni, la mano destra ha il palmo rivolto verso l'alto in segno di accoglienza mentre il palmo della mano sinistra \u00e8 rivolto verso il basso in segno di rifiuto e condanna. Cristo siede su un trono che consiste in un carro mobile ai lati del quale ci sono due serafini, Maria e san Giovanni Battista e altri angeli. Nel registro centrale, sotto la raffigurazione di Cristo, troviamo l'Etimasia e a fianco di essa gli arcangeli Gabriele e Michele che reggono in mano il Libro della Vita. Nel registro inferiore, a sinistra dell'entrata, \u00e8 rappresentato Abramo, in Paradiso, che accoglie i giusti; a destra della porta, \u00e8 raffigurato l'Inferno."}
{"id": "8391480", "revid": "767487", "url": "https://it.wikipedia.org/wiki?curid=8391480", "title": "Mira (film)", "text": "Mira \u00e8 un film drammatico, coproduzione belga-olandese del 1971 diretto da Fons Rademakers.\nTrama.\nGli abitanti di un tranquillo paese adagiato sulle rive del fiume Schelda vedono interrompere la loro quotidianit\u00e0 dall'arrivo di Maurice, un ingegnere inviato sul posto per progettare la costruzione di un ponte. Questa possibilit\u00e0 disturba la quieta economia degli abitanti e l'arrivo dello straniero instaura in Mira, giovane ragazza promessa a Lander, dei profondi dubbi.\nRiconoscimenti.\nNel 1972 viene proposto dall'Olanda ai premi Oscar per il miglior film straniero, non risultando candidato."}
{"id": "8391481", "revid": "767487", "url": "https://it.wikipedia.org/wiki?curid=8391481", "title": "Ali Silas", "text": "Carriera.\nNazionale.\nHa debuttato in Nazionale il 10 luglio 2002, in Vanuatu-Nuova Caledonia (1-0), subentrando a Etienne Mermer al minuto 91. Ha partecipato, con la Nazionale, alla Coppa d'Oceania 2002. Ha collezionato in totale, con la maglia della Nazionale, 5 presenze."}
{"id": "8391482", "revid": "12109", "url": "https://it.wikipedia.org/wiki?curid=8391482", "title": "Icosaedrica", "text": ""}
{"id": "8391487", "revid": "767487", "url": "https://it.wikipedia.org/wiki?curid=8391487", "title": "Sandy Alick", "text": "Carriera.\nClub.\nQuando \u00e8 stato convocato in nazionale militava nel Atsal Lakatoro, club della sua nazione d'origine.\nNazionale.\nHa debuttato in Nazionale il 14 luglio 2002, in Tahiti-Vanuatu (1-0). Ha partecipato, con la Nazionale, alla Coppa d'Oceania 2002. Ha collezionato in totale, con la maglia della Nazionale, una presenza."}
{"id": "8391490", "revid": "110157", "url": "https://it.wikipedia.org/wiki?curid=8391490", "title": "Chiesa di San Rocco (Voghera)", "text": "La chiesa di San Rocco, \u00e8 un luogo di culto cattolico di Voghera.\nStoria.\nNel sito dell'attuale luogo di culto, fin dal X secolo era presente una chiesa con annesso ospedale intitolata a \"Sant'Enrico\" o al \"Salvatore\".\nLa nuova chiesa, concepita come ampliamento della precedente, venne costruita e non completata dal 1525 al 1527, con le offerte fatte dal popolo durante la peste del 1524 e prendendo il nome di San Rocco. Venne completata nel 1578 a cura della \"Confraternita del Santissimo Nome di Ges\u00f9\". \nNel 1924 la sovrintendenza ai monumenti della Lombardia dichiar\u00f2 la chiesa monumento sottoposto a vincolo e nel 1938 viene eretta la nuova vicaria di San Rocco per la costituzione di una nuova parrocchia.\nDescrizione.\nAll'interno, tra le opere sacre esposte, va ricordato un dipinto attribuito al Borroni raffigurante \"San Francesco di Sales e Santa Francesca di Chantal\", della seconda met\u00e0 del XVIII secolo. \nReliquie.\nLa chiesa custodisce un braccio e due snodi di dita di San Rocco, compatrono della citt\u00e0. "}
{"id": "8391492", "revid": "1444345", "url": "https://it.wikipedia.org/wiki?curid=8391492", "title": "Counting Stars", "text": ""}
{"id": "8391494", "revid": "767487", "url": "https://it.wikipedia.org/wiki?curid=8391494", "title": "John Garae", "text": "Carriera.\nNazionale.\nHa debuttato in Nazionale il 6 giugno 2001, in Isole Cook-Vanuatu (1-8). Ha partecipato, con la Nazionale, alla Coppa d'Oceania 2000 e alla Coppa d'Oceania 2002. Ha collezionato in totale, con la maglia della Nazionale, 10 presenze e 17 reti subite."}
{"id": "8391505", "revid": "767487", "url": "https://it.wikipedia.org/wiki?curid=8391505", "title": "38 testimoni", "text": "38 testimoni (\"38 t\u00e9moins\") \u00e8 un film del 2012 diretto da Lucas Belvaux.\nTrama.\nUna donna viene uccisa in una zona residenziale, dove nessuno parrebbe si sia accorto di nulla. Louise, giovane donna che vive in quel quartiere, non crede a questa possibilit\u00e0 e chiede l'aiuto della polizia per maggiori indagini. I residenti sono tutti testimoni, ma per vari motivi non vogliono essere coinvolti nell'indagine."}
{"id": "8391508", "revid": "254059", "url": "https://it.wikipedia.org/wiki?curid=8391508", "title": "Roberto Genuin", "text": "Biografia.\nNato il 20 settembre 1961 a Falcade, in provincia di Belluno e diocesi di Belluno-Feltre, nel 1972 entra nel seminario serafico di Castelmonte, proseguendo con gli studi fino alla maturit\u00e0 classica.\nVive l'anno del noviziato a Lendinara dove il 4 ottobre 1981 emette la professione temporanea dei voti. Da quell'anno frequenta lo Studio teologico interprovinciale \u00abLaurentianum\u00bb a Venezia, affiliato alla facolt\u00e0 di teologia della Pontificia Universit\u00e0 \u00abAntonianum\u00bb di Roma e nella citt\u00e0 lagunare consegue il baccalaureato in sacra teologia nel 1986. Nel frattempo nel 1985 aveva emesso la professione solenne dei voti. Il 27 giugno 1987 viene ordinato presbitero dal vescovo di Belluno-Feltre Maffeo Giovanni Ducoli.\nDal 1986 al 1991 svolge l'incarico di animatore prima e di direttore poi del Seminario serafico \u00abMadonna dell'Olmo\u00bb a Thiene.\nDal 1991 al 1996 frequenta a Roma la facolt\u00e0 di \"utroque iure\" della Pontificia Universit\u00e0 Lateranense; qui consegue il dottorato di ricerca con una tesi dal titolo \"Giusta, grave, gravissima causa nel diritto processuale canonico\", risiedendo al contempo presso il Collegio internazionale \u00abSan Lorenzo\u00bb dei cappuccini.\nConseguito il dottorato, rientra a Venezia dove \u00e8 nominato guardiano del convento del Redentore, vicedirettore dello Studio teologico \u00abLaurentianum\u00bb e docente stabile dello stesso, nella cattedra di diritto canonico. Eletto vicario provinciale nel 1999, viene trasferito nella curia provinciale di Venezia-Mestre, assumendo il ruolo di legale rappresentante della provincia veneta.\nNel 2008 viene eletto ministro provinciale della provincia di \u00abSant'Antonio\u00bb, servizio che manterr\u00e0 per due trienni fino al 2014, quando il consiglio generale lo nomina primo ministro provinciale della provincia veneta di \u00abSanta Croce\u00bb (2014-2017), costituitasi dall'unione con la provincia dei cappuccini di Trento.\nTerminato l'incarico di ministro provinciale nel 2017 viene nominato guardiano del convento di Rovereto e legale rappresentante del conventi della regione trentina. Da rappresentante legale si impegna per la trasparenza e il rinnovamento dell'amministrazione e l'adeguamento dei nostri luoghi alla normativa civile vigente.\nIl 3 settembre 2018 \u00e8 eletto 73\u00ba ministro generale dei frati minori cappuccini durante l'85\u00ba capitolo generale dei frati minori cappuccini."}
{"id": "8391516", "revid": "57342", "url": "https://it.wikipedia.org/wiki?curid=8391516", "title": "38 t\u00e9moins", "text": ""}
{"id": "8391524", "revid": "1305772", "url": "https://it.wikipedia.org/wiki?curid=8391524", "title": "Let It Be Me (Steve Aoki)", "text": "Let It Be Me \u00e8 un singolo del DJ statunitense Steve Aoki, pubblicato il 6 settembre 2019 come settimo estratto dal sesto album in studio di Aoki \"Neon Future IV\".\nDescrizione.\nIl brano ha visto la partecipazione vocale del gruppo musicale statunitense Backstreet Boys, i quali hanno spiegato che si tratta di un brano molto speciale, in quanto il testo \u00abriguarda l'affrontare tutte le sfide che la vita comporta per stare con la persona che ami\u00bb.\nVideo musicale.\nIl videoclip, diretto da Tyler Dunning Evans, \u00e8 stato pubblicato il 9 settembre 2019 e mostra scene di Aoki e il gruppo cantare il brano con altre in cui vengono intervistate alcune persone che condividono le loro storie inerenti alle sfide dell'amore."}
{"id": "8391529", "revid": "287204", "url": "https://it.wikipedia.org/wiki?curid=8391529", "title": "Pore\u010d Trophy 2020", "text": "Il Pore\u010d Trophy 2020, trentaseiesima edizione della corsa e valida come evento dell'UCI Europe Tour 2020 categoria 1.2, si svolse l'8 marzo 2020 su un percorso di 156\u00a0km con partenza da Parenzo ed arrivo a Torre-Abrega, in Croazia. La vittoria fu appannaggio dell'olandese Olav Kooij che complet\u00f2 il percorso in 3h28'32\", alla media di 44,884\u00a0km/h, precedendo gli sloveni Ga\u0161per Katra\u0161nik e Tilen Fink\u0161t.\nAccreditati alla partenza 170, dei quali 168 presero il via, mentre coloro che tagliarono il traguardo furono 162."}
{"id": "8391530", "revid": "449371", "url": "https://it.wikipedia.org/wiki?curid=8391530", "title": "Vladimir \u010cerny\u0161\u00ebv", "text": "Giocava nel ruolo di schiacciatore.\nCarriera.\nLa carriera di Vladimir \u010cerny\u0161\u00ebv inizia tra le file del dove resta fino al 1983, vincendo 2 coppe dell'Unione Sovietica.\nDalla stagione 1983-84 si trasferisce per due stagioni in Bulgaria; nella stagione 1985-86 si trasferisce in Italia, alla Jonicagrumi Reggio Calabria. Successivamente gioca per la , due stagioni con la ed una con .\nCon la nazionale sovietica ha vinto un oro e un argento alle Olimpiadi, e inoltre un Campionato Mondiale, una Coppa del Mondo e quattro Campionati Europei.\nSuccessivamente allena nelle serie minori italiane."}
{"id": "8391532", "revid": "111810434", "url": "https://it.wikipedia.org/wiki?curid=8391532", "title": "Sorgenti termali", "text": ""}
{"id": "8391533", "revid": "111810439", "url": "https://it.wikipedia.org/wiki?curid=8391533", "title": "Sorgente termale", "text": ""}
{"id": "8391536", "revid": "729019", "url": "https://it.wikipedia.org/wiki?curid=8391536", "title": "Spedizione militare di Scanderbeg in Italia", "text": "La spedizione militare di Skanderbeg in Italia (1460-1462) fu una campagna militare intrapresa dal condottiero albanese Giorgio Castriota Scanderbeg per aiutare il suo alleato Ferdinando I di Napoli, che in seguito alla sua ascesa al trono, con successione non lineare, vide il proprio dominio minacciato dalla dinastia angioina.\nGeorge Kastrioti Skanderbeg, sovrano dell'Albania (), aveva guidato una ribellione contro l'Impero ottomano nel 1443 e si era alleato con numerosi monarchi dell'Europa occidentale per consolidare i suoi domini, fra i quali la casa reale d'Aragona che governava sul Regno di Napoli.\nNel 1458, Alfonso V d'Aragona, sovrano di Sicilia e Napoli e il pi\u00f9 importante alleato di Skanderbeg, mor\u00ec, lasciando suo figlio illegittimo, Ferdinando, sul trono napoletano; Ren\u00e9 d'Anjou, il duca francese d'Angi\u00f2, rivendic\u00f2 il trono. Il conflitto tra i sostenitori di Ren\u00e9 e Ferdinando scoppi\u00f2 presto in una guerra civile. Papa Callisto III, di origini spagnole, poteva fare ben poco per garantire Ferdinando, quindi si rivolse a Skanderbeg per chiedere aiuto.\nNel 1457, Skanderbeg aveva conseguito la sua pi\u00f9 famosa vittoria sull'impero ottomano ad Albulena (Uj\u00ebbardha), successo che fu accolto con grande entusiasmo in tutta Italia. Per ripagare Alfonso dell'assistenza finanziaria e militare che gli era stata data in quella occasione anni prima, Skanderbeg accett\u00f2 le richieste del papa di aiutare il figlio di Alfonso inviando una spedizione militare in Italia. Prima di partire, Skanderbeg cerc\u00f2 di negoziare un cessate il fuoco con Sultan Mehmed II, il conquistatore di Costantinopoli, per garantire la sicurezza del suo dominio.\nMehmed non dichiar\u00f2 una tregua e invi\u00f2 i suoi eserciti contro la Bosnia e la Morea. Solo nel 1459, dopo la conquista della Serbia, Mehmed dichiar\u00f2 una tregua e il cessate il fuoco di tre anni con Skanderbeg. Ci\u00f2 diede a Skanderbeg la sua opportunit\u00e0 di mandare i suoi uomini in Italia.\nA causa del timore dell'esercito ottomano in avvicinamento, inizialmente Skanderbeg mand\u00f2 suo nipote Costantino con 500 cavalieri a Barletta. Furono uniti alle forze di Ferdinando per combattere i suoi rivali angioini. Riuscirono a contenere il nemico per circa un anno, ma non guadagnarono molto terreno fino all'arrivo di Skanderbeg nel settembre 1461. Prima di raggiungere l'Italia, Skanderbeg visit\u00f2 Ragusa (Dubrovnik) per convincere i suoi rettori a contribuire nel finanziamento della sua campagna. Nel frattempo, i suoi uomini sbarcarono in Italia e le forze angioine tolsero l'assedio da Barletta. All'arrivo, Skanderbeg continu\u00f2 a inseguire i nemici del suo alleato con grande successo. Gli avversari di Ferdinando iniziarono cos\u00ec a ritirarsi dai suoi territori e Skanderbeg torn\u00f2 in Albania; una truppa dei suoi uomini rimase fino a quando Ferdinando riusc\u00ec a sconfiggere finalmente i pretendenti al suo trono nella Battaglia di Orsara, anche se non c'\u00e8 certezza storica della partecipazione degli uomini di Skanderbeg alla battaglia.\nContesto.\nNel 1456, l'alleato di Skanderbeg, Janos Hunyadi, mor\u00ec e suo figlio, Mathias Corvinus, fu incoronato re d'Ungheria. Hunyadi era stato un sostenitore di una guerra offensiva contro l'impero ottomano, mentre la nobilt\u00e0 ungherese e suo figlio hanno promosso una guerra difensiva. L'anno successivo, tuttavia, George Kastrioti Skanderbeg sconfisse una considerevole forza ottomana nella battaglia di Albulena (Uj\u00ebbardha). Roma stava aspettando disperatamente una simile vittoria dopo l'assedio di Belgrado, poich\u00e9 Papa Callisto III aveva voluto assicurarsi la fattibilit\u00e0 di una crociata prima di dichiararla. Callisto chiam\u00f2 cos\u00ec Skanderbeg il Capitano Generale della Curia; per proteggere gli interessi del papa, Skanderbeg mand\u00f2 dodici prigionieri di guerra turchi catturati ad Albulena a Roma. Nonostante abbia visto sconfiggere le sue forze l'anno prima, il Sultano Mehmed II prepar\u00f2 un'altra forza da inviare in Albania. Il paese stava ostacolando le sue ambizioni per l'impero in Occidente e divenne sempre pi\u00f9 desideroso di sconfiggere Skanderbeg. Skanderbeg invi\u00f2, quindi, delegazioni in diversi stati dell'Europa occidentale per convincerli a smettere di combattersi e unirsi nella crociata di Callisto.\nSituazione italiana.\nIl 27 settembre 1458, Alfonso V d'Aragona, l'alleato pi\u00f9 importante e utile di Skanderbeg dopo la stipula del Trattato di Gaeta, mor\u00ec. Nel 1448, come gesto di amicizia con Alfonso, Skanderbeg invi\u00f2 un distaccamento di truppe albanesi comandate dal generale Demetrios Reres a Crotone per reprimere una ribellione contro Alfonso. L'anno successivo, molti di questi uomini furono autorizzati a insediare quattro villaggi in Sicilia controllati da Alfonso. Dopo aver saputo della morte del suo alleato, Skanderbeg invi\u00f2 emissari al nuovo re di Napoli, Ferdinando I, per esprimere le sue condoglianze per la morte del padre, ma anche per congratularsi con lui per l'ascesa al trono di Napoli. La successione non fu senza turbolenze, tuttavia: Renato d'Angi\u00f2 rivendic\u00f2 il trono poich\u00e9 la sua famiglia aveva dominato Napoli prima che la corona d'Aragona ne prese il controllo, e anche perch\u00e9 Ferdinando era un figlio illegittimo di Alfonso. La nobilt\u00e0 italiana meridionale, molta di origine angioina, sostenne Renato d'Angi\u00f2 rispetto all'aragonese Ferdinando. Tra loro c'erano Giovanni Antonio del Balzo Orsini, il Principe di Taranto, e Jacopo Piccinino, un famoso \"condottiero\" che era stato invitato dagli Angioini. Francesco Sforza, il duca di Milano, che diffidava della presenza francese in Italia, invece, si schier\u00f2 dalla parte di Ferdinando e mand\u00f2 suo nipote, Alessandro Sforza, a guidare il suo esercito nel sud Italia. Papa Callisto, uno spagnolo che desiderava vedere il suo connazionale al governo di Napoli, non era in grado di aiutare il debole Ferdinando, quindi si rivolse a Skanderbeg, chiedendo aiuto. Tuttavia, in poco tempo, Piccinino e i suoi uomini avevano conquistato tutto il sud Italia tranne Napoli, Capua, Aversa, Gaeta, Troia e Barletta, dove Ferdinando era sotto assedio.\nSkanderbeg aveva ricevuto molti aiuti dal padre di Ferdinando, Alfonso, ed era ancora un vassallo della Corona d'Aragona, quindi si sent\u00ec in obbligo verso la Corona. Accett\u00f2 la richiesta del papa di recarsi in Italia e aiutare Ferdinando. Il ragionamento dichiarato di Skanderbeg era duplice: voleva rimanere fedele al suo alleato e voleva impedire un'acquisizione angioina di Napoli, poich\u00e9 manteneva rapporti amichevoli con i turchi. Skanderbeg temeva anche che se gli angioini avessero preso Napoli, si sarebbero espansi verso l'Albania, dove avevano precedentemente posseduto un regno. D'altra parte, prima di intraprendere qualsiasi azione contro gli angioini, prese misure per ammorbidire le relazioni con Venezia. Vedendo che l'Italia meridionale era bloccata nei conflitti, Venezia non temeva pi\u00f9 un'alleanza aragonese-albanese e il Senato decise di adottare un approccio pi\u00f9 amichevole nei rapporti albanese-veneziani. Nel frattempo, papa Callisto III mor\u00ec e gli successe papa Pio II. Intuendo che presto sarebbe iniziata la guerra, Pio cerc\u00f2 di convincere Giovanni Orsini, il principale rivale di Ferdinando, a risolvere le sue divergenze con il re.\nIl re francese, Luigi XI, assunse la posizione angioina e, nella speranza di convincere Pio a consentire l'acquisizione francese di Napoli, propose l'abrogazione della sanzione pragmatica di Bourges che minava il potere del papa, e dichiar\u00f2 addirittura che sarebbe stato disposto a prestare 70.000 uomini per la prevista crociata papale. Pio, tuttavia, diffidava della sincerit\u00e0 di Luigi XI e ignor\u00f2 queste proposte. Un ulteriore sforzo per scoraggiare lo sbarco di Skanderbeg fu compiuto da Sigismondo Malatesta, il Signore di Rimini e tiranno meschino pi\u00f9 temuto d'Italia, che aveva cercato di invitare Mehmed in Italia con una mappa dettagliata dell'Adriatico se Ferdinando avesse inviato l'albanese. Il manoscritto, tuttavia, non raggiunse mai il sultano e cadde nelle mani di Pio.\nSituazione albanese.\nLa costante notizia delle campagne ottomane contro la Bosnia e la Morea ma non contro l'Albania sugger\u00ec a Skanderbeg che Mehmed II aveva preso in considerazione un armistizio con Skanderbeg. Quest'ultimo approfitt\u00f2 di questa pausa nei combattimenti, preparandosi per la spedizione in Italia e assicurando le sue frontiere settentrionali da un possibile attacco dell'elusivo alleato di Skanderbeg nell'Albania settentrionale, Lek\u00eb Dukagjini, che aveva cercato di espandere il suo regno raggiungendo un accordo con i turchi. Per frenare le sue ambizioni, Skanderbeg prese la fortezza di Shat e la offr\u00ec come un dono a Venezia. Skanderbeg stabil\u00ec quindi un'alleanza con Venezia contro Dukagjini, mentre Dukagjni stava rafforzando la sua alleanza con i turchi ottomani. Il nuovo papa emise una bolla papale contro Dukagjini, dandogli quindici giorni per rompere la sua alleanza con gli ottomani e per riconciliarsi con Skanderbeg o essere soggetto a interdizione; Dukagjini cedette e scelse la prima opzione, ristabilendo la sua alleanza con Skanderbeg e Venezia e ha accettando tutte le sue perdite.\nPio II continu\u00f2 a sostenere Skanderbeg, ma non gli forn\u00ec gli stessi aiuti finanziari di Calixtus poich\u00e9 credeva che l'abilit\u00e0 militare di Skanderbeg e l'attitudine dei suoi soldati alla battaglia fossero sufficienti a trattenere gli eserciti turchi. Tuttavia, il papa considerava ancora l'assistenza di Skanderbeg essenziale per i suoi piani per una crociata anti-ottomana. Nel 1459, dopo che Mehmed II complet\u00f2 la sua conquista della Serbia, gli inviati ottomani fecero appello per un armistizio di tre anni tra l'Albania di Skanderbeg e l'Impero ottomano . Lo scopo del sultano era di allontanare Skanderbeg dalla crociata del papa poich\u00e9 riteneva che l'unica speranza di successo della crociata fosse proprio Skanderbeg. Al fine di concedere all'Albania una pausa dopo quindici anni di continua invasione ottomana, Skanderbeg prese in considerazione l'idea di accettare la proposta, ma dovette ottenere l'approvazione del papa. Pio non consent\u00ec un simile accordo e, anzi, cominci\u00f2 a dubitare della lealt\u00e0 di Skanderbeg. Mentre gli ottomani operavano nei Balcani occidentali, Pio temeva che i soldati ottomani rompessero la tregua e potessero riversare in Albania. Per riconquistare la fiducia del papa, Skanderbeg non accett\u00f2 la pace. Skanderbeg, tuttavia, fu deluso dalla risposta di Roma e rispose di non voler partecipare al Consiglio di Mantova che si tenne per pianificare la futura crociata. Il Consiglio si concluse con un fallimento, significando che Skanderbeg non avrebbe ricevuto alcun aiuto dall'Occidente. Mand\u00f2 quindi gli ambasciatori al papa dicendo che sarebbe stato disposto a sbarcare in Italia solo se fosse stato organizzato un cessate il fuoco con i turchi, cosa che Roma permesse poco dopo.\nPrima di inviare i suoi uomini in Italia, Skanderbeg mand\u00f2 i suoi inviati a Ragusa (Dubrovnik) il 9 giugno 1460. Chiese il sostegno della citt\u00e0 per il trasporto sull'Adriatico dei suoi guerrieri verso l'Italia meridionale. Venezia non fu consultata poich\u00e9 perseguiva i propri interessi in Italia, mentre Ragusa intratteneva stretti rapporti economici con la Corona d'Aragona. Nel frattempo, Skanderbeg mand\u00f2 Martin Muzaka a Roma, dove present\u00f2 a Pio i piani di Skanderbeg e Pio a sua volta notific\u00f2 Ferdinando. Pio ordin\u00f2 quindi a Venezia di proteggere la costa albanese. A quel punto, Skanderbeg decise di inviare una truppa di suoi uomini ma personalmente rimase in Albania. A met\u00e0 giugno 1461, Skanderbeg accett\u00f2 un cessate il fuoco con Mehmed, che questa volta ne approfitt\u00f2 per conquistare Trebisonda ( Trabzon ) nella parte nord-orientale della moderna Turchia . La tregua fu concordato durasse tre anni.\nPrimi sbarchi.\nIl 17 settembre 1460, Skanderbeg invi\u00f2 500 cavalieri a Barletta in Puglia sotto il comando di suo nipote Costantino, che all'epoca aveva 22 o 23 anni. Le battaglie per la Corona di Napoli fino a quel momento erano state minori con non pi\u00f9 di mille truppe per fazione. L'esercito napoletano di Ferdinando nel suo insieme era di 7000 uomini. L'aggiunta di 500 cavalieri albanesi, anche se non corazzati come i loro omologhi italiani, aument\u00f2 l'efficacia della sua forza. A quel tempo, Ferdinando aveva perso gran parte del suo territorio, e era relegato in alcune fortezze in Puglia e nell'area circostante Napoli. Gli angioini si stavano avvicinando rapidamente a Napoli e Ferdinando prepar\u00f2 una controffensiva. Prima mise al sicuro i suoi possedimenti, mettendo al comando Roberto del Balzo Orsini, ma l'incompetenza di Orsini ostacol\u00f2 ulteriormente l'esercito napoletano. A quel punto, gli uomini di Skanderbeg erano arrivati e Ferdinando inizi\u00f2 la sua contro-offensiva. La tecnica di guerra della cavalleria leggera albanese si distinse per la prima volta per la sua rapidit\u00e0 ed efficacia, fu riportato che erano in grado di viaggiare per al giorno, rispetto alla cavalleria italiana che era in grado di percorrere solo . Gli albanesi furono incoraggiati da Ferdinando a combattere nel loro modo tradizionale ed attaccare il territorio; Ferdinando inform\u00f2 Francisco Sforza che gli albanesi avevano devastato la Puglia e avevano preso tutto il bottino che potevano. Questi eventi preoccuparono gli angioini e spinsero Giovanni Orsini a cercare di impedire a Skanderbeg di riversare i suoi uomini in Italia. Ren\u00e9 d'Anjou era stato particolarmente sorpreso dall'azione di Skanderbeg, poich\u00e9 credeva di non aver mai offeso l'albanese.\nLa corrispondenza Orsini \u2013 Skanderbeg.\nGiovanni Orsini era il Principe di Taranto e il pi\u00f9 feroce rivale di Ferdinando. Era stato, tuttavia, fedele alleato di Alfonso e aveva sviluppato un'ammirazione per Skanderbeg e le sue campagne in Albania. Dopo che Skanderbeg si era schierato con il suo rivale, Orsini si alle\u00f2 con gli Angioini e si rifiut\u00f2 di riconoscere Ferdinando come re di Napoli. Quindi invi\u00f2 una lettera per convincere Skanderbeg a ritirare i suoi uomini dall'Italia sostenendo che le fortune di Ferdinando erano senza speranza, che la fama di Skanderbeg sarebbe stata eclissata dopo la sua probabile debacle e che un'alleanza con Ren\u00e9 sarebbe stata molto pi\u00f9 gratificante di un'alleanza con Ferdinando. La lettera di Skanderbeg in risposta, datata 10 ottobre 1460, affermava che non era un \"condottiero\" in cerca di fortuna, ma un uomo maturo che cercava di aiutare il suo alleato. Inoltre, invi\u00f2 un'altra lettera a Ferdinando assicurandogli la sua lealt\u00e0. Un'altra lettera fu inviata a Papa Pio II assicurandogli che gli albanesi erano adatti alla battaglia in Italia, cosa a cui i sovrani italiani non davano credito. Le lettere spiegano i motivi politici di Skanderbeg dietro la sua spedizione italiana, presentandosi come un nobile alleato, e illustrano anche l'influenza del Rinascimento nella corte di Skanderbeg. Servirono anche a uno scopo psicologico per intimidire i rivali di Ferdinando: Skanderbeg si paragon\u00f2 a Pirro dell'Epiro che marci\u00f2 nell'antichit\u00e0 in Italia per difendere le citt\u00e0-stato greche dall'espansione romana.\nControffensiva napoletana.\nNell'ottobre 1460, Ferdinando riusc\u00ec a riconquistare i suoi territori occidentali da Capua a Benevento. Sul fronte orientale, tuttavia, i suoi nemici rimasero liberi. Il pi\u00f9 pericoloso tra loro era Piccinino. Piccinino aveva deciso di bloccare le truppe papali e napoletane in rotta verso la Puglia. Da quando Roberto Orsini, l'uomo lasciato in carica a est e il fratello di Giovanni Orsini, rimasto fedele a Ferdinando, fu ritenuto incompetente, Ferdinando invit\u00f2 Costantino a Napoli, offrendogli un ruolo da protagonista in un'operazione contro Piccinino. Insieme alla cavalleria di Costantino, Francesco del Balzo, il duca di Andria che era rimasto fedele a Ferdinando, riusc\u00ec a sconfiggere Ercole d'Este nel Gargano. Hanno quindi avuto il controllo sui dazi doganali l\u00ec raccolti che portavano ogni anno 30.000 ducati da cui proveniva la maggior parte del reddito di Piccinino. I combattimenti continuarono per tre mesi dopo i quali Costantino e Ferdinando furono in grado di riconquistare parte del territorio perduto. Piccinino prepar\u00f2 la propria controffensiva, insieme agli uomini di Giovanni Orsini, assediando i castelli principali. Una feroce battaglia scoppi\u00f2 presto a Venosa il 28 maggio 1461 a cui prese parte la cavalleria albanese. Ferdinando abbandon\u00f2 la citt\u00e0 e fugg\u00ec di nuovo in Puglia. Vicino a Troia, incontr\u00f2 l'ambasciatore di Skanderbeg, Gjok\u00eb Stres Balsha, che lo inform\u00f2 che Skanderbeg era pronto a sbarcare in Italia non appena fossero state fornite le galee appropriate.\nLa spedizione di Skanderbeg.\nPreparativi e viaggio Ragusano.\nPrima di partire per l'Italia, Skanderbeg doveva accumulare le finanze necessarie. Pio ordin\u00f2 alla diocesi di Dalmazia di dare a Skanderbeg un terzo di ci\u00f2 che aveva raccolto per l'imminente crociata. Il papa ordin\u00f2 anche di donare 1.000 fiorini a Skanderbeg dai fondi del Vaticano. Le banche Ragusane detenevano questo importo, ma a causa della minaccia di un'invasione ottomana, si rifiutarono di continuare a finanziare la crociata; Stefan Vuk\u010di\u0107 di Zeta avvert\u00ec che gli ottomani si sarebbero trasferiti presto in Dalmazia e Albania. Erano quindi riluttanti a finanziare la spedizione di Skanderbeg in Italia. A causa di problemi finanziari e della mancanza di grandi navi (tuttavia ricevette diverse navi pi\u00f9 piccole per trasportare le sue truppe), l'arrivo di Skanderbeg fu ritardato, mentre Ferdinando era sotto assedio a Barletta. Prima che iniziasse l'assedio, Ferdinando invi\u00f2 quattro galee sulle coste albanesi dove Skanderbeg e i suoi uomini stavano aspettando. Nel frattempo Skanderbeg aveva inviato un capitano senza nome alle sue frontiere orientali per difendersi da un eventuale attacco ottomano e aveva lasciato sua moglie, Donika, incaricata dei suoi affari. \nUn ambasciatore veneziano in viaggio da Costantinopoli rifer\u00ec che Skanderbeg aveva radunato 1.000 cavalieri e 2.000 fanti con diverse navi papali e napoletane a \"Capo-di-Lachi\" ( ) nei pressi dell'odierna Kavaj\u00eb. Comunque, stava ancora aspettando una scorta di grano e due navi napoletane, e continu\u00f2 ad attendere. Il 21\u201322 agosto 1461 arrivarono le quattro galee inviate da Ferdinando. Subito dopo si imbarc\u00f2, ma non invi\u00f2 tutta la sua forza direttamente in Puglia. Mand\u00f2 Gjok\u00eb Balsha (che era tornato dall'Italia) con 500 cavalieri e 1.000 fanti dall'assediato Ferdinando, mentre Skanderbeg stesso and\u00f2 a Ragusa per convincere i suoi rettori a fornirgli i fondi necessari. Gli uomini di Balsha sbarcarono a Barletta il 24 agosto 1461. Le forze angioine, tra cui Giovanni Orsini, temevano che lo stesso Skanderbeg fosse a capo di questa forza, quindi revocarono immediatamente l'assedio di Barletta. Balsha inform\u00f2 quindi Ferdinando che Skanderbeg sarebbe arrivato presto, dopo il suo viaggio a Ragusa. Ferdinando sent\u00ec che il coinvolgimento personale di Skanderbeg era essenziale e cominci\u00f2 a preoccuparsi quando non arriv\u00f2 dopo due giorni, come aveva promesso Balsha.\nSkanderbeg raggiunse Ragusa il 24 agosto 1461 insieme al Pal Engj\u00eblli, arcivescovo di Durazzo . I suoi uomini rimasero sulle navi ancorate nel porto mentre lui andava in citt\u00e0. A causa della pressione papale, i Ragusani avevano riconsiderato le richieste di Skanderbeg. La sua fama era evidente quando camminando attravers\u00f2 le porte della citt\u00e0 e la popolazione si rivers\u00f2 per le strade per vederlo. Era stato accolto con una cerimonia e un giro della citt\u00e0 ispezionando le sue mura e gli armamenti. Ricevette la somma finanziaria per la quale era andato. I suoi uomini furono anche riforniti di cibo per la loro prossima campagna. La sua popolarit\u00e0 gli permise di essere ben curato dai ragusani dove era presente la pi\u00f9 grande comunit\u00e0 albanese al di fuori dell'Albania. Il 29 agosto 1461, Skanderbeg part\u00ec per la Puglia, ma una tempesta lo costrinse ad ancorare su un'isola dalmata. Solo il 3 settembre 1461, Skanderbeg raggiunse finalmente Barletta.\nSkanderbeg in Italia.\nAnche se avevano interrotto l'assedio di Barletta, dopo aver visto gli uomini di Skanderbeg avvicinarsi la settimana precedente, le forze angioine erano rimaste attive. Una volta arrivato Skanderbeg, Ferdinando lo mise al comando della fortezza di Barletta mentre il re stesso and\u00f2 ad Ariano. Una volta lasciato al comando della fortezza, Skanderbeg si mosse contro i rivali di Ferdinando. Tra questi c'erano Giovanni Orsini, Jean d'Anjou (il duca di Calabria), Piccinino e Francesco del Balzo. Si erano stanziati ad Andria, dove continuavano gli assalti albanesi. L'armamento leggero della cavalleria albanese, i cavalli veloci e le schiere libere permisero loro di superare rapidamente la cavalleria italiana pi\u00f9 pesantemente armata, che combatt\u00e9 in strette formazioni. In una delle loro operazioni, un guerriero albanese cattur\u00f2 Alois Minutulo, il signore del castello di Monte Sant'Angelo, che fu imprigionato nella fortezza di Barletta. Tre anni dopo, Ferdinando avrebbe regalato a Skanderbeg il castello come segno della sua gratitudine.\nGli avversari di Ferdinando, sotto il comando principale di Piccinino, tentarono di arrivare allo scontro con Skanderbeg, ma a causa della forza combinata delle forze albanesi e napoletane, si ritirarono dai campi andriani ad Acquaviva delle Fonti. La notizia del ritiro di Piccinino giunse a Venezia, che mand\u00f2 un messaggio a Francesco Sforza. Skanderbeg marci\u00f2 verso Taranto, dove Giovanni Orsini era il principe. Orsini tent\u00f2 di nuovo di dissuadere Skanderbeg dal combattere contro di lui, ma Ferdinando diffidava della fedelt\u00e0 di Orsini, cos\u00ec Skanderbeg continu\u00f2 a razziare il territorio di Orsini. Divise il suo esercito in tre parti, una sotto Moisi Arianit Golemi, l'altra sotto Vladan Gjurica e l'ultima sotto il suo comando. Condusse attacchi contro i nemici di Ferdinando in tre direzioni senza sosta, sfiancandoli completamente. Durante il mese di ottobre, Skanderbeg continu\u00f2 a saccheggiare il territorio di Orisini dalle sue basi a Barletta e Andria poich\u00e9 gli angioini non erano presenti; Nel frattempo Ferdinando rastrell\u00f2 in Calabria, dove riconquist\u00f2 Cosenza e Castrovillari . A questo punto, Orsini chiese a Skanderbeg una tregua che gli albanesi respinsero. Il 27 ottobre Skanderbeg rifer\u00ec di aver catturato la citt\u00e0 di Gisualdo . Allora Piccinino chiese a Skanderbeg di interrompere la sua campagna, Skanderbeg accett\u00f2 felice, credendo che la pace fosse vicina.\nPiccinino, tuttavia, non volle mantenere l'accordo, come riferito da uno dei suoi disertori. Dopo aver appreso questo, Skanderbeg decise di fronteggiare in battaglia gli uomini di Piccinino. Dopo aver dato da mangiare ai suoi uomini e preparato i suoi cavalli, Skanderbeg part\u00ec al chiaro di luna per il campo angioino. Trov\u00f2 il posto vuoto, tuttavia, poich\u00e9 uno degli uomini di Piccinino aveva gi\u00e0 informato Piccinino sulle intenzioni degli albanesi. Skanderbeg torn\u00f2 quindi a Barletta dove si un\u00ec a Ferdinando e ai suoi uomini. Quindi divise il suo esercito in due, uno sotto il comando di Alessandro Sforza, l'altro sotto il suo, e si avvicin\u00f2 a Troia. Jean d'Angi\u00f2 e Piccinino erano di stanza a Lucera, a otto miglia da Troia. Sapendo che la battaglia sarebbe iniziata tra Troia e Lucera, Skanderbeg part\u00ec di notte per conquistare il Seggiano, una montagna che si trova tra le due citt\u00e0, dove posizion\u00f2 alcuni dei suoi uomini per proteggerla. L\u00ec i suoi uomini avrebbero potuto trovare rifugio, in caso di sconfitta. Piccinino aveva in mente lo stesso obiettivo e decise di conquistare la montagna, ma incontr\u00f2 invece gli uomini di Skanderbeg. Cos\u00ec tenne i suoi uomini in ordine per la battaglia che sarebbe presto iniziata. Il giorno successivo, i due eserciti si scontrarono. La battaglia dur\u00f2 fino al tramonto, ma gli uomini di Jean subirono una grave sconfitta e furono costretti a fuggire. Piccinino si ritir\u00f2 quindi dalle sue campagne. Si diresse verso nord dove si un\u00ec a Sigismondo Malatesta e a 200 dei suoi uomini per lanciare assalti allo stato pontificio.\nIl compito successivo di Skanderbeg fu di riconquistare Trani, il secondo punto pi\u00f9 importante in Puglia, oltre Barletta. Riusc\u00ec a catturare il comandante della guarnigione, Fuscia de Foxa, che si era ribellato a Ferdinando. Fuscia era fuori dalle mura di Trani con sedici uomini quando Skanderbeg lo vide e lo circond\u00f2 e poi cerc\u00f2 di convincerlo ad abbandonare Orsini, Fuscia rifiut\u00f2 per ragioni pecuniarie. La mattina del 28 dicembre 1461, con le suppliche di Fuscia, Gracciani, il vice comandante della guarnigione, si arrese a Trani. Sia Fuscia che Gracciani, tuttavia, si rifiutarono di consegnare le munizioni della guarnigione. Skanderbeg minacci\u00f2 di imprigionarli se non si fossero arresi a ci\u00f2 che gli era stato chiesto, costringendo i due a consegnare le riserve di Trani. Dopo settimane di saccheggi, Skanderbeg e i suoi colleghi aragonesi si unirono agli uomini di Alessandro Sforza. Quindi cedettero tutte le fortezze riconquistate a Ferdinando.\nConseguenze.\nVedendo che le loro fortune stavano diminuendo, i rivali di Ferdinando cercarono di accontentarsi della pace con Francesco Sforza. Ferdinando mand\u00f2 Skanderbeg come mediatore, quando Giovanni Orsini e Piccinino proposero l'accordo di pace se pagati rispettivamente 150.000 e 110.000 ducati, cosa che Ferdinando rifiut\u00f2. Questa fu una delle ultime azioni personali di Skanderbeg in Italia. Rimase in Puglia per un altro mese fino al gennaio 1462 quando torn\u00f2 in Albania, lasciando i suoi soldati in Italia. Il motivo per cui lasci\u00f2 l'Italia non \u00e8 chiaro, ma si ritiene che a quel tempo Mehmed stesse preparando la sua campagna contro l'Ungheria, minacciando anche l'Albania. Sulla via del ritorno, visit\u00f2 di nuovo Ragusa, dove fu accolto come un eroe. Voleva partire subito per l'Albania, ma il brutto tempo lo costrinse a rimanere. Gli furono offerti rifornimenti dai Rettori Ragusani, suggerendogli di continuare per l'Albania via terra, ma invece, dopo dieci giorni a Ragusa, salp\u00f2 per nave verso l'Albania. Prima di partire, acquist\u00f2 grano dalla Sicilia per i suoi soldati in Puglia.\nLa guerra per la corona di Napoli continu\u00f2 per diversi mesi dopo la partenza di Skanderbeg. Non \u00e8 noto se i guerrieri albanesi abbiano combattuto nelle successive battaglie. Nell'agosto 1462, Ferdinando ottenne una vittoria decisiva a Orsara . La spedizione di Skanderbeg lo rese famoso in tutta Italia. Nel suo libro, \"De Bello Neapolitano\", Giovanni Pontano consider\u00f2 lo sbarco albanese essenziale per la vittoria di Ferdinando: le loro manovre rapide e i rapidi attacchi praticamente immobilizzarono i guerrieri italiani. La spedizione di Skanderbeg riusc\u00ec a interrompere l'Assedio di Barletta, conquistando Trani attraverso uno stratagemma, costringendo gli Angioini a passare da un'offensiva a una strategia difensiva e devastando le terre fino al punto in cui i suoi abitanti e Giovanni Orsini furono costretti a sottomettersi a Ferdinando, anche permettendo a Ferdinando di assistere in sicurezza alle nozze di Antonio Piccolomini, nipote di Pio II. Inoltre, la campagna fu determinante per assicurare il regno napoletano a Ferdinando.\nPer i suoi servizi, Ferdinando assegn\u00f2 Monte Sant'Angelo a Skanderbeg dove molti dei suoi uomini si stabilirono presto. Insediarono quindici villaggi nei paesaggi ondulati ad est di Taranto. Il suo ritorno in Albania \u00e8 stato accolto come un trionfo dai suoi seguaci. Nonostante il giubilo, tuttavia, Skanderbeg inizi\u00f2 a prepararsi per la guerra. Il 7 luglio 1462, l'esercito turco riprese le sue campagne in Albania. Il primo grande impegno fu a Mokra il 7 luglio 1462. Nella seguente campagna macedone nell'agosto dello stesso anno, Skanderbeg sconfisse tre eserciti ottomani in un mese. Il 27 aprile 1463, Skanderbeg e Mehmed firmarono un nuovo trattato di pace, ma pi\u00f9 tardi, il 9 settembre 1463, Skanderbeg firm\u00f2 un'alleanza con Venezia che si stava preparando per la guerra contro gli Ottomani. Il 12 ottobre 1463, Pio divenne abbastanza sicuro da dichiarare la sua crociata contro i turchi ottomani a cui si un\u00ec Skanderbeg."}
{"id": "8391537", "revid": "324026", "url": "https://it.wikipedia.org/wiki?curid=8391537", "title": "Visione cristiana sul divorzio", "text": "La visione cristiana sul divorzio trova le proprie basi sia in fonti bibliche che nella legge di Mos\u00e8 (Deut, 24, 1-4) oltre che nei risvolti politici dell'epoca della riforma protestante e della relativa controriforma. Secondo i vangeli sinottici, Ges\u00f9 enfatizz\u00f2 in pi\u00f9 punti della sua vita il mantenimento del sacramento del matrimonio, (vedi Marco 10, 1-9, Matteo 19; Luca 16, 18) ma anche la sua integrit\u00e0.\nSia nel vangelo di Matteo che in quello di Marco, Ges\u00f9 ricorda e cita Genesi 1,27 (\"uomo e donna Li cre\u00f2\"), e Genesi 2,24 (\"che l'uomo lasci suo padre e sua madre e si congiunga a sua moglie: e i due siano una carne sola.\"). Ges\u00f9 permise a chi \u00e8 sposato di porre fine al matrimonio solo in caso di immoralit\u00e0 sessuale da parte del coniuge infedele (Matteo 19:9).\nSan Paolo apostolo pure cit\u00f2 questi passi nei suoi scritti.\nLa chiesa cattolica ancora oggi proibisce il divorzio ma permette l'annullamento del matrimonio (se un matrimonio celebrato viene poi scoperto non essere valido in quanto mancante di alcuni elementi ad esso fondamentali) in alcune circostanze specifiche. La chiesa ortodossa permette divorzio e nuovo matrimonio in chiesa in alcune circostanze, sebbene le sue regole siano genericamente pi\u00f9 restrittive rispetto a quelle del divorzio civile di molti paesi. Gran parte delle chiese protestanti non proibiscono il divorzio ma lo scoraggiano e lo lasciano come ultima scelta in un rapporto di coppia insostenibile o compromesso.\nGli imperatori cristiani Costantino e Teodosio furono tra i primi ad emettere delle leggi sul divorzio, restringendone comunque la concessione ai casi gravi, ma tali regole vennero rilassate notevolmente da Giustiniano nel VI secolo. Dopo la caduta dell'impero romano d'occidente, la vita famigliare fu regolata pi\u00f9 dall'autorit\u00e0 ecclesiastica che da quella civile.\nRiferimenti nei vangeli.\nNel vangelo di Matteo, Ges\u00f9 dice \"Per la vostra durezza di cuore Mos\u00e8 vi ha permesso di divorziare dalle vostre mogli, ma in principio non era cos\u00ec.\" E io vi dico: chi divorzia da sua moglie, eccetto che per immoralit\u00e0 sessuale, e ne sposa un'altra, commette adulterio\". Nel vangelo di Marco si trova una posizione analoga, ma a differenza di \"Matteo\" il divieto di divorzio non ammette eccezioni, nemmeno per immoralit\u00e0 sessuale. Il vangelo di Luca \u00e8 molto pi\u00f9 sintetico e dice semplicemente che \"Chiunque ripudia la propria moglie e ne sposa un'altra, commette adulterio; chi sposa una donna ripudiata dal marito, commette adulterio\".\nChiesa cattolica.\nAnche se nella disciplina cattolica il matrimonio venne dichiarato un sacramento solo tra IX - X secolo, il divorzio era stato comunque ridotto sotto l'influenza della chiesa cattolica nella gestione degli stati altomedievali, che considerava appunto il matrimonio come istituito da Dio e da Cristo e come indissolubile da mano umana. Il matrimonio venne definito come sacramento all'inizio dell'anno 1208 quando papa Innocenzo III richiese ai membri di un altro movimento di religioso di riconoscere che il matrimonio era un sacramento e una condizione per essere ricevuti nuovamente in seno alla chiesa cattolica. Nel 1254, i cattolici accusarono i valdesi di condannare il sacramento del matrimonio \"dicendo che le persone sposate fanno peccato mortale se si uniscono senza la speranza di una progenie\". Nel 1439 il Concilio di Firenze defin\u00ec il matrimonio come sacramento, solidificando la dottrina sviluppatasi nei precedenti dodici secoli e descrivendo il matrimonio come \"indissolubile\", dal momento che esso \"significa l'unione indivisibile tra Cristo e la Chiesa\". Proseguiva poi la riflessione \"sebbene la separazione dei letti sia legittima per evitare la fornicazione, non \u00e8 legale contrarre un altro matrimonio dal momento che il matrimonio legittimamente contratto \u00e8 perpetuo\".\nIl divorzio era una delle pratiche che nell'Europa occidentale si era diffusa nuovamente a partire dal X secolo, la separazione consensuale tra marito e moglie come pure l'annullamento del matrimonio erano pratiche altrettanto conosciute. Quella che oggi \u00e8 nota come \"separazione legale\" era all'epoca nota come \"divortium a mensa et thoro\" (divorzio dalla mensa e dal letto). Secondo tale pratica marito e moglie vivevano fisicamente separati ed era loro proibito coabitare insieme; ma la loro relazione matrimoniale non terminava formalmente.\nLa chiesa cattolica si \u00e8 tradizionalmente opposta alla legalizzazione del divorzio civile nei paesi a predominanza cattolica. Ad esempio, quando la Repubblica spagnola legalizz\u00f2 il divorzio in Spagna per la prima volta, papa Pio XI scrisse: \"la nuova legislazione spagnola, con la deleteria introduzione del divorzio, osa profanare il santuario della famiglia, impiantandovi, col tentativo di dissolvere la societ\u00e0 domestica, il germine della rovina del buon andamento civile\".\nIl diritto canonico non fa menzione del divorzio, bens\u00ec della dichiarazione di nullit\u00e0 che pu\u00f2 essere concessa ad una coppia qualora si producano prove di invalidit\u00e0 del matrimonio celebrato, come ad esempio la presenza di alcuni impedimenti. Il terreno della dichiarazione di nullit\u00e0 \u00e8 determinato dall'autorit\u00e0 ecclesiastica e dai relativi tribunali. Essa \u00e8 nota canonicamente come\"divortium a vinculo matrimonii\" ed \u00e8 previsto \"per quei casi di matrimonio dichiarabile nullo in quanto assolutamente illegittimo \"ab initio\"\". La chiesa cattolica ritiene che il sacramento del matrimonio produca \"una persona da due\", un'unione inseparabile l'uno con l'altro: \"La Sacra Scrittura afferma che uomo e donna siano stati creati l'uno per l'altra: \"Non \u00e8 bene che l'uomo rimanga da solo\". La donna, \"carne della sua carne\" \u00e8 a lui eguale e la pi\u00f9 prossiam di tutte le cose datagli da Dio come \"compagna ed aiuto\"; ella pertanto rappresenta Dio che viene in nostro aiuto. \"L'uomo lascer\u00e0 quindi suo padre e sua madre e si unir\u00e0 a sua moglie, e i due saranno una sola carne\". Il Signore stesso ha mostrato il significato di quest'unione indissolubile richiamando il piano del Creatore \"dall'inizio\": \"Essi pertanto non sono pi\u00f9 due, ma una sola carne\"\" Dal momento che marito e moglie divengono una persona sola col matrimonio, questa unicit\u00e0 pu\u00f2 essere annullata solo se essa era da considerarsi nulla gi\u00e0 inizialmente, motivo per cui il matrimonio non pu\u00f2 esistere validamente.\nNel 2016, papa Francesco ha pubblicato l'enciclica \"Amoris laetitia\", avente per tema tra gli altri proprio quello del divorzio nella societ\u00e0 moderna ed il suo rapporto con la chiesa cattolica.\nChiesa ortodossa orientale.\nLa chiesa ortodossa orientale riconosce che vi sono dei casi in cui \u00e8 meglio che una coppia si separi e per questo permette di risposarsi in chiesa, ad ogni modo le sue regole di divorzio sono molto pi\u00f9 ristrette rispetto al divorzio civile della maggior parte dei paesi. Per gli ortodossi, il matrimonio \u00e8 \"indissolubile\" e non deve essere rotto e la violazione di questa unione, percepita come santa, \u00e8 un'offesa che porta all'adulterio, ma quando la convivenza tra i due partner \u00e8 impossibile o uno dei due \u00e8 distante per troppo tempo dalla casa coniugale, il divorzio ed il matrimonio vengono visti come un atto di compassione della chiesa verso l'uomo peccatore. Un numero molto basso di divorzi tra gli ortodossi greci come del resto quelli degli ortodossi in altre comunit\u00e0, sottolinea ad ogni modo come molti ottengano il divorzio civile e spesso non quello religioso. Ai divorziati \u00e8 spesso consentito risposarsi con altri partners ma \u00e8 loro imposta una pena da espiare, spesso comminata dal vescovo locale, in un crescendo di gravit\u00e0 se si tratta del primo divorzio o meno. La chiesa ortodossa tradizionalmente stabilisce che \"si benedice il primo matrimonio, si celebra il secondo, si tollera il terzo e si proibisce il quarto\". Alle vedove \u00e8 concesso di risposarsi senza ripercussioni ed il loro secondo matrimonio \u00e8 considerato benedetto come il primo. Unica eccezione a questa regola \u00e8 rappresentata dal clero e dalle loro mogli. Se un pope sposato muore, il pi\u00f9 delle volte la vedova non si risposa e solitamente esse terminano la loro vita in monastero.\nAltre chiese ortodosse.\nLe altre chiese ortodosse hanno solitamente termini riguardanti il divorzio molto pi\u00f9 severe ed adottano una posizione intermedia tra la chiesa di Roma e quella di Costantinopoli, permettendo il divorzio unicamente in caso di adulterio. Questa posizione viene accettata anche da copti e da armeni.\nChiese riformate.\nLa Westminster Confession of Faith (WCF), che raccoglie le rappresentanze della chiesa presbiteriana, permette il divorzio a determinate circostanze. Nel cap. 24, sez. 5, stabilisce che il contratto di matrimonio pu\u00f2 esser dissolto solo in caso di adulterio o di abbandono del tetto coniugale, citando come prova Matteo 5,31.\nChiese metodiste.\nLa Allegheny Wesleyan Methodist Connection, nella sua Disciplina del 2014, prevede:\nChiese battiste.\nMolte chiese evangeliche e protestanti di stampo conservatore come i battisti, si oppongono fermamente al divorzio, vedendolo come un peccato, citando Malachia 2,16: \"Io odio il divorzio - disse Geova, il Dio d'Israele - e ci\u00f2 che porta \u00e8 violenza! - disse il signore degli eserciti\". Ad ogni modo i matrimoni con persone di fedi differenti, vengono visti come aperti al divorzio in Ezra 9-10 e nella prima lettera ai Corinti, 7.\nChiese anabattiste.\nAlcune chiese anabattiste proibiscono il divorzio in toto.\nChiesa di Ges\u00f9 Cristo dei santi degli ultimi giorni.\nLa Chiesa di Ges\u00f9 Cristo dei santi degli ultimi giorni scoraggia ufficialmente il divorzio, ma spinge i membri di questa confessione a collaborare tra loro per risolvere i problemi di coppia prima che questi possano inevitabilmente portare all'annullamento del matrimonio o al divorzio, permettendo queste pratiche unicamente in caso di infedelt\u00e0 o in particolari casi di incomprensibilit\u00e0 interna alla coppia.\nTim B. Heaton, sociologo della Brigham Young University, spiega infatti che \"la chiave della tenuta della teologia dei mormoni risiede nella famiglia, le cui relazioni devono perpetuarsi anche in Paradiso\"."}
{"id": "8391543", "revid": "76963", "url": "https://it.wikipedia.org/wiki?curid=8391543", "title": "Moyna MacGill", "text": "Era la madre dell'attrice Angela Lansbury e dei produttori Edgar e Bruce Lansbury.\nBiografia.\nEsord\u00ec a teatro nel 1918, incoraggiata da Gerald du Maurier a cambiare il nome in Moyna Macgill, che inevitabilmente \u00e8 stato pi\u00f9 volte riportato come MacGill.\nMor\u00ec di cancro all'esofago."}
{"id": "8391544", "revid": "93556", "url": "https://it.wikipedia.org/wiki?curid=8391544", "title": "Oussama Hellal Berrouane", "text": "Biografia.\nHa partecipato ai Giochi del Mediterraneo sulla spiaggia di Pescara 2015 classificandosi al settimo posto nel nuoto pinnato in acque libere, specialit\u00e0 2 km BF.\nHa rappresentato l'Algeria ai Giochi del Mediterraneo di Tarragona 2018, classificandosi quindicesimo nel triathlon individuale.\nAi Giochi panafricani di Rabat 2019 ha vinto la medaglia di bronzo nella gara individuale dietro ai marocchini Badr Siwane e Mehdi Essadiq. Nella staffetta mista si \u00e8 classificato al secondo posto con i compagni di squadra Imen Maldyi, Kahina Mebarki e Nazim Benyeles, aggiudicandosi l'argento."}
{"id": "8391548", "revid": "339392", "url": "https://it.wikipedia.org/wiki?curid=8391548", "title": "Oussama Hellal", "text": ""}
{"id": "8391549", "revid": "339392", "url": "https://it.wikipedia.org/wiki?curid=8391549", "title": "Osama Beruan", "text": ""}
{"id": "8391554", "revid": "1422058", "url": "https://it.wikipedia.org/wiki?curid=8391554", "title": "Leubus", "text": ""}
{"id": "8391557", "revid": "584834", "url": "https://it.wikipedia.org/wiki?curid=8391557", "title": "Predica del Battista", "text": ""}
{"id": "8391564", "revid": "729019", "url": "https://it.wikipedia.org/wiki?curid=8391564", "title": "Battaglia di Megara (1359)", "text": "La battaglia di Megara fu una battaglia navale che ebbe luogo nel 1359 nel golfo di Megara che vedi contrapposti da un lato una coalizione crociata composta dalla Repubblica di Venezia, il Despota della Morea, il Principato di Acaia e i Cavalieri Ospitalieri e dall'altro lato i corsari turchi ottomani. La coalizione crociata distrusse la flotta nemica.\nPreludio.\nPreoccupati per la crescente minaccia delle incursioni turche nel Mar Egeo il Despota della Morea Manuel Cantacuzeno form\u00f2 una lega, assieme ai bizantini della Morea, il Principato di Acaia, la Repubblica di Venezia e i Cavalieri Ospitalieri di Rodi.\nBattaglia.\nSecondo la versione della \"Cronaca della Morea\", gli alleati si mossero nella zona della Megaride la cui flotta, composta da navi veneziane e ospedaliere attacc\u00f2 una flotta di corsari turchi. I Veneziani e gli ospedalieri affondarono 35 navi turche, costringendo i turchi sopravvissuti a ritirarsi presso il loro alleato Aragonese Ruggero d Luria, sovrano del ducato di Atene. La \"Cronaca della Morea\" sostiene che dopo la battaglia, le truppe di terra fecero ritorno in patria, ma secondo la storia dell'imperatore Bizantino Giovanni VI Cantacuzeno, gli alleati si scagliarono contro i possedimenti greci di Ruggero di Luria.\nIncontri.\nNel 1362, Ruggero di L\u00faria fece un'accesa disputa con il Bailo veneziano di Negroponte Pietro Gradenigo. Tale litigio innesc\u00f2 la guerra con la Repubblica di Venezia. Per tale motivo Ruggero di Luria assold\u00f2 diversi mercenari turchi a cui fu permesso di entrare nella capitale Tebe. I mercenari rimasero fino alla stipula di una pace con Venezia nel luglio 1365."}
{"id": "8391565", "revid": "287204", "url": "https://it.wikipedia.org/wiki?curid=8391565", "title": "Equazione di stato (cosmologia)", "text": "In cosmologia, l'equazione di stato di un fluido perfetto \u00e8 caratterizzata da un numero adimensionale formula_1, uguale al rapporto fra la sua pressione formula_2 e la sua densit\u00e0 energetica formula_3: \nEssa \u00e8 strettamente legata all'equazione di stato della termodinamica e a quella dei gas perfetti. \nEquazione.\nL'equazione di stato dei gas perfetti pu\u00f2 essere scritta come \ndove formula_6 \u00e8 la densit\u00e0 di massa, formula_7 \u00e8 la costante dei gas, formula_8 \u00e8 la temperatura e formula_9 \u00e8 la velocit\u00e0 termica delle molecole (formula_10). Si sostituisce \ndove formula_12 \u00e8 la velocit\u00e0 della luce, formula_13 e formula_14 per un gas \"freddo\". \nEquazioni FLRW e l'equazione di stato.\nL'equazione di stato pu\u00f2 essere usata nelle equazioni di Friedmann per descrivere l'evoluzione di un universo isotropico riempito con un fluido perfetto. Se formula_15 \u00e8 il fattore di scala allora \nSe il fluido \u00e8 la forma dominante di materia in un universo piatto allora \ndove formula_18 \u00e8 il tempo proprio. \nIn generale, l'equazione di accelerazione di Friedmann \u00e8 \ndove formula_20 \u00e8 la costante cosmologica e formula_21 \u00e8 la costante di Newton e formula_22 \u00e8 la derivata seconda rispetto al tempo proprio del fattore di scala. \nSe si definisce (ci\u00f2 che potrebbe essere chiamato \"efficace\") la densit\u00e0 di energia e la pressione come \ne \nl'equazione dell'accelerazione pu\u00f2 essere scritta come \nParticelle non relativistiche.\nL'equazione di stato per la materia ordinaria non relativistica (es. polvere fredda) \u00e8 formula_27, il che significa che la sua densit\u00e0 di energia diminuisce di formula_28, dove formula_29 \u00e8 un volume. In un universo in espansione, l'energia totale della materia non relativistica rimane costante, con la sua densit\u00e0 che diminuisce all'aumentare del volume. \nParticelle ultra-relativistiche.\nL'equazione di stato per la \"radiazione\" ultra-relativistica (compresi i neutrini e, nell'universo primordiale, altre particelle che in seguito sono diventate non relativistiche) \u00e8 formula_30 il che significa che la sua densit\u00e0 di energia diminuisce di formula_31 . In un universo in espansione, la densit\u00e0 di energia della radiazione diminuisce pi\u00f9 rapidamente dell'espansione del volume, poich\u00e9 la sua lunghezza d'onda subisce il redshift gravitazionale . \nAccelerazione dell'inflazione cosmica.\nL'inflazione cosmica e l'espansione accelerata dell'universo possono essere caratterizzate dall'equazione dello stato dell'energia oscura . Nel caso pi\u00f9 semplice, l'equazione di stato della costante cosmologica \u00e8 formula_32 . In questo caso, l'espressione sopra per il fattore di scala non vale e bisogna scriverla cos\u00ec: formula_33, dove la costante \"H\" \u00e8 la costante di Hubble . Pi\u00f9 in generale, l'espansione dell'universo sta accelerando per qualsiasi equazione di stato dove formula_34 . L'espansione accelerata dell'Universo fu effettivamente osservata. In accordo con le osservazioni, il valore dell'equazione dello stato della costante cosmologica \u00e8 vicino a -1. \nL'ipotetica energia fantasma avrebbe un'equazione di stato formula_35 e causerebbe il cosiddetto Big Rip (o Grande Strappo). Tuttavia i dati attuali ci portano a pensare che formula_36. \nFluidi.\nIn un universo in espansione, i fluidi con formula_37 pi\u00f9 grandi scompaiono pi\u00f9 rapidamente di quelli con formula_37 pi\u00f9 piccole. Questa \u00e8 l'origine del problema della piattezza e dei problemi dei monopoli magnetici: la curvatura ha formula_39 e monopoli magnetici hanno formula_27, quindi se fossero stati presenti al tempo del Big Bang, dovrebbero essere visibili tutt'oggi. Questi problemi sono risolti dall'inflazione cosmica che ha formula_41 . Misurare l'equazione dello stato dell'energia oscura \u00e8 uno dei maggiori sforzi della cosmologia osservativa. Misurando accuratamente formula_1, si spera che la costante cosmologica possa essere distinta dalla quintessenza, che ha formula_43 . \nModellazione scalare.\nUn campo scalare formula_44 pu\u00f2 essere visto come una sorta di fluido perfetto con equazione di stato \ndove formula_46 \u00e8 la derivata temporale di formula_44 e formula_48 \u00e8 l'energia potenziale. Un campo scalare libero (formula_49) ha formula_50 e uno con l'energia cinetica che svanisce equivale a una costante cosmologica: formula_32 . Qualsiasi equazione di stato nel mezzo (ma non oltre il formula_32, la barriera nota come Phantom Divide Line (PDL), \u00e8 realizzabile, il che rende i campi scalari utili modelli per molti fenomeni della cosmologia. "}
{"id": "8391568", "revid": "740722", "url": "https://it.wikipedia.org/wiki?curid=8391568", "title": "Palazzo Imperato", "text": "Palazzo Imperato \u00e8 un edificio storico di Pescara, sito all'incrocio tra corso Umberto I e corso Vittorio Emanuele II.\nConsiderato uno dei simboli del liberty pescarese, il palazzo viene concepito nel 1925 da Antonino Liberi come edificio di rilievo nella nuova progettazione urbanistica della citt\u00e0 che in quegli anni si candidava a divenire provincia. \u00c8 riconosciuto come sito d'interesse culturale dato il suo valore artistico e storico.\nStoria.\nAgli inizi del Novecento, il rapido sviluppo dei nuclei urbani di Pescara e Castellammare Adriatico conduce all'unificazione dei due comuni, decretando la creazione, nel 1927, della provincia di Pescara. Gi\u00e0 a partire dagli anni venti, le realt\u00e0 amministrative locali, intenzionate a ridisegnare l'assetto urbanistico del territorio, decisero di realizzare un ingresso monumentale per l'asse viario che dalla stazione \u2013 divenuta nel frattempo uno dei principali scali della costa adriatica \u2013 attraversa il centro cittadino fino a raggiungere il mare.\nA questo programma appartiene la realizzazione del palazzo Imperato, costruito secondo i caratteri dell'architettura liberty da Antonino Liberi e Nicola Simeone secondo un progetto che prevedeva l'elevazione di un edificio gemello posto sull'altro lato del corso. Il palazzo prende il nome dall'omonima famiglia nobile pescarese proprietaria dello stabile e sorge al posto dell'Albergo Milano, in un luogo originariamente pensato per edificare la nuova sede del municipio.\nTerminato nel 1926, palazzo Imperato viene adibito ad uso commerciale e residenziale, rispettando i voleri del tempo secondo cui bisognava creare una forte concentrazione di attivit\u00e0 terziarie lungo il corso principale. Negli anni seguenti, il Banco di Napoli acquista gli edifici all'imbocco del corso di propriet\u00e0 del comune e degli eredi Imperato e su queste aree \u2013 nel 1933 con delega a Camillo Guerra \u2013 costruisce la propria nuova sede, rendendo impossibile il completamento del progetto di Liberi e Simeone.\nDescrizione.\nPalazzo Imperato costituisce una delle quinte architettoniche di piazza del Sacro Cuore. L'edificio si sviluppa su quattro livelli, di cui i piani inferiori sono finalizzati all'uso commerciale e quelli superiori all'uso abitativo. La facciata, caratterizzata da un elaborato apparato decorativo in stile liberty, presenta un impianto prospettico suddiviso in tre parti sia in senso verticale, in cui il corpo centrale occupa una posizione di rilievo, sia in senso orizzontale, evidenziando la duplice destinazione del palazzo tramite ordini di lesene bugnate. Quest'aspetto \u00e8 reso esplicito attraverso una serie di variazioni nella forma e nella disposizione delle aperture.\nI livelli superiori presentano nelle fasce laterali delle finestre tripartite \u2013 dotate di balcone all'ultimo piano \u2013 e semplici nel fronte principale. Il primo livello dispone di ampie vetrine e di un fregio con decorazioni fitomorfe in risalto, mentre al secondo le aperture sono pi\u00f9 variegate ed elaborate, con un bovindo che sorregge il balcone al centro, ai cui lati sono poste due bifore inquadrate da colonnine a sostegno di archi. Il cornicione si caratterizza da una fascia di coronamento che delimita la balaustra finale con temi geometrici in rilievo. I parapetti sono decorati in tutte le facciate, cos\u00ec come i serramenti in ferro battuto rivettato e le formelle in ghisa delle aperture, con l'uso ricorrente di motivi floreali."}
{"id": "8391578", "revid": "26630", "url": "https://it.wikipedia.org/wiki?curid=8391578", "title": "Liam Highfield", "text": "Carriera.\nDopo aver vinto due eventi PIOS su quattro finali disputate, Liam Highield diventa professionista nel 2010. Il suo inizio di carriera non \u00e8 dei migliori: l'inglese non riesce infatti a qualificarsi per nessun evento per le prime tre stagioni, esordendo solo al Wuxi Classic 2013, dove perde al primo turno contro Mark Williams. All'English Open 2016 Highfield batte al secondo turno il numero 1 del mondo Mark Selby, per 4-3 al frame decisivo, venendo poi eliminato da Ryan Day nel turno successivo. \nStagione 2017-2018.\nHighfield ottiene buoni piazzamenti nella stagione 2017-2018, arrivando al terzo turno all'English Open, al quarto nello UK Championship e al Paul Hunter Classic, raggiungendo come miglior risultato i quarti dell'Indian Open, dove viene sconfitto dal futuro vincitore del torneo John Higgins per 4-0. Per la prima volta riesce anche a prendere parte al Campionato mondiale, dove viene battuto al primo turno da Mark Allen 10-5. "}
{"id": "8391583", "revid": "1310927", "url": "https://it.wikipedia.org/wiki?curid=8391583", "title": "Pl\u00e1cido Bilbao", "text": "Biografia.\nEra il nipote di Sabino Bilbao, calciatore della nazionale spagnola e dell'.\nCarriera.\nCalciatore.\nInizia la carriera nel , con cui ottiene la salvezza nella serie cadetta 1961-1962 grazie alla vittoria nei play-out contro il .\nNel 1962 viene ingaggiato dall', della massima divisione spagnola. Esordisce con il club di Bilbao nella vittoria per 5-3 del 31 marzo 1963 contro il , in cui segn\u00f2 la rete del momentaneo 2-0 al ventottesimo minuto.\nCon i baschi gioca in due stagioni undici incontri di campionato e tre di coppa.\nNella stagione 1964-1965 torna in cadetteria per giocare nel , ottenendo il terzo posto nel Gruppo I.\nChiusa l'esperienza con il club di Valladolid, passa al , giocando altre due stagioni nella serie cadetta spagnola.\nLasciato il Recreativo passa all'. Dopo un breve passaggio con gli statunitensi del , torna in patria per giocare nell' e poi nel , club nel quale chiude la carriera agonistica nel 1972.\nAllenatore.\nLasciato il calcio giocato, ha allenato la selezione veterani dell'."}
{"id": "8391593", "revid": "111811310", "url": "https://it.wikipedia.org/wiki?curid=8391593", "title": "Neri Capponi", "text": ""}
{"id": "8391595", "revid": "1821847", "url": "https://it.wikipedia.org/wiki?curid=8391595", "title": "Carlo Maria Maggi (politico)", "text": "Biografia.\nCongedato dopo la leva in guerra, esercit\u00f2 la professione di avvocato per due anni, prima di assumere cariche politiche nel fascismo milanese: oper\u00f2 nella corrente che alla fine degli anni Venti contrastava Mario Giampaoli a nome di Roberto Farinacci."}
{"id": "8391597", "revid": "1480390", "url": "https://it.wikipedia.org/wiki?curid=8391597", "title": "Glendalough Upper Lake", "text": ""}
{"id": "8391602", "revid": "889336", "url": "https://it.wikipedia.org/wiki?curid=8391602", "title": "Lago Inferiore di Glendalough", "text": "Il lago Inferiore di Glendalough (\"Glendalough Lower Lake\" in inglese) \u00e8 un lago irlandese situato nella valle di Glendalough nella contea di Wicklow. Poco pi\u00f9 a monte si trova il lago Superiore di Glendalough, con il quale un tempo formava un unico lago, mentre poco pi\u00f9 a valle si trova il sito monastico altomedioevale di Glendalough.\nIl lago ricade nel parco nazionale dei Monti Wicklow.\nFlora.\nLo specchio d'acqua \u00e8 caratterizzato da rive paludose, popolate da esemplari di \"Gymnadenia borealis\", \"Equisetum\" e \"Viola palustris\" che fanno la loro comparsa annualmente."}
{"id": "8391604", "revid": "251304", "url": "https://it.wikipedia.org/wiki?curid=8391604", "title": "Giosu\u00e8 Borsi (nave)", "text": "La Giosu\u00e8 Borsi fu una nave da carico della classe Foscolo, in servizio per la Tirrenia di Navigazione dal 1947 al 1977. \nCaratteristiche.\nLa nave, appartenente ad una classe di undici unit\u00e0, era stata pensata per prestare servizio sulle linee per il Nord Europa della Tirrenia. Pensata per un servizio merci, poteva trasportare fino a 12 passeggeri, per i quali erano disponibili dieci cabine (otto singole e due doppie), tutte con servizi privati. Le sale pubbliche comprendevano una sala di convegno e bar con 18 posti e una sala da pranzo da 16 posti. La portata lorda era di circa tonnellate; la nave disponeva di cinque stive, con una capacit\u00e0 complessiva di m\u00b3. Le stive 1, 4 e 5 erano caricate per mezzo di bighi, la 2 e la 3 mediante gru elettriche.\nLo scafo, in acciaio saldato e chiodato, era diviso longitudinalmente da sette paratie stagne; i ponti erano cinque, due dei quali (il ponte principale e quello di coperta) continui da poppa a prua. La nave era spinta da un motore LS 688 C della FIAT Grandi Motori, che erogava cavalli a 125 giri al minuto. Direttamente collegato all'elica, consentiva all'unit\u00e0 di raggiungere una velocit\u00e0 di crociera di 14,75 nodi.\nNel 1948 la nave, similmente a quanto fatto per la gemella \"Cagliari\", fu trasformata in unit\u00e0 mista merci-passeggeri. Il numero massimo di passeggeri trasportabili pass\u00f2 da 12 a 570; le sistemazioni passeggeri comprendevano 18 cabine di prima classe (con 47 posti in totale), 14 di seconda classe (con 52 posti letto) e quattro dormitori di terza classe, due per uomini (con 80 posti complessivi) e due, con 12 letti ciascuno, per donne. Furono poi aggiunte tre sale da pranzo separate, una per classe. Nel 1953 la \"Giosu\u00e8 Borsi\" fu ritrasformata in nave da carico, riassumendo in larga parte le caratteristiche precedenti.\nServizio.\nLa \"Giosu\u00e8 Borsi\" fu impostata sugli scali del cantiere navale del Muggiano il 29 dicembre 1941. La costruzione procedette a rilento, sia per la difficolt\u00e0 nell'approvvigionamento dei materiali dovuta alla guerra in corso, sia perch\u00e9 la nave fu utilizzata come fonte di ricambi per la gemella \"Oriani\", gravemente danneggiata in un bombardamento e riportata presso i cantieri di costruzione per le riparazioni. Al momento dell'armistizio dell'8 settembre, la nave si trovava ancora sullo scalo, completa per il 50%, e i lavori di costruzione furono sospesi. Pur danneggiata dai bombardamenti e dal prelievo di materiali e macchinari da parte dei tedeschi, la \"Giosu\u00e8 Borsi\" sopravvisse alla guerra: i lavori di costruzione furono ripresi nel giugno 1945 e la nave fu varata il 28 aprile 1946. Consegnata alla Tirrenia l'11 gennaio 1947, fu noleggiata alla Adriatica di Navigazione, che la mise in servizio sulla linea Genova - Alessandria d'Egitto. \nScaduto il noleggio, nel settembre 1948 la \"Giosu\u00e8 Borsi\" fu inviata ai Bacini di Napoli per aggiungere delle sistemazioni passeggeri, in modo simile a quanto fatto per la gemella \"Oriani\". Riconsegnata alla Tirrenia il 27 dicembre 1948, fu destinata alla Napoli - Palermo, affiancandosi alla \"Citt\u00e0 di Tunisi\" fino al 1953. Nel maggio di quell'anno, in virt\u00f9 del fatto che i servizi passeggeri erano ormai coperti dalle nuove unit\u00e0 della classe Regione, la nave fu riconvertita in nave da carico e dal primo giugno and\u00f2 a riattivare, insieme alla gemella \"Cagliari\" (ex \"Oriani\"), la Linea 36 tra Adriatico e Nord Europa, per la quale era stata concepita 15 anni prima. La linea prevedeva scali a Venezia, Bari, Catania, Messina, Palermo, Napoli, Londra, Amburgo, Rotterdam, Anversa e, al ritorno, Savona (o Genova), Napoli, Messina, Catania, Bari e Trieste; venivano effettuati 21 viaggi all'anno \nNel gennaio 1976, in seguito all'assegnazione delle linee per il Nord Europa all'Adriatica di Navigazione, fu noleggiata a quest'ultima compagnia. Il noleggio dur\u00f2 fino all'8 luglio 1976, quando la \"Giosu\u00e8 Borsi\" fu sostituita da un'unit\u00e0 ro-ro merci della classe Tomakomai Maru e fu posta in disarmo a Napoli. Nel febbraio 1977 venduta ad un armatore cipriota. Rinominata \"Dawn\", nell'agosto 1979 fu demolita a Vado Ligure.\nOrigine del nome.\nLa nave era intitolata al poeta e scrittore Giosu\u00e8 Borsi, caduto durante la prima Guerra mondiale."}
{"id": "8391619", "revid": "767487", "url": "https://it.wikipedia.org/wiki?curid=8391619", "title": "L'eredit\u00e0 della vipera", "text": "L'eredit\u00e0 della vipera (\"Inherit the Viper\") \u00e8 un film del 2019 diretto da Anthony Jerjen al suo debutto alla regia.\n\u00c8 interpretato da Josh Hartnett, Margarita Levieva, Chandler Riggs, Bruce Dern, Valorie Curry, Owen Teague e Dash Mihok. Il film \u00e8 presentato in anteprima mondiale al Zurich Film Festival del 2019.\nTrama.\nDopo la morte del padre, i tre fratelli Kip, Losie e Boots Conley iniziano a spacciare droga per procurarsi il denaro per vivere. Scopriranno loro malgrado di essere entrati in un mondo molto violento e pericoloso.\nProduzione.\nNel novembre 2017 venne annunciato che Josh Hartnett e Margarita Levieva si erano uniti al cast del film, diretto da Anthony Jerjen da una sceneggiatura scritta da Anthony Crabtree. Michel Merkt e Benito Mueller avrebbero prodotto il film, mentre Wolfgang Mueller avrebbe lavorato come produttore esecutivo con il loro banner Barry Films. Nel dicembre 2017, Bruce Dern, Owen Teague, Valorie Curry, Chandler Riggs e Dash Mihok si sono uniti al cast del film.\nLe riprese sono iniziate a dicembre 2017.\nDistribuzione.\nIn Italia il film \u00e8 arrivato nel 2021 direttamente in DVD edito dalla Eagle Pictures."}
{"id": "8391623", "revid": "116227245", "url": "https://it.wikipedia.org/wiki?curid=8391623", "title": "Sinovite simmetrica sieronegativa remittente con edema improntabile", "text": " \nSinovite simmetrica sieronegativa remittente con edema improntabile (o talvolta RS3PE ) \u00e8 una sindrome rara identificata da poliartrite simmetrica, sinovite, edema acuto improntabile della parte posteriore delle mani e/o dei piedi e con fattore reumatoide sierico negativo. Se non \u00e8 possibile identificare alcun disturbo di base (RS3PE idiopatico), si ha una prognosi eccellente con ottima risposta al trattamento. \nLa RS3PE coinvolge tipicamente le articolazioni delle estremit\u00e0, in particolare le articolazioni interfalangee, le articolazioni metacarpo-falangee prossimali, i polsi, le spalle, i gomiti, le ginocchia e le caviglie. \u00c8 pi\u00f9 comune negli anziani, con un'et\u00e0 media compresa tra 70 e 80 anni. Si verifica pi\u00f9 spesso negli uomini che nelle donne con un rapporto 2:1. Non \u00e8 nota l'incidenza. \nSegni e sintomi.\nGli individui affetti da RS3PE presentano in genere episodi ripetuti di sinovite e gonfiore della parte terminale degli arti. Gli arti superiori vengono colpiti pi\u00f9 frequentemente degli arti inferiori (anche se tendenzialmente vengono colpiti entrambi i distretti corporei).\nEziologia.\nLa RS3PE \u00e8 una sindrome che pu\u00f2 essere primaria/idiopatica come secondaria ad altre condizioni. Poich\u00e9 non esiste un test diagnostico, \u00e8 necessario escludere altre condizioni prima di dare una diagnosi definitiva. \nLa RS3PE va in diagnosi differenziale con la polimialgia reumatica (PMR), sebbene il dolore, la rigidit\u00e0 e la debolezza a livello delle spalle e della cintura pelvica con sintomi sistemici associati (febbre, malessere, affaticamento, perdita di peso) sia pi\u00f9 tipico della polimialgia reumatica. Studi prospettici hanno trovato un sottogruppo di pazienti con PMR (polimialgia reumatica) con edema della mano e altre somiglianze. Pertanto, la RS3PE \u00e8 stata proposta come condizione correlata al PMR o come facente parte dello stesso disturbo. Tuttavia, la PMR richiede in genere cicli prolungati di steroidi, mentre la RS3PE richiede cicli terapeutici pi\u00f9 brevi.\nAltri disturbi reumatologici simili sono l'artrite reumatoide a esordio tardivo (sieronegativa), la sarcoidosi acuta, la spondilite anchilosante e altre spondiloartropatie come l'artrropatia psoriasica, la malattia del tessuto connettivo misto, la condrocalcinosi e l'artropatia da amiloide. \nLa RS3PE \u00e8 stata documentata in pazienti con tumori (linfoma non Hodgkin, carcinoma gastrico, carcinoma pancreatico, carcinoma polmonare, carcinoma mammario, carcinoma del colon, carcinoma prostatico e della vescica, tra gli altri), in cui potrebbe rappresentare una manifestazione paraneoplastica. Altri disturbi di base comprendono vasculiti come la poliarterite nodosa. \nAltre cause di edema includono insufficienza cardiaca, ipoalbuminemia, sindrome nefrosica e stasi venosa. La caratteristica distintiva chiave \u00e8 che queste condizioni non tendono a manifestarsi con edema improntabile a livello delle mani. \nPatogenesi.\nLa fisiopatologia rimane sconosciuta. Uno studio ha suggerito un possibile ruolo per il fattore di crescita endoteliale vascolare. Uno studio con la risonanza magnetica ha scoperto che la tenosinovite degli estensori delle mani e dei piedi \u00e8 il principale fattore favorente l'edema. \nDiagnosi.\nL'ecografia e la risonanza magnetica delle mani e dei piedi sono state proposte come utili indagini diagnostiche. \nAlcuni studi hanno correlato la RS3PE all' HLA-B27, mentre altri no. \nTrattamento.\nLa RS3PE risponde in modo eccellente ai corticosteroidi a basso dosaggio, con remissione sostenuta e spesso completa. Anche i farmaci antinfiammatori non steroidei (FANS) sono efficaci. L'idrossiclorochina si \u00e8 dimostrata efficace in alcuni casi. \nStoria.\nIn un articolo del 1985 pubblicato sul Journal of American Medical Association, McCarty e colleghi descrissero per la prima volta una serie di casi di pazienti con questo disturbo, per i quali hanno coniato l'abbreviazione RS3PE. Inizialmente si pensava che la RS3PE rappresentasse una forma di artrite reumatoide sieronegativa, ma ora si ritiene che sia una sindrome a s\u00e9 stante. "}
{"id": "8391624", "revid": "92723", "url": "https://it.wikipedia.org/wiki?curid=8391624", "title": "Castello Pallavicino Serbelloni", "text": "Il castello Pallavicino Serbelloni, spesso definito anche Palazzo, \u00e8 un castello posto nel centro abitato di Castiglione d'Adda, nel basso Lodigiano.\nStoria.\nLe origini del castello risalgono all'alto Medioevo: nell'XI secolo apparteneva al monastero di San Vito di Camairago. Nei secoli successivi, data la sua grande importanza strategica, fu pi\u00f9 volte conteso, fino a passare in feudo nel 1478 a Carlo Fieschi e intorno al 1500 alla famiglia Pallavicino.\nNel 1551 Gerolamo Pallavicino lo scelse come sua residenza e ne promosse la trasformazione per dargli un aspetto di palazzo pi\u00f9 adeguato ai tempi. Morto il Pallavicino senza eredi, il feudo di Castiglione pass\u00f2 alla famiglia Serbelloni, alla quale si deve un ulteriore restauro nel 1652.\nI proprietari successivi decisero il frazionamento del castello per ricavarvi appartamenti e spazi produttivi.\nCaratteristiche.\nIl castello \u00e8 posto al limite settentrionale del paese, su un'altura che domina le bassure dell'Adda. Ha pianta rettangolare con un cortile centrale e torri angolari, fra le quali spicca per altezza quella all'angolo orientale.\nLe facciate nord-orientale e sud-orientale, rivolte verso l'Adda, conservano l'aspetto fortificato d'origine; al contrario la facciata sud-occidentale, al centro della quale si apre l'ingresso, presenta una veste manierista pi\u00f9 affine a quella di un palazzo, con un profondo bugnato, decorazioni in pietra raffiguranti le teste di personaggi mitici, e mascheroni di grandi dimensioni.\nL'androne si apre sul cortile interno tramite una serliana; sul lato opposto vi \u00e8 un loggiato, in parte murato, a tre archi sorretti da colonne binate, e aperto posteriormente verso la campagna. Il Marubbi segnala una forte somiglianza di questo loggiato con il portico del palazzo Affaitati di Cremona e per analogia ne ipotizza quindi l'attribuzione a Francesco Dattaro.\nGli interni sono stati pi\u00f9 volte modificati e presentano come unico motivo d'interesse una sala con volta affrescata risalente alla seconda met\u00e0 del Cinquecento."}
{"id": "8391626", "revid": "111811613", "url": "https://it.wikipedia.org/wiki?curid=8391626", "title": "Castello di Castiglione d'Adda", "text": ""}
{"id": "8391627", "revid": "111811891", "url": "https://it.wikipedia.org/wiki?curid=8391627", "title": "Palazzo Pallavicino Serbelloni", "text": ""}
{"id": "8391628", "revid": "1310927", "url": "https://it.wikipedia.org/wiki?curid=8391628", "title": "Quer\u00e9taro F\u00fatbol Club 2016-2017", "text": ""}
{"id": "8391629", "revid": "111811642", "url": "https://it.wikipedia.org/wiki?curid=8391629", "title": "Castello Serbelloni", "text": ""}
{"id": "8391631", "revid": "767487", "url": "https://it.wikipedia.org/wiki?curid=8391631", "title": "The Darkening Trail", "text": "The Darkening Trail (letteralmente: \"il sentiero oscuro\") \u00e8 un film muto del 1915 diretto da William S. Hart su un soggetto di C. Gardner Sullivan. Prodotto da Thomas H. Ince, aveva come interpreti William S. Hart, Enid Markey, George Fisher.\nTrama.\nJack Sturgess, giovinastro sregolato e irresponsabile, lascia l'Est partendo per l'Alaska dopo che il padre ha minacciato di diseredarlo se non sposer\u00e0 Ruth Wells, una commessa messa incinta da lui. Stabilitosi in Alaska, Jack conosce e sposa Ruby McGraw ma non passa molto tempo che l'uomo riprende le sue vecchie e brutte abitudini, cominciando a trascurare la giovane moglie per tradirla con altre donne. Una sera di tempesta, Ruby lo trova ubriaco, riverso sul ciglio della strada. Lei si ammala di polmonite e lui, mandato a chiamare il medico, finge di acconsentire. In realt\u00e0, non ha alcuna intenzione di salvare la moglie malata, cosciente che, alla sua morte, potr\u00e0 essere nuovamente libero. Yukon Ed, un cercatore innamorato di Ruby, scopre che la donna \u00e8 in fin di vita. Quando per\u00f2 torna con il dottore, ormai \u00e8 troppo tardi. Deciso a renderle giustizia, ritrova Jack, responsabile della sua morte, e lo manda a unirsi a Ruby nel suo viaggio lungo \"il sentiero oscuro\".\nProduzione.\nIl film fu prodotto da Thomas H. Ince per la New York Motion Picture.\nDistribuzione.\nIl copyright del film, richiesto dalla New York Motion Picture Corp., fu registrato il 31 maggio 1915 con il numero LP5426.&lt;br&gt;\nDistribuito dalla Mutual, il film usc\u00ec nelle sale statunitensi il 31 maggio 1915. Nel 1918, la W. H. Productions ne fece uscire una riedizione con il titolo \"The Hell-Hound of Alaska\". In Danimarca, il film fu distribuito il 29 marzo 1920 con il titolo \"Alaskaj\u00e6geren\".\nCopie complete della pellicola si trovano conservate negli archivi della Cineteca del Friuli di Gemona, in quelli della Library of Congress di Washington, all'Academy Film Archive di Beverly Hills."}
{"id": "8391633", "revid": "1318658", "url": "https://it.wikipedia.org/wiki?curid=8391633", "title": "Quer\u00e9taro F\u00fatbol Club 2015-2016", "text": ""}
{"id": "8391634", "revid": "713714", "url": "https://it.wikipedia.org/wiki?curid=8391634", "title": "Casa museo Ignazio Silone", "text": "La Casa museo Ignazio Silone \u00e8 una casa museo dedicata allo scrittore Ignazio Silone situata a Pescina (AQ) in Abruzzo. \nStoria.\nIl teatro San Francesco di Pescina inizialmente ha ospitato il \"museo Ignazio Silone\". L'edificio originariamente era la sede del convento di San Francesco d'Assisi edificato nel 1225, successivamente alla prima visita che il santo effettu\u00f2, presumibilmente tra il 1215 e il 1216, nella Marsica.\nGestito per secoli dall'ordine dei frati minori conventuali, la funzione religiosa termin\u00f2 nella seconda met\u00e0 del XIX secolo. Fu gravemente danneggiato dal terremoto della Marsica del 1915 e successivamente ristrutturato in modo parziale.\nDal 1930 e durante tutto il periodo fascista venne utilizzato come carcere territoriale della valle del Giovenco.\nAbbandonato in seguito alla seconda guerra mondiale, fu ristrutturato e adibito a teatro comunale. La struttura fu restaurata a cominciare dal 1980 su progetto dell'architetto Carlo Scoccia e dotata di una capienza di oltre 200 posti a sedere. Nel cortile del palazzo si trova la scultura realizzata nel 1980 da Pietro Cascella, \"Monumento a tutti i giorni\", omaggio al secondo romanzo di Silone, Vino e pane.\nNel frattempo, dopo la morte dello scrittore avvenuta nel 1978 venne realizzato il centro studi a lui intitolato. Il primo convegno internazionale si tenne nel 1988.\nIl primo maggio 2000 Darina Laracy, vedova dello scrittore, don\u00f2 diversi documenti, i cimeli, le foto, i premi, i riconoscimenti, i mobili e altro materiale personale al centro studi siloniano. Grazie all'impegno di Aurora Botticchio, gi\u00e0 presidente del centro studi, il Ministero per i beni e le attivit\u00e0 culturali e per il turismo, in collaborazione con il comune di Pescina e la Sezione di Archivio di Stato di Avezzano, promosse la realizzazione del museo che venne inaugurato il primo maggio 2006.\nIn seguito alla ristrutturazione della casa natale di Ignazio Silone, avvenuta nel 2020 grazie alla Regione Abruzzo e alla Fondazione Terzo Pilastro Internazionale, il 26 settembre 2021 lo spazio museale \u00e8 stato riallestito nella casa museo situata nel centro storico di Pescina.\nCollezione.\nLa mostra documentaria, incentrata sulle opere e sulla vita di Ignazio Silone, segue un percorso temporale. Ospita oltre a diversi documenti e oggetti personali, gli appunti, i cimeli, i mobili, i quadri dei pittori amici come Georges Rouault e Max Hunziker, le foto di intellettuali e conoscenti cari come Benedetto Croce, Gaetano Salvemini, Martin Buber e il fratello Romolo Tranquilli, i premi e i riconoscimenti come le lauree honoris causa delle universit\u00e0 di Warwick, Yale e Tolosa, la Legion d'onore francese e il titolo di Cavaliere della Repubblica Italiana. Alcuni elementi provengono da diversi enti come l'Archivio Centrale dello Stato, l'Istituto nazionale per la storia del Movimento di liberazione, la Fondazione Nevol Querci di Roma, l'Archivio Romolo Tranquilli (fu Pomponio) di Pescina. Nella struttura museale sono ospitati anche l'archivio e la biblioteca. Nel teatro San Francesco si trova il Centro Studi Ignazio Silone."}
{"id": "8391635", "revid": "1310927", "url": "https://it.wikipedia.org/wiki?curid=8391635", "title": "Quer\u00e9taro F\u00fatbol Club 2014-2015", "text": ""}
{"id": "8391636", "revid": "2134764", "url": "https://it.wikipedia.org/wiki?curid=8391636", "title": "Pjerin Bushati", "text": "Il figlio Franko \u00e8 un membro della nazionale albanese."}
{"id": "8391638", "revid": "111811838", "url": "https://it.wikipedia.org/wiki?curid=8391638", "title": "Castello Pallavicini", "text": ""}
{"id": "8391640", "revid": "110157", "url": "https://it.wikipedia.org/wiki?curid=8391640", "title": "Nuoto pinnato ai I Giochi del Mediterraneo sulla spiaggia", "text": "Il nuoto di fondo ai I Giochi del Mediterraneo sulla spiaggia si \u00e8 svolto dal 1\u00ba settembre al 3 settembre 2015 a Pescara, in Italia. \nDiscipline.\nIn programma, complessivamente, si sono svolte 18 gare di nuoto in piscina e 5 di nuoto in acque libere, per un complessivo di 23 eventi.\nSedi di gara.\nLe gare in piscina si sono disputate presso le Piscine Le Naiadi, mentre quelle in acque libere nel Mare Adriatico, nella zona antistante lo Stadio del Mare di Pescara."}
{"id": "8391643", "revid": "111811884", "url": "https://it.wikipedia.org/wiki?curid=8391643", "title": "Palazzo Pallavicini Serbelloni", "text": ""}
{"id": "8391648", "revid": "26630", "url": "https://it.wikipedia.org/wiki?curid=8391648", "title": "Martin Gould", "text": "Carriera.\nMartin Gould debutta al Northern Ireland Trophy 2007 dove batte al primo turno Matthew Stevens per 5-4 e viene eliminato nel secondo da Stephen Hendry. \nStagione 2008-2009.\nNella stagione 2008-2009 raggiunge i quarti del Six-Red Snooker International, dove viene battuto da Stuart Bingham e, in seguito, si prende la rivincita contro Hendry sconfiggendolo nel primo turno del Welsh Open. Gould conclude l'annata partecipando per la prima volta in carriera al Campionato mondiale, perdendo subito al primo turno contro Mark Allen per 10-6.\nStagione 2010-2011.\nDopo aver conquistato i primi buoni piazzamenti, Gould non riesce a ben figurare nella stagione 2009-2010, riprendendosi in quella 2010-2011. Gould inizia conquistando i quarti al World Open, perdendo il match contro Peter Ebdon, poi raggiunge e perde la sua prima finale da professionista al Players Tour Championship Grand Final, contro Shaun Murphy per 4-0. L'inglese termina poi la discreta annata con un secondo turno al Campionato del mondo. \nStagione 2011-2012.\nNella stagione 2011-2012 Gould vince il Power Snooker, primo torneo da professionista, battendo in finale Ronnie O'Sullivan. L'inglese fa un buon cammino anche allo Shoot-Out finendo il torneo ai quarti. \nStagione 2012-2013.\nGould riesce a vincere altri due tornei, anch'essi non valevoli per il Ranking, vincendo lo Shoot-Out e la Championship League nella seconda parte di stagione. Per quanto riguarda i titoli Ranking, Gould conquista come miglior risultato i quarti dell'Australian Goldfields Open. \n2013-2015.\nStabilitosi tra i primi 32 del mondo, Gould torna in finale in Championship League nel 2014 perdendo contro Judd Trump. Nella stagione 2014-2015 raggiunge due semifinali (al Wuxi Classic e al World Grand Prix).\nStagione 2015-2016.\nNella stagione 2015-2016 Gould riesce a vincere il primo titolo Ranking in carriera, battendo Luca Brecel 9-5 nella finale del German Masters, dopo aver sconfitto nel corso del torneo alcuni dei giocatori pi\u00f9 forti del Main Tour come Mark Williams, Judd Trump e Graeme Dott in semifinale. Sempre nella stessa stagione l'inglese perde la finale dell'Australian Goldfields Open contro John Higgins al frame decisivo per 9-8, si piazza ai quarti di finale allo UK Championship, dove esce a sorpresa per mano di David Grace, e allo Shanghai Masters perdendo contro il campione in carica Stuart Bingham. \n2016-2019.\nPartito al 15\u00ba posto in classifica, Gould rispetta le aspettative arrivando quasi a difendere il titolo a Berlino, perdendo in semifinale contro Ali Carter. Il buon periodo dell'inglese prosegue nel 2017-2018 e nel 2018-2019, con Gould che conquista un'altra Championship League e ottiene buoni piazzamenti come la semifinale dell'International Championship 2017.\nStagione 2019-2020.\nDopo aver passato molte stagioni tra i primi 16/32 al mondo, Gould perde il buono stato di forma nella stagione 2019-2020 ottenendo brutti risultati in ogni torneo perdendo molte posizioni in classifica."}
{"id": "8391649", "revid": "767487", "url": "https://it.wikipedia.org/wiki?curid=8391649", "title": "Keep Watching", "text": "Keep Watching \u00e8 un film del 2017 diretto da Sean Carter ed interpretato da Bella Thorne, Ioan Gruffudd, Natalie Martinez, Chandler Riggs, Leigh Whannell, Matthew Willig e Christopher Baker.\nIl film venne distribuito il 31 ottobre 2017 dalla Screen Gems per la notte di Halloween e successivamente venne distribuito in DVD.\nTrama.\nIl film inizia con una ragazza che viene aggredita. La mattina dopo, dei giornalisti intervistano alcune persone che avevano assistito all'omicidio attraverso i loro dispositivi, ignari del fatto che fosse reale, ed un giornalista afferma che uno dei membri della famiglia \u00e8 scomparso.\nJamie \u2013 un'adolescente \u2013 e la sua famiglia tornano a casa da una vacanza di 10 giorni, ignari del fatto che delle telecamere sono state installate in ogni angolo della casa. Pi\u00f9 tardi, quella notte, suo padre Adam riceve una visita inaspettata da suo fratello Matt, che gli chiede di poter passare la notte l\u00ec. Adam \u00e8 d'accordo, ma la sua nuova moglie Olivia non \u00e8 particolarmente felice della cosa. Matt parla con Jamie e lei gli confessa di non essere molto affezionata alla sua matrigna Olivia perch\u00e9 pensa che stia cercando di sostituire la sua vera madre, Matt rassicura Jamie che non ha nulla di cui preoccuparsi.\nJamie chiama il suo ragazzo Josh tramite Skype con l'intenzione di dirgli che potrebbe essere incinta, ma poi ci ripensa e termina la chiamata. Quando tutti si preparano per andare a letto, Matt va fuori a cercare il suo telefono e sente strani rumori provenienti dal cortile. Viene attaccato con un gancio. Un uomo noto come The Terror irrompe in casa e prende i telefoni di tutti i presenti, quindi sigilla tutte le finestre all'esterno, svegliando Olivia.\nAdam scende per vedere da dove provengono i rumori. Quando entra in cucina, viene scattata una foto di qualcuno in piedi dietro di lui e viene soffocato a morte con un sacchetto di plastica di fronte a tutti. Jamie, suo fratello DJ e Olivia si barricano nella camera da letto di Olivia e scoprono che la famiglia \u00e8 stata osservata per mesi senza che nessuno lo sapesse, specialmente Jamie. Loro comprendono che la loro unica possibilit\u00e0 di sopravvivere \u00e8 uccidere The Terror. Mentre cercano di trovare una via d'uscita, vengono attaccati da un altro intruso e si nascondono tutti nel seminterrato, dove viene scoperto un coltello con un fiocco sopra di esso.\nRiescono a chiamare la polizia, ma presto si rendono conto che si tratta solamente di una voce registrata. Josh si reca a casa di Jamie e viene filmato mentre viene ucciso per soffocamento con una manichetta. Olivia trova una via d'uscita e trova una X rossa fissata a terra vicino al cancello.\nMatt trova la donna ma poco dopo viene ucciso con un'ascia. Proprio mentre Olivia fugge, un furgone si ferma. Lei si arrampica sul retro del furgone ma viene nuovamente attaccata. DJ viene rinchiuso in una stanza mentre Jamie viene aggredita. Lei trova una X rossa ed usa un taser trovato nella sua stanza sull'intruso mentre DJ uccide lo uccide con un ago da maglia. I due poi smascherano l'intruso, rivelando cos\u00ec che si tratta della ragazza la cui scomparsa \u00e8 stata denunciata in un delitto avvenuto tempo prima.\nJamie e DJ scoprono il corpo di Olivia, il test di gravidanza positivo di Jamie ed i video di sua madre e suo padre con la piccola Jamie. Capiscono cos\u00ec che le persone di tutto il mondo stanno osservandoli e Jamie cerca di dire loro di chiamare la polizia ma viene emesso un forte segnale acustico che impedisce alle persone di capire quale sia il loro indirizzo. Jamie trova una maschera con un fiocco e sia lei che DJ decidono di scappare.\nMentre camminano per la casa, incontrano The Terror. Jamie gli versa addosso della benzina e DJ gli lancia contro un accendino incendiandolo insieme alla casa. Jamie e DJ scappano, solo per essere catturati da The Creator e The Terror, il quale \u00e8 sopravvissuto. I due scoprono che la ragazza che hanno ucciso era il membro scomparso della precedente famiglia, rapita e costretta ad aiutarli nell'attacco alla famiglia di Jamie. The Creator dice a Jamie che se lei li aiuter\u00e0, suo fratello sar\u00e0 al sicuro. The Creator colpisce Jamie con il taser e dice che dar\u00e0 al pubblico online un motivo per continuare a guardare.\nProduzione.\nOriginariamente intitolata \"Home Invasion,\" la sceneggiatura \u00e8 stata sviluppata dall'ex dirigente della Silver Pictures Alex Heineman con lo sceneggiatore Joseph Dembner. All'inizio del 2013, il produttore Michael Fiore e il regista Sean Carter hanno sviluppato e filmato una sequenza della sceneggiatura di Dembner in coordinamento con il team di produzione di Silver Pictures e di Dembner. Quella demo ha assicurato il ruolo di Sean Carter come regista nella realizzazione del film. Nell'aprile 2013, la Voltage Pictures si \u00e8 assicurato i diritti sulla sceneggiatura. Nel luglio 2013, \u00e8 stato annunciato che Bella Thorne avrebbe interpretato il ruolo di Jamie, la protagonista del film. Nel settembre 2013 \u00e8 stata confermata anche la presenza nel film di Natalie Martinez. Ioan Gruffudd e Chandler Riggs hanno completato il cast principale in ottobre. Le riprese sono iniziate ad Altadena, in California, alla fine di novembre 2013 e sono terminate nel dicembre 2014.\nDistribuzione.\nNell'ottobre 2015 la Screen Gems ha acquisito i diritti di distribuzione del film, cambiando il titolo da \"Home Invasion\" a \"Keep Watching\". Il film era originariamente previsto per essere distribuito il 2 dicembre 2016. \u00c8 stato distribuito per una notte il 31 ottobre 2017.\nLa locandina originale del film mostrava palloncini rossi e bianchi, ma furono modificati in palloncini neri e gialli dopo l'uscita cinematografica del film \"It\".\nAccoglienza.\nGirato con un budget di 5 milioni di dollari, il film ha incassato solo 94.178 dollari."}
{"id": "8391656", "revid": "1543377", "url": "https://it.wikipedia.org/wiki?curid=8391656", "title": "La Brita Esperantisto", "text": "La Brita Esperantisto (in inglese: The British Esperantist) \u00e8 una rivista della Esperanto Association of Britain.\nContenuto.\nLa rivista si rivolge agli inglesi e tratta sia il movimento esperantista britannico sia le notizie nel paese. Il contenuto spazia da notizie su eventi esperantisti a luoghi, storia, libri, persone.\nA volte la rivista contiene traduzioni (dall'inglese) di articoli apparsi in riviste inglesi oppure poesie in entrambe le lingue."}
{"id": "8391667", "revid": "1226", "url": "https://it.wikipedia.org/wiki?curid=8391667", "title": "Castello di Castiglione (disambigua)", "text": ""}
{"id": "8391674", "revid": "887364", "url": "https://it.wikipedia.org/wiki?curid=8391674", "title": "Haspra", "text": ""}
{"id": "8391676", "revid": "88740", "url": "https://it.wikipedia.org/wiki?curid=8391676", "title": "Bohema Revuo Esperantista", "text": "\u010casopis \u010desk\u00fdch esperantist\u016f - Bohema Revuo Esperantista \u00e8 stata una rivista in esperanto, organo della Bohema Unio Esperantista negli anni dal 1907 al 1914.\nIl fondatore e primo redattore della rivista fu Eduard K\u00fchnl. "}
{"id": "8391679", "revid": "585241", "url": "https://it.wikipedia.org/wiki?curid=8391679", "title": "Odone di Morimond", "text": "Gi\u00e0 abate di Beaupr\u00e9 e successivamente di Morimond, \u00e8 stato un monaco cistercense, nonch\u00e9 un aritmologo. \nBiografia.\nGi\u00e0 abate di Beaupr\u00e9 (\"Belliprati abbas\" come leggiamo al 1152 negli \"Annales S. Benedicti Occidentalium monachorum patriarchae\" redatti da Jean Mabillon), fu abate della Abbazia di Morimond, situata a Fresnoy-en-Bassigny, nel dipartimento dell'Alta Marna, in Francia: la quarta delle quattro abbazie figlie di C\u00eeteaux, insieme a La Fert\u00e9, Pontigny e Clairvaux, dette abbazie primigenie. Queste abbazie avevano un ruolo fondamentale nell'organizzazione dell'Ordine Cistercense.\nFu autore di un famoso trattato di aritmologia: \"Analytica numerorum et rerum in theographiam\" (\"De analeticis ternarii sive De sacramentis ternarii sive De ternario\"). Di lui possediamo anche alcuni \"Sermones\".\nCome riporta de Lubac, citando lo studio di Henri Barr\u00e9, un'omelia su Maria Maddalena, spesso attribuita ad Origene, sarebbe invece di Odone.\nRicaviamo alcune informazioni biografiche dal \"Vita operaque\" nella \"Patrologia latina\" di Jacques Paul Migne (PL 188).\n\"Analytica numerorum\".\nIl significato mistico del numero \"uno\" \u00e8 trattato nel suo \"Analytica numerorum\". Il suo trattato, diviso in due parti, doveva ugualmente poggiare sulle cose (\"rerum\"), secondo l\u2019analogia assai diffusa nel Medioevo fra queste e i numeri; tuttavia questa sezione non sembra essere stata redatta. L\u2019abate cistercense elenca i significati dell\u2019\"unit\u00e0\": \u00ab\"Gerit ergo unitas significationem Deitatis, gerit contemplationis, gerit fidei. Significat Ecclesiam, significat beatitudinem, significat timorem, significat virtutum initia. Uniuscuiusque significationis declaratio, tali ratione declaratur\"\u00bb.\nProseguendo nella sua esposizione, illustra tutti e sette questi significati partendo da riferimenti scritturistici. Troviamo pure il riferimento escatologico: per Odone l\u2019unit\u00e0 significa \"gloriam future beatitudinis\". "}
{"id": "8391681", "revid": "481666", "url": "https://it.wikipedia.org/wiki?curid=8391681", "title": "J.P. Lockney", "text": ""}
{"id": "8391685", "revid": "599013", "url": "https://it.wikipedia.org/wiki?curid=8391685", "title": "Jorge Miguel", "text": "Carriera.\nDopo aver militato in patria in vari club, nel 1965, dopo un infortunio che gli chiuse ogni possibilit\u00e0 di una carriera ad alto livello in Brasile, Jorge Miguel si trasferisce negli Stati Uniti d'America per giocare nei , club dell'American Soccer League. Dopo un passaggio con i canadesi del , nel 1968 ritorna nel Massachusetts per venire ingaggiato dagli statunitensi del , con cui disputa la prima edizione della North American Soccer League. Jorge Miguel con i \"Beacons\" chiuse la stagione al quinto ed ultimo posto della Atlantic Division. Durante la sua militanza con i bostoniani gioc\u00f2 un'amichevole, disputata l'8 luglio 1968, contro il di Pel\u00e9, che ebbe l'onore di marcare, persa per 7-1.\nLa stagione seguente passa ai , con cui chiude la carriera agonistica a causa di un nuovo infortunio al ginocchio.\nLasciato il calcio giocato, resta a Dallas, diventa consulente di vendita di prodotti di lusso e poi gioielliere di lusso.\nCon Frank Romanoski, Jorge Miguel \u00e8 uno degli artefici della partnership iniziata nel 2006 tra il ed i brasiliani dell'."}
{"id": "8391686", "revid": "6923", "url": "https://it.wikipedia.org/wiki?curid=8391686", "title": "Beatservice Records", "text": "La Beatservice Records \u00e8 un'etichetta discografica norvegese di musica elettronica. Fondata il 10 ottobre 1994 a Troms\u00f8, Norvegia da Vidar Hanssen, all'epoca DJ presso una radio studentesca per la quale conduceva il programma \"The Beatservice Radio Show\", nel corso degli anni pubblic\u00f2 numerosi album di diverso genere, dall'ambient minimalista alla house, passando per la techno sperimentale e la drum and bass. Fu molto importante nella seconda met\u00e0 degli anni novanta nella diffusione della scena musicale elettronica del Paese.\nTra gli artisti della Beatservice figurano Biosphere, Aedena Cycle, Kolar Goi, Flunk, Ralph Myerz, Xploding Plastix, Teebee, Sternklang, Kim Hiorth\u00f8y, Howard Maple, Bj\u00f8rn Torske e Frost."}
{"id": "8391687", "revid": "1953061", "url": "https://it.wikipedia.org/wiki?curid=8391687", "title": "Rotherham (borough)", "text": ""}
{"id": "8391694", "revid": "767487", "url": "https://it.wikipedia.org/wiki?curid=8391694", "title": "Buke and Gase", "text": "I Buke and Gase (prima noti come Buke and Gass) sono un duo musicale indie pop formatosi a Brooklyn nel 2008. Composti da Arone Dyer e Aron Sanchez, sono noti per il loro utilizzo di strumenti di loro invenzione come \"toe-bourine;\" il \"buke,\" un ukulele baritono a sei corde; e il \"gase,\" un ibrido tra chitarra e basso."}
{"id": "8391696", "revid": "1953061", "url": "https://it.wikipedia.org/wiki?curid=8391696", "title": "Barnsley (borough)", "text": ""}
{"id": "8391698", "revid": "149485", "url": "https://it.wikipedia.org/wiki?curid=8391698", "title": "Nuoto pinnato in acque libere ai I Giochi del Mediterraneo sulla spiaggia", "text": "Le gare di nuoto pinnato in acque libere ai I Giochi del Mediterraneo sulla spiaggia si disputarono nel settembre 2015, nel Mare Adriatico, nella zona antistante lo Stadio del Mare di Pescara."}
{"id": "8391707", "revid": "339392", "url": "https://it.wikipedia.org/wiki?curid=8391707", "title": "Federation Royale Marocaine d'Athletisme", "text": ""}
{"id": "8391710", "revid": "298229", "url": "https://it.wikipedia.org/wiki?curid=8391710", "title": "Bash at the Beach 1996", "text": "Bash at the Beach 1996 fu un evento in pay per view della federazione di wrestling statunitense WCW; si svolse il 7 luglio 1996 presso l'Ocean Center di Daytona Beach, Florida, Stati Uniti.\nL'evento rimase negli annali del wrestling per lo storico turn heel di Hulk Hogan e la nascita del New World Order (nWo), che contribu\u00ec enormemente al successo della WCW nella seconda met\u00e0 degli anni novanta.\nDescrizione.\nPrima dell'inizio ufficiale dell'evento, Jim Powers sconfisse Hugh Morrus in un dark match non trasmesso in tv. In incontri registrati per \"WCW Main Event\", The Steiner Brothers (Rick Steiner &amp; Scott Steiner) sconfissero per squalifica i campioni WCW World Tag Team Harlem Heat (Booker T &amp; Stevie Ray), Bobby Walker sconfisse Billy Kidman, The Rock 'n' Roll Express (Ricky Morton &amp; Robert Gibson) sconfissero Fire and Ice (Scott Norton &amp; Ice Train), infine Eddie Guerrero sconfisse Lord Steven Regal.\nIl primo match del ppv fu quello tra Psychosis e Rey Misterio Jr. Misterio sconfisse Psychosis dopo un volo acrobatico dal sostegno, schienandolo per la vittoria.\nIl secondo match fu un Carson City Silver Dollar Match tra John Tenta e Big Bubba (accompagnato dal manager Jimmy Hart). Attaccato a uno dei sostegni del ring c'era un alto palo di ferro, con in cima un sacchetto contenente delle monete d'argento. Alla fine del match, fu Tenta a prevalere dopo aver colpito Bubba con il sacchetto dei dollari.\nIl terzo match fu un Taped Fist Match tra Diamond Dallas Page e Jim Duggan con in palio l'anello di Page. Dallas Page colp\u00ec Duggan con la sua mossa finale \"Diamond Cutter\", e poi lo schien\u00f2 riconquistando il suo anello.\nIl quarto match fu un Double Dog Collar Match che vide contrapposti The Nasty Boys (Brian Knobs &amp; Jerry Sags) e Public Enemy (Rocco Rock &amp; Johnny Grunge). Rock era legato a Sags, mentre Grunge lo era a Knobs. Alla fine Sags colp\u00ec Rock con la catena del collare, e lo schien\u00f2 dando la vittoria ai Nasty Boys.\nIl quinto match fu tra Dean Malenko e Disco Inferno per il titolo WCW Cruiserweight Championship. Malenko domin\u00f2 l'incontro, vincendo per sottomissione dell'avversario, mantenendo il titolo.\nSteve McMichael affront\u00f2 Joe Gomez nel sesto incontro in programma. Quando Gomez salt\u00f2 dalle corde, McMichael lo afferr\u00f2 al volo ed esegu\u00ec su di lui un Tombstone Piledriver. McMichael schien\u00f2 Gomez per la vittoria.\nIl settimo match vide Ric Flair, accompagnato da Miss Elizabeth e Woman, scontrarsi con Konnan per il titolo WCW United States Heavyweight Championship. Nel finale dell'incontro, Konnan tent\u00f2 di schienare Flair, ma Elizabeth distrasse l'arbitro, e Woman colp\u00ec Konnan con una delle sue scarpe con il tacco a spillo. Quindi Flair schien\u00f2 Konnan in maniera irregolare appoggiando entrambi i piedi sulle corde, ma l'arbitro non si accorse della cosa e decret\u00f2 la vittoria di Ric Flair che vinse il titolo.\nL'ottavo match fu il tag team match The Giant &amp; The Taskmaster contro Arn Anderson &amp; Chris Benoit. The Giant e The Taskmaster attaccarono Anderson e Benoit gi\u00e0 durante la loro entrata nell'arena. McMichael colp\u00ec The Giant con una valigetta di metallo facendolo crollare nel backstage. Questo permise a Benoit &amp; Anderson di lottare 2 contro 1 affrontando The Taskmaster. Il match part\u00ec ufficialmente quando The Giant sal\u00ec sul ring. The Giant esegu\u00ec una chokeslam, schienando Anderson per la vittoria, e poi torn\u00f2 nel backstage.\nIl main event, presentato come \"Hostile Takeover Match\" dai commentatori, era un Six-man tag team match che vedeva scontrarsi The Outsiders (Kevin Nash &amp; Scott Hall) pi\u00f9 un partner misterioso, con Randy Savage, Sting, &amp; Lex Luger. Gli Outsiders arrivarono senza il partner misterioso annunciato, affermando per\u00f2 che egli si trovava nell'edificio, anche se avevano deciso che potevano cavarsela da soli. Luger e Hall iniziarono il match. Verso la fine dell'incontro, arriv\u00f2 a sorpresa Hulk Hogan mentre Nash &amp; Hall scendevano velocemente dal ring. Con grande sbigottimento del pubblico, il favorito dai fan Hogan colp\u00ec Savage con due Atomic Legdrop, rivelando quindi di essere il partner \"misterioso\" degli Outsiders. A questo punto, Nash e Hall tornarono sul ring per celebrare con lui la nuova alleanza mentre il pubblico inferocito gettava cartacce sul ring. Il match termin\u00f2 ufficialmente in no contest quando Hogan gett\u00f2 fuori dal ring l'arbitro per ben tre volte e colp\u00ec nuovamente Savage con un altro Atomic Legdrop. Gene Okerlund sal\u00ec sul ring per chiedere a Hogan perch\u00e9 avesse deciso di voltare le spalle ai suoi fan e come avesse potuto allearsi con degli individui spregevoli e malvagi come Hall &amp; Nash. Hogan dichiar\u00f2 spavaldamente al microfono che loro tre erano da considerarsi \"il futuro del wrestling\" e \"il \"nuovo ordine mondiale\" del wrestling\". Inoltre, Hogan giustific\u00f2 le sue azioni dicendo di essere stufo della WCW e dei fan stessi, specialmente da quando avevano iniziato a criticarlo fin da quando era entrato nella compagnia nel 1994. Nacque cos\u00ec ufficialmente la stable New World Order (nWo).\nRisultati.\nAltre personalit\u00e0 presenti\nConseguenze.\nDopo l'evento, Scott Hall, Kevin Nash e Hulk Hogan (rinominatosi Hollywood Hogan), ora conosciuti come New World Order (nWo), continuarono il loro tentativo di conquista della WCW. Il 15 luglio 1996 durante \"WCW Monday Nitro\", l'nWo attacc\u00f2 Lex Luger e Big Bubba dopo il loro match. Il 29 luglio 1996 a \"WCW Monday Nitro\", The Outsiders aggredirono Arn Anderson, The American Males (Marcus Alexander Bagwell &amp; Scotty Riggs), e Rey Misterio Jr., prima di andarsene via in limousine. Al ppv \"Hog Wild\", Hogan sconfisse The Giant conquistando il titolo WCW World Heavyweight Championship. Dopo la vittoria, scrisse sulla cintura con la vernice spray la sigla \"NWO\", per affermare il dominio assoluto della stable.\nL'nWo divenne un capitolo importante nella storia della WCW e del wrestling. Lo stile e la natura del wrestling mainstream statunitense cambi\u00f2, con storyline che si fecero maggiormente realistiche e adulte. Se l'originale nWo termin\u00f2 nel 1998, con altre incarnazioni l'nWo prosegu\u00ec in WCW fino al 2000. L'angle dell'nWo aiut\u00f2 la WCW nella competizione con la rivale World Wrestling Federation (WWF), con \"Nitro\" che super\u00f2 negli ascolti \"Monday Night Raw\", il principale show della WWF, per 84 settimane consecutive."}
{"id": "8391711", "revid": "113117888", "url": "https://it.wikipedia.org/wiki?curid=8391711", "title": "Gerald Freedman", "text": "Biografia.\nGerald Freedman nacque a Lorain, in Ohio, figlio di immigrati ebrei russi. Consegu\u00ec la laurea triennale e magistrale alla Northwestern University e successivamente cominci\u00f2 a lavorare a Broadway come aiuto regista di Jerome Robbins per le prime dei musical \"West Side Story\" (1957) e \"\" (1959). Nel 1961 fece il suo debutto a Broadway in veste di regista con il musical \"The Gay Life\" e da allora diresse altre opere di prosa e musical sulle scene di Broadway, riscontrando sempre un successo modesto. I suoi pi\u00f9 grandi successi furono invece nell'Off Broadway, dove diresse la prima di \"Hair\" nel 1969, mentre nel 1975 e nel 1977 ottenne due candidature ai Drama Desk Award per la regia di due diversi allestimenti \"The Robber Bridegroom\". \nNel 1979 torn\u00f2 a Broadway per dirigere il premio Oscar Joel Grey nel musical di Jerry Herman \"The Grand Tour\", mentre nel 1995 lavor\u00f2 per l'ultima volta a Broadway come regista della commedia del XVIII secolo \"The School for Scandal\". Fu il primo regista statunitense a dirigere un'opera teatrale al neo-fondato Globe Theatre di Londra, oltre a dirigere un gran numero di opere liriche per la New York City Opera e il Kennedy Center di Washington.\nFu direttore artistico della programmazione estiva del Delacorte Theatre dal 1960 al 1967 e poi successivamente dal 1967 al 1971. Fu direttore artistico anche del Great Lakes Theater Festival di Cleveland tra il 1985 e il 1997 e co-direttore artistico della compagnia teatrale di John Houseman The Acting Company (1974-1977), che annoverava tra i suoi membri anche i giovani Kevin Kline e Patti LuPone. \nInsegn\u00f2 teatro, regia e recitazione a Yale e alla Juilliard School."}
{"id": "8391712", "revid": "1571097", "url": "https://it.wikipedia.org/wiki?curid=8391712", "title": "Numb (Merk &amp; Kremont e Svea)", "text": "Numb \u00e8 un singolo dei DJ italiani Merk &amp; Kremont e della cantante svedese Svea, pubblicato il 21 febbraio 2020.\nIl singolo ha visto la collaborazione del rapper italiano Ernia.\nVideo musicale.\nIl videoclip \u00e8 stato pubblicato il 21 febbraio 2020, in concomitanza con l'uscita del singolo. Nel videoclip i due DJ fuggono nella folla, mentre Svea balla e incontra Ernia in un salone. A fine video, i quattro si incontrano in riva al mare durante un tramonto."}
{"id": "8391713", "revid": "339392", "url": "https://it.wikipedia.org/wiki?curid=8391713", "title": "Federazione di atletica leggera del Marocco", "text": ""}
{"id": "8391716", "revid": "392684", "url": "https://it.wikipedia.org/wiki?curid=8391716", "title": "Viticoltura in Germania", "text": "La Viticoltura in Germania \u00e8 un'attivit\u00e0 che si svolge principalmente nell'area occidentale, lungo il fiume Reno e nei suoi affluenti con le pi\u00f9 antiche piantagioni che risalgono al periodo romano.\nCirca il 60% del vino prodotto in Germania proviene dallo stato federale della Renania-Palatinato dove si trova 6 delle 13 regioni (Anbaugebiete) vitivinicole tedesche.\nLa Germania ha circa 103.000 ettari (1030 chilometri quadrati) di vigneti che \u00e8 circa 1/10 della superficie vitivinicola di Spagna, Francia o Italia.\nLa produzione totale di vino \u00e8 attorno ai 10 milioni di ettolitri all'anno, corrispondenti a 1,3 milardi di bottiglie che rendono la Germania l'ottava pi\u00f9 grande produttrice di vini al mondo, I vini bianchi sono quasi 2/3 della produzione totale.\nSistema di qualit\u00e0.\nLa classificazione tedesca dei vini \u00e8 talvolta fonte di confusione.\nTuttavia, per coloro che hanno familiarit\u00e0 con i termini utilizzati, un'etichetta di vino tedesca rivela molte informazioni sull'origine del vino, tra cui la minima maturit\u00e0 delle uve utilizzate per il vino e la sua secchezza/dolcezza.\nLe classificazioni di maturit\u00e0 dei vini tedeschi riflettono il contenuto minimo di zucchero nell'uva (noto anche come \"alcol potenziale\" = la quantit\u00e0 di alcol risultante dalla fermentazione di tutto lo zucchero nel succo) al punto di raccolta dell'uva. Non hanno nulla a che fare con la dolcezza del vino dopo la fermentazione, che \u00e8 una delle percezioni sbagliate pi\u00f9 comuni sui vini tedeschi.\nCi sono, poi, diversi termini per identificare i coltivatori e i produttori del vino:\nRegioni vitivinicole.\nLa Germania possiede tredici regioni (Anbaugebiete) vitivinicole.\nSaale-Unstrut.\nUna delle due regioni dell'ex Germania orientale lungo i fiumi Saale e Unstrut e la regione vinicola pi\u00f9 settentrionale della Germania."}
{"id": "8391722", "revid": "74801", "url": "https://it.wikipedia.org/wiki?curid=8391722", "title": "Owen Teague", "text": "Biografia.\nOwen Teague \u00e8 nato e cresciuto a Tampa, Florida.\nFin da quando era piccolo si dimostr\u00f2 interessato alla recitazione, mettendo in scena \"La bella e la bestia\" con animali imbalsamati all'et\u00e0 di quattro anni. Poco dopo inizi\u00f2 ad apparire in piccole produzioni teatrali. Era un membro del Movie Makers Club presso la Macfarlane Park International Baccalaureate Elementary e del thespian club e orchestra della Howard W. Blake High School School of the Arts, entrambe con sede a Tampa.\nHa esordito come attore nel 2012 in un episodio della serie televisiva \"Malibu Country\". L'anno seguente ha recitato nel suo primo film cinematografico, \"Contest\". In seguito ha recitato in diverse serie televisive tra cui \"\", \"Reckless\" e \"Bones\". Nel 2015 \u00e8 entrato a far parte del cast della serie \"Bloodline\" nel ruolo di Nolan Rayburn.\nNel 2015 ha recitato nei film \"Echoes of War\" e \"Walt prima di Topolino\". L'anno seguente ha recitato in \"Cell\", tratto dall'omonimo romanzo di Stephen King. Nel 2017 ha recitato nel ruolo di Patrick Hockstetter nel film \"It\", diretto da Andy Muschietti e anch'esso tratto da un romanzo di King. Nel 2019 \u00e8 tornato nuovamente ad interpretarne il ruolo nel film \"It - Capitolo due\". Sempre nel 2019 ha recitato in \"Inherit the Viper\" accanto a Josh Hartnett, Margarita Levieva, Bruce Dern e Chandler Riggs."}
{"id": "8391758", "revid": "1573940", "url": "https://it.wikipedia.org/wiki?curid=8391758", "title": "Anorrhinus galeritus", "text": "Il bucero dalla lunga cresta (Anorrhinus galeritus ()) \u00e8 un uccello della famiglia dei Bucerotidi originario del Sud-est asiatico.\nDescrizione.\nDimensioni.\nMisura 65\u201370\u00a0cm di lunghezza, per un peso di 1134-1247\u00a0g.\nAspetto.\nIl casco del bucero dalla lunga cresta ha una forma molto particolare. Inizia a met\u00e0 della mascella, sale gradualmente descrivendo una curva circolare e poi scende sulla parte superiore del cranio. Nel maschio la pelle orbitale, le guance e la gola sono di colore blu chiaro. La testa \u00e8 ricoperta da una lunga cresta cespugliosa verde scuro. Anche la parte posteriore del collo e la mantellina sono di colore verde scuro con i margini chiari. Le copritrici secondarie sono di colore verde bronzeo con evidenti bordi biancastri. Il resto del corpo \u00e8 marrone chiaro, in quanto la maggior parte delle piume \u00e8 bordata di camoscio. La coda \u00e8 bianco-bluastra per i due terzi della sua lunghezza. La parte terminale \u00e8 verde scuro. Il becco, le zampe, i piedi e le unghie sono neri. L'iride \u00e8 rossa, il sopracciglio macchiato di nero e di bianco.\nLa femmina \u00e8 praticamente identica al maschio, tranne per due dettagli: il casco pi\u00f9 corto e meno bombato e la pelle nuda sulla gola di colore giallo.\nVoce.\nI buceri dalla lunga cresta sono degli uccelli molto rumorosi. I loro richiami servono a segnalare il possesso del territorio o a comunicare tra i vari membri del gruppo quando si alimentano sugli alberi. Il richiamo emesso pi\u00f9 di frequente ricorda quello del bucero orientale (\"Anthracoceros albirostris\"). Come quest'ultimo, continuano ad emetterlo facendo brevi pause e non cessano di produrlo fino a quando non rimangono appollaiati.\nBiologia.\nIl bucero dalla lunga cresta \u00e8 un uccello gregario. Va in cerca di cibo in gruppi di 6-10 individui, raramente 20, volando al di sotto della volta della foresta ed effettuando brevi visite agli alberi. Questi gruppi si dividono in unit\u00e0 pi\u00f9 piccole quando le risorse vengono a mancare. Altri gruppi si possono creare anche per mettere in atto una dimostrazione di forza nel caso vi sia da cacciare dei concorrenti, soprattutto altre specie di buceri che si avvicinano agli alberi da frutto. La caccia ai piccoli animali occupa circa il 25% della giornata del bucero, durante il quale fruga nel fogliame, sotto la corteccia o nelle capsule dei vegetali. I membri del gruppo uniscono spesso le loro forze quando si tratta di inseguire una preda pi\u00f9 agile.\nI buceri dalla lunga cresta sono uccelli estremamente prudenti molto difficili da avvicinare. Non volano mai in un gruppo compatto, ma in fila indiana, l'uno dietro l'altro. Quando lasciano un albero, una sorta di concerto borbottante sembra dare il segnale di partenza. Poco dopo essere stato emesso, un uccello si alza in volo, seguito quasi immediatamente da un altro, e cos\u00ec via fino a quando l'intero gruppo non si \u00e8 alzato. A differenza di altri grandi buceri, i buceri dalla lunga cresta hanno un volo quasi silenzioso, costituito da un'alternanza di battiti rapidi e di voli planati.\nAlimentazione.\nIl bucero dalla lunga cresta \u00e8 prevalentemente frugivoro, ma mangia anche cicale, altri insetti, lucertole e rane. Si nutre principalmente di frutti ricchi di lipidi appartenenti a pi\u00f9 di 30 specie diverse, per lo pi\u00f9 Meliacee, Miristicacee e soprattutto fichi, che costituiscono quasi il 10% della sua dieta.\nRiproduzione.\nQuesta specie pu\u00f2 riprodursi in qualsiasi periodo dell'anno, basta che il cibo sia abbondante. A seconda della disponibilit\u00e0 delle risorse arriva a deporre due covate all'anno o solamente una covata ogni due anni. La riproduzione \u00e8 di tipo cooperativo, in quanto la coppia riceve l'aiuto di numerosi assistenti. L'intero gruppo si appollaia sullo stesso albero, lanciando grida per segnalare il possesso del territorio e assistendo la coppia nidificante in tutti i compiti, costruendo il nido, sigillando l'entrata e nutrendo i piccoli. Si riproduce solo la coppia nidificante e gli assistenti sono principalmente maschi. Il nido \u00e8 situato in una cavit\u00e0 naturale tra 10 e 25 metri di altezza dal suolo. La nidiata comprende 2 o 3 uova che vengono incubate per circa 30 giorni. I pulcini, che nascono nudi, hanno la pelle di colore rosa opaco. Durante la sua segregazione all'interno del tronco, la femmina muta sia le remiganti che le timoniere, il che la rende temporaneamente incapace di volare. La femmina e i giovani vengono nutriti da tutto il gruppo, quasi sempre con cibo rigurgitato. I giovani lasciano il nido nel giro di 60 giorni. Sono preceduti dalla femmina, che emerge dalla cavit\u00e0 una settimana prima. Una volta liberi, i giovani rimangono con il gruppo familiare per almeno 5 mesi.\nDistribuzione e habitat.\nI buceri dalla lunga cresta sono originari del Sud-est asiatico. Il loro areale si estende a tutta la penisola malese, comprese le regioni meridionali di Myanmar e Thailandia, e alle isole indonesiane di Sumatra, Natuna e Borneo. Frequentano le foreste sempreverdi fino a 1800 metri di quota, ma mostrano una chiara preferenza per le fitte foreste situate sui versanti delle colline fino a 750 metri. Tuttavia, sono abbastanza capaci di sopravvivere e riprodursi in aree boschive che hanno subito degrado o abbattimenti selettivi."}
{"id": "8391762", "revid": "1272592", "url": "https://it.wikipedia.org/wiki?curid=8391762", "title": "Chiesa delle Muneghette", "text": "La chiesa nota come Le Muneghette, in realt\u00e0 intitolata a Ges\u00f9 e Maria, era, assieme al suo convento, un piccolo complesso religioso di Venezia, sito in campo della Lana nel sestiere di Santa Croce, non lontano dalle chiese di San Simeon piccolo e quella demolita della Croce,\nStoria.\nIl complesso fu fondato da Angela Maria Pasqualigo (1562-1652). La donna, orfana in tenera et\u00e0, era stata condotta a Candia dallo zio nominatovi governatore dalla Repubblica di Venezia. Da qui, dopo aver preso i voti nel monastero di Santa Caterina, torn\u00f2 a Venezia. Nel 1622, recuperate alcune propriet\u00e0 di famiglia, provvide a fondare il piccolo convento sotto la regola di san'Agostino. Il patriarca Giovanni Tiepolo benedisse il convento e il primo oratorio nel 1623. Le regole di clausura vennero riconosciute e autorizzate ufficialmente da papa Innocenzo X nel 1647.\nIl convento fu chiuso e la chiesa spogliata a seguito dei decreti napoleonici del 1806, tuttavia le monache riuscirono a tornarne in possesso nel 1821. Il complesso abbandonato dalle agostiniane, in data imprecisata, per trasferirsi nel convento di Mestre, e caduto in rovina fu demolito dopo la fine della seconda guerra mondiale per far posto a nuova edilizia civile.\nDescrizione.\nNon ci restano molte immagini storiche dell'edificio, essendo l'ambito chiuso e povero dov'era inserito di minore interesse per i vedutisti. Ci resta invece un'illustrazione pi\u00f9 recente (1847 circa) di Giovanni Prividor, piuttosto attendibile vista le corrispondenze con una rara fotografia esistente ma ripresa con un campo angolare pi\u00f9 ristretto. A parte gli indizi del breve campanile e delle finestre termali non \u00e8 possibile una ricostruzione dell'orientamento della chiesa e l'eventuale facciata.\nL'interno piuttosto semplice presentava tre altari. Sull'altare maggiore stava una pala di Pietro Mera detto il Fiammingo (1570 c-1645) che rappresentava la \"Madonna col Bambino\" venerati dalle figure inginocchiate di un papa, un imperatore, un doge e un cardinale. Non \u00e8 chiara la posizione delle altre tre pale del Mera (\"Santa Caterina\", la \"Fuga in Egitto\" e la \"Madonna col Bambino e san Giovanni\") e della tela di Domenico Tintoretto, forse una \"Sacra Famiglia con i santi Giovannino e Anna\". A questi si aggiungevano, secondo la pubblicazione del 1733 dello Zanetti, un \u00abquadretto della maniera di Gian Bellino\u00bb sopra una porta, il soffitto ed altri quadri alle pareti di Angelo Venturini, un allievo del Balestra.\nOpere che risultarono tutte scomparse al ritorno delle monache nel 1821 cosicch\u00e9 furono costrette a commissionare due nuove pale a Lattanzio Querena."}
{"id": "8391766", "revid": "149485", "url": "https://it.wikipedia.org/wiki?curid=8391766", "title": "Nuoto pinnato in acque libere ai I Giochi del Mediterraneo sulla spiaggia - 4 km SF maschili", "text": "La specialit\u00e0 dei 4 km SF maschili in acque libere dei I Giochi del Mediterraneo sulla spiaggia si \u00e8 svolta il 3 settembre 2015 nel Mare Adriatico, nella zona antistante lo Stadio del Mare di Pescara in Italia.\nLa competizione \u00e8 stata vinta dall'italiano Davide De Ceglie, che ha preceduto il serbo Andrej Matic (argento) e l'egiziano Moustafa Nail."}
{"id": "8391767", "revid": "1310927", "url": "https://it.wikipedia.org/wiki?curid=8391767", "title": "Federazione calcistica paulista", "text": ""}
{"id": "8391783", "revid": "1310927", "url": "https://it.wikipedia.org/wiki?curid=8391783", "title": "Husniddin Gafurov", "text": " \nCarriera.\nClub.\nHa giocato nella massima serie dei campionati serbo ed uzbeko.\nNazionale.\nNel 2014 ha esordito in nazionale."}
{"id": "8391785", "revid": "1935652", "url": "https://it.wikipedia.org/wiki?curid=8391785", "title": "Nuoto pinnato in acque libere ai I Giochi del Mediterraneo sulla spiaggia - 2 km BF maschili", "text": "La specialit\u00e0 dei 2 km BF maschili in acque libere dei I Giochi del Mediterraneo sulla spiaggia si \u00e8 svolta il 3 settembre 2015 nel Mare Adriatico, nella zona antistante lo Stadio del Mare di Pescara in Italia.\nLa competizione \u00e8 stata vinta dall'algerino Mohammed Bneyahia Nedjar, che ha preceduto i tunisini Malek Anas Zagrani (argento) e Mohamed Mehrez Saadani (bronzo)."}
{"id": "8391786", "revid": "149485", "url": "https://it.wikipedia.org/wiki?curid=8391786", "title": "Osama Helal Beruan", "text": ""}
{"id": "8391787", "revid": "149485", "url": "https://it.wikipedia.org/wiki?curid=8391787", "title": "Oussama Hellal Berouane", "text": ""}
{"id": "8391793", "revid": "287204", "url": "https://it.wikipedia.org/wiki?curid=8391793", "title": "Benay Venuta", "text": "Biografia.\nNata a San Francisco da padre inglese e madre svizzera, Benay Ventura ha fatto il suo debutto a Broadway nel 1925, quando rimpiazz\u00f2 Ethel Merman nel ruolo della protagonista del musical \"Anything Goes\". Da allora ha recitato in altri musical a Broadway e a livello regionale, ricoprendo ruoli principali in \"A Little Night Music\", \"Pal Joey\", \"\" e \"Zia Mame\".\nBenay Venuta \u00e8 stata sposata tre volte. La prima con il dottor Kenneth Kelly dal 1936 al 1938, la seconda con Armand Deutsch dal 1939 al 1950 e la terza con Fred Clark dal 1952 al 1962. Dal secondo matrimonio ebbe due figlie, Patty e Deborah."}
{"id": "8391800", "revid": "76963", "url": "https://it.wikipedia.org/wiki?curid=8391800", "title": "Barbara E. Robertson", "text": "Biografia.\nNata e cresciuta in Illinois, Barbara Robertson \u00e8 attiva in campo teatrale, televisivo e cinematografico. Apprezzata interprete di opere di prosa e musical, la Robertson \u00e8 una delle principali interpreti teatrali sulla scena di Chicago, dove ha interpretato i ruoli principali nei drammi \"Chi ha paura di Virginia Woolf?\", \"Maria Stuarda\" e \"La capra o chi \u00e8 Sylvia?\", oltre ad aver recitato nella tourn\u00e9e statunitense del dramma Premio Pulitzer \"Angels in America\" nel 1995. L'attrice ha recitato anche in alcuni musical, tra cui \"Pal Joey\", \"A Little Night Music\" e \"Wicked\", in cui ha ricoperto il ruolo di Madame Morrible a Chicago tra il 2007 e il 2009."}
{"id": "8391806", "revid": "76963", "url": "https://it.wikipedia.org/wiki?curid=8391806", "title": "Yanna McIntosh", "text": "Biografia.\nNata in Giamaica, Yanna McIntosh si trasfer\u00ec in Canada con la famiglia e studi\u00f2 prima all'Universit\u00e0 di Toronto e poi ad Harvard. Tra le pi\u00f9 prolifiche e apprezzate attrici teatrali sulle scene canadesi, McIntosh ha interpretato molti dei grandi ruoli femminili del repertorio classico e moderno, tra cui Lady Macbeth in \"Macbeth\" (2009), Titania in \"Sogno di una notte di mezza estate\" (2009), Maud/Victoria in \"Settimo cielo\" (2010), l'eponima protagonista in \"Elettra\" (2012), Cleopatra in \"Antonio e Cleopatra\" (2014), Irina ne \"Il gabbiano\" (2015) e Giocasta nell\"'Edipo Re\" (2015). Nel 2019 ha interpretato Hermione Granger in \"Harry Potter e la maledizione dell'erede\" in scena a San Francisco. Attiva anche in campo televisivo, nel 2007 ha vinto il Gemini Award alla migliore attrice non protagonista in una mini-serie o film TV per \"Doomstown\"."}
{"id": "8391827", "revid": "767487", "url": "https://it.wikipedia.org/wiki?curid=8391827", "title": "Eugenio Levi", "text": "Biografia.\nRedattore de \"Il Convegno\", nei primi decenni del Novecento pubblic\u00f2 per la \"Biblioteca del popolo\" dell'editore Sonzogno, nella serie \"i grandi poemi riassunti \", edizioni compendiate di classici dell'epica. Nel secondo dopoguerra cur\u00f2 edizioni commentate di classici del teatro come Goldoni e Moli\u00e8re."}
{"id": "8391836", "revid": "933835", "url": "https://it.wikipedia.org/wiki?curid=8391836", "title": "Thomas Sch\u00e4fer", "text": "Giurista e membro dell'Unione Cristiano-Democratica di Germania (CDU), fu ministro delle finanze in Assia tra il 2010 e il 2020.\nBiografia.\nAnni di formazione.\nThomas Sch\u00e4fer nacque ad Hemer e crebbe a Biedenkopf. Compiuto l'Abitur nel 1985, si form\u00f2 come bancario presso la \"Sparkasse Marburg-Biedenkopf\" (cassa di risparmio locale). Frequent\u00f2 l'Universit\u00e0 di Marburgo, laureandosi in giurisprudenza nel 1997.\nDal 1995 al 1998 fu lettore di diritto pubblico e privato presso la \"Deutsche Angestellten-Akademie\" di Marburgo. Dal 1998 in poi fu consulente legale di Commerzbank a Francoforte sul Meno. Nel 1999 consegu\u00ec il dottorato di ricerca sotto la guida di Werner Frotscher.\nCarriera politica.\nNel 1980, Sch\u00e4fer entr\u00f2 a far parte dell'organizzazione giovanile della CDU/CSU \"Junge Union\" e fu membro del consiglio di amministrazione dal 1985 al 1999.\nDopo le elezioni dello Stato dell'Assia del 1999, Sch\u00e4fer guid\u00f2 l'ufficio di Christean Wagner, il ministro della giustizia dell'Assia, e dal 2002 quello del ministro presidente Roland Koch. Dal novembre 2005 al 2009 fu segretario di Stato di J\u00fcrgen Banzer, ministro del lavoro, della famiglia e della sanit\u00e0. Durante la crisi finanziaria del 2007-08, coordin\u00f2 gli sforzi dello Stato per salvare la Opel, con sede a R\u00fcsselsheim am Main, in collaborazione con gli altri tre Stati in cui la Opel aveva i proprio stabilimenti. Nel febbraio 2009 divenne segretario di Stato di Karlheinz Weimar, il ministro delle Finanze.\nNell'agosto 2010 Sch\u00e4fer divenne ministro delle finanze (assiano) sotto la guida del nuovo presidente dell'Assia Volker Bouffier. Dal 2014 fu membro dell'Hessischer Landtag, il Parlamento dell'Assia. Nel 2018 fu rieletto, questa volta direttamente. Era ritenuto un probabile successore di Bouffier.\nIl 27 marzo 2020 annunci\u00f2, insieme al ministro dell'economia Tarek Al-Wazir, l'aiuto finanziario dello Stato nella crisi del coronavirus per i liberi professionisti e le piccole imprese; nel frangente, Sch\u00e4fer dichiar\u00f2: \"La lotta contro la crisi del Coronavirus non fallir\u00e0 a causa del denaro\". (\" \"Am Geld wird die Bek\u00e4mpfung der Corona-Krise nicht scheitern.\" \")\nMorte.\nLa mattina del 28 marzo 2020 il suo corpo fu trovato vicino alla linea ferroviaria ad alta velocit\u00e0 Colonia-Francoforte, nei pressi di Hochheim am Main, e la polizia ipotizz\u00f2 che si fosse suicidato. La morte di Sch\u00e4fer \u00e8 arrivata \"come uno shock\", poich\u00e9 solo qualche giorno prima egli aveva dichiarato che il suo lavoro era \"un piacere e un onore\". Era conosciuto come un uomo gioviale e di buon umore, ma \"da un po' di tempo\" era visibilmente dimagrito. Secondo Bouffier, \"\u00e8 possibile che Sch\u00e4fer sia stato schiacciato dall'angoscia per il futuro\". Lasci\u00f2 la moglie e due figli."}
{"id": "8391842", "revid": "2033069", "url": "https://it.wikipedia.org/wiki?curid=8391842", "title": "Hi Bye, Mama!", "text": "Hi Bye, Mama! () \u00e8 un drama coreano, trasmesso su tvN dal 22 febbraio al 19 aprile 2020. In lingua italiana \u00e8 stato reso disponibile su Netflix.\nTrama.\nDopo essere morta in seguito a un incidente, Cha Yu-ri \u00e8 sempre rimasta come fantasma vicino alla piccola figlia, Seo-woo; il marito, Jo Kang-hwa, pur amando la moglie, due anni dopo si \u00e8 tuttavia risposato con Oh Min-jung e ha mutato numerosi aspetti del suo carattere. Quando a Yu-ri viene data la possibilit\u00e0 di tornare e rimanere viva, nel caso fosse riuscita in quarantanove giorni a riprendere il suo originario ruolo di moglie e madre, Yu-ri non sa cosa fare, nutrendo profonda stima per Min-jung e per tutto quello che ha fatto per Seo-woo."}
{"id": "8391844", "revid": "287204", "url": "https://it.wikipedia.org/wiki?curid=8391844", "title": "MG HS", "text": "La MG HS \u00e8 un'autovettura prodotta dalla SAIC con marchio Morris Garages dal 2018.\nProfilo e contesto.\nLa HS \u00e8 stata anticipata dalla concept car \"MG X Motion\". La vettura ha debuttato al salone di 2018 Pechino 2018 insieme alla Roewe Marvel X.\nLa vettura \u00e8 un SUV compatto a 5 porte con motore anteriore trasversale e sola trazione anteriore.\nLe motorizzazioni disponibili sulla MG HS includono due motori turbo benzina 4 cilindri in linea: un 1,5 litri da 169 CV e un 2,0 litri da 231 CV. \nLe trasmissioni disponibili sono un manuale a 6 velocit\u00e0, un automatico DCT a 6 marce o un Sportronic DCT a 7 marce.\nVersione ibrida plug-in.\nDenominata \"EHS\", la versione ibrida ricaricabile PHEV \u00e8 l\u2019unica in vendita nell\u2019Unione Europea ed \u00e8 equipaggiata con il motore 1.5 turbo benzina a iniezione diretta erogante 162 cavalli abbinato ad un motore elettrico da 90 kW e ad una batteria agli ioni di litio da 16,6 kWh. Il sistema permette di erogare 258 cavalli e 370 Nm di coppia massima. In modalit\u00e0 elettrica pu\u00f2 percorrere fino a 52 km (ciclo WLTP).\nI consumi omologati sono pari a una media di 1,8 l/100 km ed emissioni pari a 43 g/km di anidride carbonica. Lo scatto da 0 a 100 km/h avviene in 6,9 secondi e la velocit\u00e0 massima \u00e8 di 190 km/h. La trasmissione \u00e8 automatica a 6 rapporti (4 rapporti nella marcia elettrica) e la trazione \u00e8 anteriore."}
{"id": "8391850", "revid": "1605525", "url": "https://it.wikipedia.org/wiki?curid=8391850", "title": "Il ritorno a casa di Enrico Metz", "text": "Il ritorno a casa di Enrico Metz \u00e8 un romanzo di Claudio Piersanti, pubblicato nel 2006 e vincitore di numerosi premi letterari.\nTrama.\nEnrico Metz ha deciso di tornare alla citt\u00e0 natale per risiedervi, esercitare occasionalmente la professione di avvocato e rompere con il passato. La decisione nasce dal fatto che Metz, dopo aver raggiunto una posizione di altissima responsabilit\u00e0 accanto a un imprenditore molto potente, ne ha poi dovuto trattare il fallimento e, pur avendo condotto in porto la serie di operazioni, l'esperienza lo ha segnato nel fisico e nel morale. Enrico ha ammirato, stimato e amato il suo principale, nei termini del reciproco rispetto, e si augura solo di passare anni tranquilli, il pi\u00f9 possibile nell'anonimato.\nMa la decisione di Enrico si scontra con alcune ostilit\u00e0, di vario tipo. La sorella gli ha venduto la propria quota della casa paterna al massimo prezzo e gli ha messo alle costole una governante, dalla quale egli si sente spiato. I suoi figli gemelli, Carlo e Matteo, vivono entrambi lontani, anche l'uno dall'altro, e non danno mostra di voler condividere qualcosa con il padre, che hanno visto sempre poco. La moglie Ivana, avvocato particolarmente attaccata al lavoro, rifiuta di muoversi da Milano e fa qualche sporadica visita, ma le tensioni non superate la portano addirittura a rivolgersi a un divorzista.\nIn citt\u00e0 Enrico ha numerosi amici, i quali lo accolgono a braccia aperte, restando per\u00f2 sconcertati dal cambiamento che riscontrano in lui. Uno di essi, Amedeo detto Pippo, legato all'ambiente politico locale, tenta inutilmente di convincere Metz a entrare nelle liste elettorali e ne riceve un rifiuto, per il quale si offende. Altri concittadini sono pronti a contrastare Enrico, pensando che \u00e8 ancora una celebrit\u00e0 e che quindi assorbir\u00e0 da solo i migliori clienti come avvocato. Ci\u00f2 non risulter\u00e0 veritiero, poich\u00e9 Metz si attiene alla regola di avere poco lavoro, ma ben presto, una sfibrante persecuzione si abbatte su di lui. I locali politici e l'ex amico Pippo gli scatenano contro i controlli continui della finanza e ogni giorno i giornali locali compiono una campagna denigratoria, aggravata dal fatto che le indagini continue e immotivate non sortiscono nulla per cui Enrico dovrebbe rispondere alla legge.\nEnrico ha chi lo sostiene. Una segretaria, Rita, da lui assunta, gli fa praticamente da scudo. Rita ha intessuto con Ivana un ottimo rapporto, per cui la moglie, deposte le istanze di divorzio, si precipita da Enrico per orchestrare la sua difesa. Un caro amico di nome Diego e uno di nome Alberto lo sostengono con la loro umanit\u00e0. Ma le cose non vanno lisce per Metz, che riceve una telefonata di addio dal suo ex principale, il quale si toglie la vita poco dopo. La depressione si sta per impadronire di Metz; beve sempre pi\u00f9, Rita non riesce a contenerlo e si ritrova a fare quasi da sola il lavoro legale. Solo poche cose lo distraggono, senza scuoterlo: un gatto certosino, la cura del giardino, le passeggiate notturne e la tenera amicizia con la diciassettenne Eleonora, figlia di Alberto, che ha patito una delusione d'amore e a cui Enrico si affeziona come un secondo padre.\nIl cambiamento avviene grazie a un anziano legale del luogo che riesce a far cessare le angherie contro Enrico. Per giunta, Ivana da sempre subisce la pressione del suo socio, invidioso dell'impeccabilit\u00e0 professionale e della bravura della donna. Perci\u00f2 un giorno, dopo una crisi sul lavoro, Ivana crrolla con Enrico che si precipita a Milano e fa un po' di scena con il socio, riuscendo cos\u00ec a mettere i due in condizione di dividersi pi\u00f9 equamente le incombenze. Ivana pu\u00f2 raggiungere definitivamente Enrico nella casa, trascorrendo a Milano due giorni a settimana. Lei e Rita, padrone della dimora, mettono alla porta l'antipatica governante e assumono una dolcissima filippina. Diego e Alberto sono presenti e soprattutto la piccola Eleonora cresce bella e armoniosa. I gemelli si sentono pi\u00f9 invogliati a passare qualche giorno con due genitori ormai tranquilli e liberati dagli eccessi di lavoro.\nTutto va per il meglio, ma c'\u00e8 un prezzo che Enrico Metz ha pagato nel suo proposito di ritirarsi e deporre il potere, la fama, l'altissima quotazione che aveva raggiunto in precedenza: \u00e8 invecchiato anzitempo e chi lo circonda se ne deve fare una ragione. Capace di passare la giornata in giardino e di creare una qualit\u00e0 di rosa, poi non accetta di recidere i fiori; deciso a rimanere quanto pi\u00f9 tempo in casa, non resta agli amici che rassegnarsi, quando vorrebbero farlo uscire. La sua partecipazione a qualche evento \u00e8 un fatto eccezionale. Per\u00f2 Ivana, Rita, Diego e Alberto gli vivono accanto sereni, accettando i suoi tratti di senilit\u00e0, come il restare felice fino a sera per qualche bagattella.\nRiconoscimenti.\nNel 2006 \"Il ritorno a casa di Enrico Metz\" ha ricevuto: il Premio Selezione Campiello il Premio Napoli, il Premio Alassio Centolibri - Un autore per l'Europa e il Premio Frontino-Montefeltro."}
{"id": "8391860", "revid": "599013", "url": "https://it.wikipedia.org/wiki?curid=8391860", "title": "Georges Madon", "text": "Biografia.\nNacque a Bizerta, Tunisia, il 28 luglio 1892, all'interno di una famiglia di coloni. All'et\u00e0 di quindici anni si appassion\u00f2 all'aviazione, incominciando a costruire un proprio aeroplano, ma senza successo. Lasci\u00f2 la scuola a causa degli attacchi di malaria cui andava soggetto, e durante i periodi in cui era costretto a casa, in cui si dedicava alla lettura di riviste di carattere tecnico aeronautico, decise di conseguire il brevetto di pilota. Nel 1911 convinse i suoi genitori a consentirgli un soggiorno in Francia per motivi di salute, e appena arrivato corse a iscriversi alla Scuola di pilotaggio Bl\u00e9riot di \u00c9tampes, dove ottenne la licenza di pilota civile il 7 giugno dello stesso anno, dopo 19 lezioni. Tent\u00f2 poi, senza successo, di vivere con i proventi delle sue esibizioni in riunioni aviatorie, e persino di arruolarsi come pilota nell'esercito ottomano. Il 12 marzo 1912 si arruol\u00f2 nell'Arm\u00e9e de terre, assegnato al 1er Groupe a\u00e9ronautique di Versailles in qualit\u00e0 di cuoco. Dopo sei mesi fu mandato alla Scuola di pilotaggio di Avord, ottenendo la qualifica di pilota militare il 12 marzo 1913, un anno dopo il suo fidanzamento, pilotando un Bl\u00e9riot XI. L'11 marzo 1914, mentre era assegnato all'Escadrille BL 10 di Belfort, in volo oltrepass\u00f2 volontariamente il confine mettendosi a eseguire acrobazie aeree sull'Alsazia tedesca. Al suo rientro gli vennero inflitti 30 giorni di prigione, e fu assegnato ai piloti di riserva. Dopo lo scoppio della prima guerra mondiale, con il grado di caporale fu riammesso in servizio attivo, assegnato all'Escadrille BL 30 verso la fine del mese di settembre. Svolse missioni di ricognizione e bombardamento notturno volando sui Bl\u00e9riot, e il 30 ottobre il motore del suo aereo fu distrutto da un colpo sparato da un cannone da 77 mm. Con molta abilit\u00e0 riusc\u00ec a eseguire un atterraggio di emergenza al suo velivolo, planando controvento dietro le linee francesi.\nNell'aprile 1915, mentre effettuava un volo di trasferimento insieme con un meccanico di un nuovo aereo Farman (80 CV) da Parigi a Belfort, via Toul, a causa della fitta nebbia perse la rotta entrando nello spazio aereo svizzero, dove poi fu costretto ad atterrare a Porrentruy. Internato per diversi mesi, comp\u00ec due tentativi di fuga, il secondo del quale gli riusc\u00ec dopo aver anestetizzato con il cloroformio le sue guardie. Come ricompensa per l'evasione fu deferito al Tribunale militare e condannato a 60 giorni di arresti di rigore per lo sconfinamento in Svizzera. Promosso sergente venne inviato all'Escadrille MF218 impiegata per la direzione del fuoco dell'artiglieria. \nChiesto, e ottenuto, il trasferimento a un reparto da caccia, ricevette un ulteriore addestramento presso le basi di Pau e Cazaux, entrando in servizio presso l'Escadrille N38 il 1\u00ba settembre 1916. Consegu\u00ec la sua prima vittoria volando su un Nieuport il 28 settembre, raggiungendo quota 4 vittorie entro la fine dell'anno, ottenendo anche la promozione ad adjutant e la citazione all'ordine del giorno dell'esercito. Il 1\u00ba febbraio 1917 ottiene la sua quinta vittoria, e la qualifica di asso, e il 18 marzo abbatte un altro aereo tedesco appartenente alla Kampstaffel 9 alla quota di 5 000 metri sulla verticale di Main de Massiges. Il 5 maggio \u00e8 insignito della Croce di Cavaliere della Legion d'onore.\nIl 2 luglio, quando aveva gi\u00e0 ottenuto 12 vittorie, nel corso di un duro combattimento, entra in collisione con un ricognitore biposto nemico. Il suo velivolo precipit\u00f2 in vite, ma egli riusc\u00ec a raddrizzarlo poco prima di toccare il suolo, riuscendo a limitare fortemente i danni. \nRitornato a combattere alla fine del periodo di convalescenza, il 22 agosto fu promosso al grado di sottotenente. A ottobre aveva raggiunto le 17 vittorie certe, oltre a 20 probabili.\nIl 22 dicembre la sua mitragliatrice si incepp\u00f2 dopo aver sparato solo cinque colpi, che comunque gli furono sufficienti per assicurarsi la diciannovesima vittoria. Il 3 febbraio 1918 consegu\u00ec la sua prima doppietta, ripetuta il 9 marzo, mentre il 15 dello stesso mese, con all'attivo 25 vittorie, fu nominato comandante della Escadrille SPA 38, riequipaggiata con i nuovi SPAD S.XIII. Come parte dei suoi nuovi compiti addestr\u00f2 numerosi piloti della sua escadrille, alcuni dei quali otterranno il titolo di asso, tra cui Andr\u00e9 Martenot de Cordoux, Hector Garaud e l'americano David Putnam.\nIl 27 marzo con il suo SPAD dipinto di rosso abbatte 4 aerei, ma gliene furono riconosciuti solo 2, mentre il primo giugno distrusse un pallone drachen e tre aerei nemici. Il 17 luglio rivendic\u00f2 altri 4 abbattimenti, me gliene fu riconosciuto ufficialmente solo uno. Il 29 luglio abbatte un Fokker D.VII, un altro l'11 agosto, e arrivando a 41 vittorie ufficiali il 3 settembre. L'ultimo giorno di guerra fu promosso capitano, e a quella data aveva conseguito 41 vittorie ufficiali e 64 probabili, classificandosi al quarto posto della classifica degli assi dell'aviazione francese, dietro a Ren\u00e9 Fonck, Georges Guynemer e Charles Nungesser. Dopo la fine del conflitto rimase in servizio nell'esercito fino al 1922, e l'anno successivo ritorn\u00f2 alla vita civile iniziando una attivit\u00e0 commerciale nel settore dell'aviazione civile, e poi apr\u00ec un garage.\nRitorn\u00f2 al volo come pilota da competizione aerea volando su un monoposto appositamente progettato per la Coppa Deutsch de la Meurthe. Il Simplex Monoplane da lui pilotato era equipaggiato con un propulsore Hispano-Suiza di 320 CV montato in una corta fusoliera. La visione del pilota era fortemente limitata dalla posizione del seggiolino, situato subito dietro il radiatore. Durante un volo di prova con il Simplex si schiant\u00f2 al suolo, rimanendo gravemente ferito. Ripresosi dall'incidente ritorn\u00f2 subito al volo organizzando un progetto privato avente l'obiettivo di realizzare un giro del mondo a tappe con una squadriglia di tre aerei da caccia Gourdou, ognuno dei quali interamente dipinto con i colori della bandiera nazionale francese. La formazione part\u00ec da Nizza il 15 marzo 1924, arrivando a Roma da dove ripart\u00ec per Pantelleria. Qui il motore del suo Gourdou rimase vittima di problemi meccanici, ed egli riusc\u00ec ad atterrare in emergenza su di un campo roccioso. Il suo compagno Emile Picard cerc\u00f2 di imitarlo, ma fall\u00ec l'atterraggio e l'aereo prese fuoco, con il pilota che rimase gravemente ustionato, sfigurato dalle fiamme.\nRientrato in Tunisia chiese, e ottenne nel mese di aprile, di essere reintegrato nell'esercito, assegnato al 4\u00e8me Groupe d'aviation d'Afrique. L'11 settembre 1924 prese parte alla cerimonia di inaugurazione della statua di Roland Garros, a Tunisi. Mentre era in volo, alle 10:00 scese in picchiata per lanciare una corona di fiori, il suo aereo non riprese quota, e per evitare che l'aereo precipitasse sugli spettatori, deliberatamente, lo condusse a schiantarsi contro il tetto di un edificio rimanendo ucciso.\nAnche a lui, proprio accanto a quella di Garros, gli fu eretta una statua commemorativa, accomunando nel ricordo i due grandi piloti francesi.\nLa Base Aerienne 702 di Avord porta il suo nome."}
{"id": "8391863", "revid": "267975", "url": "https://it.wikipedia.org/wiki?curid=8391863", "title": "Concilio di Parigi (553)", "text": "Il concilio di Parigi del 553, o secondo concilio di Parigi, fu convocato dall'imperatore Childeberto I.\nControversie sulla data.\nLa data di questa assemblea d\u00e0 ancora luogo a controversie: vengono indicate generalmente questi tre anni: 553, 551 o 552. La data quivi indicata \u00e8 quella suggerita da Louis de Mas Latrie nella sua opera \"Chronologie historique des papes, des conciles g\u00e9n\u00e9raux et des conciles des Gaules et de France\". Lo storico benedettino del XVIII secolo, R\u00e9my Ceillier fornisce qualche elemento per tentare di stabilire questa data.\nGli editori dell'edizione critica degli atti conciliari pongono questo concilio nel 552.\nDescrizione.\nQuesto concilio, convocato da Childeberto I, fu presieduto da Sapaudo, vescovo di Arles. Egli depose e fece chiudere in un monastero Saffaraco, vescovo di Parigi, sostituito da Eusebio..\nParticipanti.\nQuesto concilio si svolse con un'assemblea di 27 vescovi in rappresentanza di altrettante diocesi, "}
{"id": "8391867", "revid": "111815631", "url": "https://it.wikipedia.org/wiki?curid=8391867", "title": "Valle del Vara", "text": ""}
{"id": "8391868", "revid": "585241", "url": "https://it.wikipedia.org/wiki?curid=8391868", "title": "Forschungszentrum J\u00fclich GmbH", "text": ""}
{"id": "8391870", "revid": "122246", "url": "https://it.wikipedia.org/wiki?curid=8391870", "title": "Sport Club Municipal Universitatea Craiova (pallavolo maschile) 2015-2016", "text": ""}
{"id": "8391871", "revid": "111815678", "url": "https://it.wikipedia.org/wiki?curid=8391871", "title": "San Bartolomeo di Maissana", "text": ""}
{"id": "8391876", "revid": "1887048", "url": "https://it.wikipedia.org/wiki?curid=8391876", "title": "Allegan, Michigan", "text": ""}
{"id": "8391881", "revid": "547034", "url": "https://it.wikipedia.org/wiki?curid=8391881", "title": "T'a Milano", "text": "T'a Milano \u00e8 un'azienda dolciaria italiana specializzata in prodotti artigianali di cioccolato, caramelle, biscotti, creme spalmabili, torte e panettoni. \u00c8 stata fondata dagli eredi della famiglia Alemagna, creatrice dello storico marchio milanese del settore alimentare.\nStoria.\nDopo la cessione dell'Alemagna alla SME agli inizi degli anni settanta, la famiglia fondatrice dell'industria dolciaria meneghina che era vista tra i consumatori come la storica rivale della Motta (con la quale SME decise la fusione nel 1976 in Unidal) usc\u00ec dai riflettori separando il suo percorso da quello della societ\u00e0 creata da Gioacchino Alemagna nel 1921, che dopo il passaggio gestionale alla finanziaria agroalimentare dell'IRI avr\u00e0 negli anni a venire un percorso piuttosto tortuoso (come del resto la sua dirimpettaia). La famiglia Alemagna confess\u00f2 nel corso del tempo di aspirare la riconquista della titolarit\u00e0 del marchio, divenuto in seguito nel 1993 di propriet\u00e0 di Nestl\u00e9 e dal 2009 in mano a Bauli. Nel 2008 Tancredi e Alberto Alemagna, nipoti del fondatore, decidono di avviare una nuova attivit\u00e0 in grado di ricalcare quella dell'antica Alemagna, ovvero la produzione di pasticceria, caramelle, cioccolateria e dolci da forno a consumo tradizionale (panettoni); inoltre, proprio come alle origini della societ\u00e0 un tempo conosciuta come \"quella con il marchio della A raffigurante il Duomo stilizzato\", la T'a Milano \u00e8 attiva anche nel settore ristorazione e catering. Il sito produttivo si trova a Cerro Maggiore (Milano).\nSituazione.\nT'a Milano ha ricevuto dei riconoscimenti dalle organizzazioni del settore (come la \"Tavoletta d'oro\" tra il 2010 e il 2016, e l\"'International Chocolate Award\") per alcune sue produzioni. La societ\u00e0 nel 2017 ha riportato un fatturato di 5,2 milioni di \u20ac. "}
{"id": "8391883", "revid": "1027057", "url": "https://it.wikipedia.org/wiki?curid=8391883", "title": "Universit\u00e0 statale inguscia", "text": "L'Universit\u00e0 statale inguscia (IngGU) \u00e8 un ente di istruzione accademica russo situato a Magas."}
{"id": "8391884", "revid": "1027057", "url": "https://it.wikipedia.org/wiki?curid=8391884", "title": "IngGU", "text": ""}
{"id": "8391885", "revid": "228587", "url": "https://it.wikipedia.org/wiki?curid=8391885", "title": "Classified (rapper)", "text": ""}
{"id": "8391887", "revid": "372624", "url": "https://it.wikipedia.org/wiki?curid=8391887", "title": "Restauro conservativo", "text": ""}
{"id": "8391890", "revid": "2110845", "url": "https://it.wikipedia.org/wiki?curid=8391890", "title": "Robert Dh\u00e9ry", "text": "Insieme alla moglie Colette Brosset ha fondato un gruppo di attori e comici chiamato Les Branquignols, attivo dalla fine degli '40 alla met\u00e0 degli anni '70."}
{"id": "8391919", "revid": "33689", "url": "https://it.wikipedia.org/wiki?curid=8391919", "title": "Ada II di Caria", "text": "Biografia.\nAda II era figlia del satrapo di Caria Pissodaro e di una donna cappadocica di nome Afneide; i fratelli e le sorelle del padre erano stati tutti satrapi prima di lui, ed erano: Mausolo, Idrieo, Artemisia II e Ada I. \nNel 337 a.C. Pissodaro fece fidanzare Ada II con Filippo Arrideo, figlio del re di Macedonia Filippo II; l'altro figlio del re, Alessandro (successivamente conosciuto come \"Magno\"), per\u00f2, temendo che questo fidanzamento potesse significare la propria esclusione dalla successione, tent\u00f2 lui stesso di sposare Ada. Quando Filippo venne a sapere di questo sciolse il fidanzamento con Arrideo e mand\u00f2 i confidenti pi\u00f9 stretti di Alessandro in esilio. Ada spos\u00f2 quindi il nobile persiano Orontobate, il quale successe al suocero alla guida della satrapia di Caria alla sua morte avvenuta nel 335/334 a.C."}
{"id": "8391921", "revid": "228587", "url": "https://it.wikipedia.org/wiki?curid=8391921", "title": "Switch (produttore discografico)", "text": ""}
{"id": "8391924", "revid": "76963", "url": "https://it.wikipedia.org/wiki?curid=8391924", "title": "Colette Brosset", "text": "Dal 1942 al 2004 \u00e8 stata sposata con Robert Dh\u00e9ry."}
{"id": "8391926", "revid": "484362", "url": "https://it.wikipedia.org/wiki?curid=8391926", "title": "Alioramo", "text": ""}
{"id": "8391931", "revid": "287204", "url": "https://it.wikipedia.org/wiki?curid=8391931", "title": "Kizimen", "text": "Il Kizimen (in russo \"\u041a\u0438\u0437\u0438\u043c\u0435\u043d\") \u00e8 uno stratovulcano attivo della Kam\u010datka, in Russia.\nDescrizione.\nLa montagna ha una forma conica regolare ed \u00e8 alta 2.376\u00a0m\u00a0s.l.m., sebbene alcune letterature indicano un'altitudine di 2.485\u00a0m. Il vulcano \u00e8 particolarmente attivo e si hanno testimonianze dirette di eruzioni nel 1928-1929, 2010 e 2013.\nIl Kizimen \u00e8 il pi\u00f9 meridionale dei vulcani attivi della depressione della Kam\u010datka Centrale. Si trova sul versante occidentale della punta meridionale della cresta Tumrok, a 115\u00a0km dal villaggio di Milkovo e a 265\u00a0km dalla citt\u00e0 di Petropavlovsk-Kamchatsky. Il Kizimen \u00e8 relativamente distante dagli altri vulcani attivi della Kam\u010datka in quanto situato sulla giunzione del graben della depressione della Kam\u010datka Centrale con l'horst della Catena Orientale, appena a nord del lago Kronockij, nella riserva naturale Zapovednik Kronotski.\nLa sommit\u00e0 del vulcano consiste di strati sovrapposti di lava, mentre i fianchi sono costituiti da residui di colate laviche coperti da emissioni varie e rigati da diversi \"barrancos\", solchi nel suolo di origine erosiva, lungo i quali vi sono ghiacciai e aree innevate. Il vulcano appartiene al gruppo vulcanico Kizimen-Gamchen.\nDal punto di vista petrologico le rocce del vulcano sono composte da fenocristalli di quarzo e olivina e per questo ha molte similitudini con il vulcano Unzen in Giappone.\nNelle vicinanze del vulcano sono situate le note sorgenti termali di \u0160\u010dapinskie.\nAttivit\u00e0 vulcanica.\nIl Kizimen si \u00e8 formato a partire da circa 12.000\u00a0anni fa in quattro cicli eruttivi della durata totale di 2.000-3.500\u00a0anni. La prima fase ebbe luogo nell'alto Quaternario alla quale risalgono le rocce andesitiche, a cui seguirono periodi in cui si depositarono ceneri e deflussi di lava ignimbritica e dacitica.\nUna delle eruzioni pi\u00f9 potenti ebbe luogo tra l'8050 e il 6400-6300\u00a0a.C. caratterizzata da un VEI pari a 5. Un'altra eruzione degna di nota si verific\u00f2 in un periodo tra il 5700 e il 5500\u00a0a.C.: questa inizi\u00f2 in maniera blanda accompagnata da una pioggia di detriti ma si tramut\u00f2 in una violenta eruzione che deposit\u00f2 grandi quantit\u00e0 di ignimbrite alla base del vulcano e provoc\u00f2 piogge di ceneri fino a 100 km di distanza. Depositi di lava a seguito di eruzioni continuarono per altri 700\u00a0anni circa.\nVerso il 900\u00a0a.C. una eruzione provoc\u00f2 una forte detonazione accompagnata anch'essa dalla fuoriuscita di lava per un periodo di circa 1000\u00a0anni. Le ultime eruzioni furono caratterizzata da un sempre maggior tenore di materiali femici a scapito dei tefra.\nAttorno all'anno 850 una nuova eruzione laterale cre\u00f2 un cratere sul lato nord-orientale di dimensioni 1000\u00a0x\u00a0700\u00a0m e dette origine ad un nuovo duomo di lava.\nL'unica eruzione documentata storicamente, a parte quella del 2010-2013, si verific\u00f2 a partire dal dicembre 1928 e dur\u00f2 fino a gennaio 1929 con VEI pari a 2. L'eruzione fu osservata dai cacciatori locali che la descrissero con \"fiamme e fumo nero\". Poich\u00e9 non sono stati ritrovati depositi nelle circostanze, se ne deduce che fosse un'eruzione minore.\nEruzione del 2010-2013.\nIl vulcano era in stato dormiente da dopo l'eruzione del 1929, tuttavia nel settembre 2009 si registr\u00f2 un aumento della temperatura dell'acqua del lago del cratere di circa 10 \u00b0C nell'arco di una settimana accompagnato dalla comparsa di vapore dai fianchi del vulcano. L'attivit\u00e0 vulcanica continu\u00f2 per tutto il 2010 con la formazione di nuove fumarole e dal novembre 2010 con attivit\u00e0 sismica ed emissioni di cenere. Nel gennaio 2011 fu registrata la formazione di un nuovo punto caldo, a testimonianza della presenza di lava. All'inizio di febbraio 2011 il vulcano scagli\u00f2 una colonna di ceneri alta diversi chilometri.\nNell'aprile 2011 l'attivit\u00e0 vulcanica cominci\u00f2 a minacciare le popolazioni locali di renne.\nIl 31 dicembre 2012, in seguito alla registrazione di 357 scosse sismiche nell'arco di 24 ore, il vulcano raggiunse il livello di allerta arancione. Il 10 gennaio 2013 una violenta eruzione liber\u00f2 una colonna di ceneri fino all'altitudine di 4.200\u00a0m.\nIl 7 dicembre 2013 l'attivit\u00e0 del Kizimen e del vicino Klju\u010devskaja Sopka aument\u00f2 decisamente, innalzandone il livello di allerta a rosso. La colonna di ceneri raggiunse un'altezza di 5,5-6\u00a0km e venne trasportata ad una distanza di 1000\u00a0km verso est. Un'allerta per i voli aerei venne emessa per i velivoli in transito nella regione attorno ai vulcani. Il 9 dicembre il livello di allerta venne ridotto a verde in seguito ad una significativa diminuzione dell'attivit\u00e0 vulcanica.\nIl vulcano non \u00e8 molto conosciuto e i vulcanologi pensano che il Kizimen possa prossimamente eruttare in maniera simile all'eruzione del 1980 del monte Sant'Elena."}
{"id": "8391933", "revid": "767487", "url": "https://it.wikipedia.org/wiki?curid=8391933", "title": "Il poliziotto 202", "text": "Il poliziotto 202 (\"Allez France!\") \u00e8 un film del 1964 diretto da Robert Dh\u00e9ry."}
{"id": "8391944", "revid": "124938164", "url": "https://it.wikipedia.org/wiki?curid=8391944", "title": "Numero di riproduzione di base", "text": "Il numero di riproduzione di base, indicato e conosciuto come R0 (dizione: erre con zero), indica, in epidemiologia, la potenziale trasmissibilit\u00e0 di una malattia infettiva non controllata. Pi\u00f9 precisamente esso rappresenta il numero di nuovi casi sintomatici generati, in media, da un singolo caso durante il proprio periodo infettivo, in una popolazione che altrimenti non sarebbe infetta: esprime quindi il numero atteso di nuove infezioni originatesi da un singolo individuo nel corso del suo intero periodo di infettivit\u00e0, in una popolazione interamente suscettibile all'inizio di una epidemia o in contesti in cui non siano stati presi provvedimenti per limitare il contagio.\nIl concetto trae origine dal tasso netto di riproduzione, utilizzando il termine originario derivato dagli studi demografici; viene anche detto \"numero di riproduzione netto\" o in certi casi \"tasso di riproduzione virale\". La definizione del parametro R0 come metrica nella biologia o epidemiologia matematica non \u00e8 universalmente condivisa.\nVari studi ritengono improprio l'uso del termine \"tasso\", in quanto suggerisce una metrica di una quantit\u00e0 in una unit\u00e0 di tempo. Se R0 fosse un tasso che coinvolge il tempo, fornirebbe informazioni sulla velocit\u00e0 con cui un'epidemia si diffonder\u00e0 attraverso una popolazione. Ma R0 non indica se si verificheranno nuovi casi entro 24 ore dal caso iniziale o mesi dopo, proprio come \"R\"0 non indica se la malattia prodotta dall'infezione \u00e8 grave. L'incoerenza nel nome e nella definizione del parametro \"R\"0 \u00e8 stata potenzialmente una causa di incomprensione del suo significato.\nStoria.\nLe radici del concetto di riproduzione di base possono essere rintracciate attraverso il lavoro di Ronald Ross, Alfred Lotka e altri, ma la sua prima applicazione moderna in epidemiologia fu di George MacDonald nel 1952, che costru\u00ec modelli della diffusione della malaria considerando le ondate successive di infezione come generazioni successive nello sviluppo demografico di una popolazione. \nLa storia del concetto e calcolo del \"R\"0 nel suo passaggio tra le diverse discipline, dalla demografia e ecologia, all'epidemologia, infettivologia e statistica medica non evidenzia una chiara convergenza e oggi sia i modelli di calcolo sia le definizioni possono differire anche notevolmente.\nDefinizione.\nIl processo di definizione, calcolo, interpretazione e applicazione di \"R\"0 \u00e8 tutt'altro che semplice. Sono state proposte numerose definizioni simili ma non identiche. \nDietz afferma che \"R\"0 \u00e8 \"il numero di casi secondari che un caso produrrebbe in una popolazione completamente suscettibile\". Fine integra questa definizione con la descrizione \"numero medio di casi secondari\". Diekmann e colleghi usano la descrizione \"numero previsto di casi secondari\" e forniscono ulteriore specificit\u00e0 alla terminologia relativa a un singolo caso. Alcune definizioni, come quella del Dipartimento della Salute australiano, aggiungono l'assenza di \"qualsiasi intervento deliberato nella trasmissione della malattia\".\nIl numero di riproduzione di base non deve essere confuso con il numero di riproduzione effettivo \"Rt\" o \"Re,\" che \u00e8 il numero di casi generati nello stato attuale di una popolazione e che dipende dalla frazione (V) di popolazione non suscettibile, cio\u00e8 immune all\u2019infezione, essendo \"Re\" funzione di \"R\"0(1 \u2013 \"V\"). Per definizione, \"R\"0 non pu\u00f2 essere modificato attraverso campagne di vaccinazione come invece avviene per R. Inoltre \u00e8 importante notare che sia R sia \"R\"0 sono numeri senza dimensioni e non tassi.\nIl numero di riproduzione di base \u00e8 influenzato da vari fattori, tra i quali la durata del periodo di infettivit\u00e0, la suscettibilit\u00e0 dell'organismo e il numero di individui suscettibili, all'interno della popolazione, coi quali i pazienti infetti entrano in contatto. \nSebbene \"R\"0 rappresenti una realt\u00e0 biologica, questo valore \u00e8 generalmente stimato con complessi modelli matematici sviluppati utilizzando varie ipotesi. L'interpretazione delle stime di \"R\"0 derivate da diversi modelli richiede una comprensione delle strutture, degli input e delle interazioni dei modelli. In popolazioni non omogenee il calcolo del \"R\"0 e della dinamica di una epidemia \u00e8 molto complesso.\nUtilizzi.\nGli usi pi\u00f9 importanti e comuni di \"R\"0 sono: determinare se una malattia infettiva emergente pu\u00f2 diffondersi in una popolazione, quale percentuale della popolazione dovrebbe essere immunizzata attraverso la vaccinazione per sradicare una malattia, prevedere quale potrebbe essere il numero di contagiati in una epidemia o la durata della fase espansiva (il periodo tra l'inizio e il picco) dell'epidemia.\nNei modelli di infezione comunemente usati se \"R\"0 &lt; 1, l'infezione sul lungo termine si estinguer\u00e0, mentre se \"R\"0 &gt; 1 l'infezione potr\u00e0 diffondersi nella popolazione. Generalmente, pi\u00f9 \u00e8 alto il valore di \"R\"0, pi\u00f9 difficile \u00e8 controllare l'epidemia. \nIn un modello semplificato e con un vaccino efficace al 100%, la quota di popolazione che deve essere immune - per precedenti infezioni risolte o per vaccinazione (copertura vaccinale) - per prevenire la diffusione dell'infezione, \u00e8 data da 1 - 1/\"R\"0. \nPi\u00f9 alto \u00e8 \"R\"0 pi\u00f9 alta \u00e8 la percentuale di popolazione immune per raggiungere l'immunit\u00e0 di gregge.\nAl contrario, la proporzione della popolazione che rimane suscettibile alle infezioni nella condizione di equilibrio endemico \u00e8 1/\"R\"0.\nVariabilit\u00e0 e incertezze del \"R\"0.\nPer ogni agente infettivo, la letteratura scientifica potrebbe riportare numerosi valori R0 diversi.\nR0 si basa necessariamente su semplificazioni e dipende da moltissimi fattori, in parte imprevedibili (es.: congiunzione con un terremoto, un evento meteorologico o socioeconomico, una crisi umanitaria o una guerra).\nLa scelta dei modelli (e dei parametri inseriti) influenza i risultati, che possono differire sensibilmente in studi diversi. \nTale discrepanza \u00e8 normale e pu\u00f2 avere 3 motivi:\nLe stime del valore di R0 sono spesso calcolate in funzione di 3 parametri primari: \ninsieme con parametri accessori che possono essere aggiunti per descrivere cicli di trasmissione pi\u00f9 complessi. \nProvvedimenti sociali e di sanit\u00e0 pubblica influenzano le dinamiche di trasmissione e quindi sono rilevanti per la stima dei valori di R0.\nTuttavia, anche se l'infettivit\u00e0 di un patogeno (cio\u00e8 la probabilit\u00e0 di infezione che si verifica dopo che si \u00e8 verificato un contatto efficace) e la durata della contagiosit\u00e0 sono costanti biologiche, R0 varier\u00e0 se le interazioni sociali variano nel tempo o nello spazio. Qualsiasi fattore che potrebbe influenzare il tasso di contatto, compresa la densit\u00e0 di popolazione (ad es. rurale vs. urbano), l'organizzazione sociale (ad es. integrata vs. segregata) e la stagionalit\u00e0 (ad es. stagione umida vs. piovosa per infezioni trasmesse da vettori), alla fine influenza l'R0. Poich\u00e9 R0 \u00e8 una funzione dell'effettivo tasso di contatto, il valore di R0 \u00e8 una funzione del comportamento e dell'organizzazione sociale umana, nonch\u00e9 delle caratteristiche biologiche innate degli agenti patogeni. \nLa stima del R0 presuppone che il numero di infezioni secondarie prodotte da un singolo caso non vari. In realt\u00e0 alcuni agenti patogeni, come i virus, possono mutare e diventare pi\u00f9 o meno contagiosi e/o pericolosi. Ci sono poi soggetti che sono \"superinfettori\" ed eventi di \"super-propagazione,\" in cui un singolo soggetto, magari asintomatico, pu\u00f2 infettare un grande numero di persone. \nLa variabilit\u00e0 nelle stime del valore di R0 per malattie infettive pu\u00f2 essere molto ampia. Pi\u00f9 di 20 diversi valori di R0 (da 5,4 a 18) sono stati riportati per il morbillo. Sempre in merito al morbillo, una revisione del 2017, ha identificato stime di R0 fatte su dati rilevati localmente che vanno da 3,7 a 203,3. \nNessun modello pu\u00f2 prendere in considerazione tutta l'eterogeneit\u00e0 spazio-temporale di un contesto eco-epidemiologico, o anche il grado di trasmissibilit\u00e0 o vulnerabilit\u00e0 alle infezioni. Inoltre, nel mondo reale, il \"numero riproduttivo di base\" viene costantemente modificato durante l'epidemia, in particolare dalle misure di contenimento, di controllo adottate o imposte proprio per ridurlo.\nModelli per il calcolo del \"R\"0 di una epidemia.\nContare il numero di casi di infezione durante un'epidemia pu\u00f2 essere estremamente difficile, anche quando i funzionari della sanit\u00e0 pubblica usano la sorveglianza attiva e la ricerca dei contatti per tentare di localizzare tutte le persone infette. Sebbene sia possibile misurare il tasso d'attacco e il tasso d'attacco secondario riferiti a uno specifico periodo temporale, il valore di R0 \u00e8 quasi sempre stimato dai dati sieroepidemiologici o utilizzando modelli matematici teorici.\nSono quasi cento anni che si usano modelli matematici per descrivere la dinamica delle epidemie. Infatti i modelli attualmente usati in gran parte originano dal modello proposto da Kermack e McKendrick nel 1927. I modelli matematici pi\u00f9 utilizzati necessitano di classificare la popolazione in compartimenti:\nPer completare i modelli matematici si devono stimare alcuni parametri: et\u00e0 di infezione, cio\u00e8 da quanto tempo \u00e8 passato dal contagio, infettivit\u00e0, frequenza di contatto, periodo di incubazione, periodo infettivo, intervallo seriale, cio\u00e8 il tempo fra la comparsa dei sintomi in un infetto e la comparsa dei sintomi in un individuo infettato dal primo, e altri parametri ricavati sul campo. Si deve anche definire la legge secondo cui si infettano i suscettibili. I modelli pi\u00f9 semplici utilizzano la legge di azione di massa (sistema omogeneo) dove si assume che ogni individuo abbia la stessa probabilit\u00e0 di contattare qualunque altro individuo nella popolazione, indipendentemente dai contatti passati.\nLa maggioranza dei modelli matematici viene denotata da un acronimo che rappresenta il flusso dell'epidemia tra i diversi compartimenti di popolazione.\nI modelli possono adattarsi a malattie infettive nella fase epidemica o endemica, a sistema aperto (considerando nascite e morti) o chiuso. I modelli pi\u00f9 semplici permettono di ricavare R0 da una serie di equazioni differenziali mentre nei modelli pi\u00f9 complessi si deve ricorrere al calcolo matriciale. I modelli, deterministici (che producono gli stessi risultati ogni volta che vengono eseguiti) o stocastici (che generano una distribuzione di risultati probabili sulla base delle variazioni degli input) danno R0 diversi.\nCalcolo della massima percentuale possibile di infetti.\nIl numero di riproduzione di base nei modelli epidemiologici dove la proporzione di suscettibili \u00e8 pari al 100% e l'immunit\u00e0 acquisita dai guariti \u00e8 definitiva permette di determinare la percentuale massima possibile di persone infette in una data popolazione. Prendendo ad esempio un modello SEIR, Indichiamo la proporzione totale di tutte le persone infette, formula_17, applicato al sistema di equazioni del modello SEIR \nda cui segue l'equazione differenzialeformula_19\nsi ha\nessendo formula_22 il logaritmo naturale\nda cui \nconsiderando una infezione con un nuovo virus avendo s(0) uguale a 1 e j(0) = 0 si pu\u00f2 ricavare il numero massimo di infetti funzione di R0\nCalcolo del R0 basato sull'et\u00e0 media degli infettati.\nEsiste un caso particolare in cui R0 pu\u00f2 essere stimato senza utilizzare sistemi di equazioni differenziali. Una malattia infettiva \u00e8 endemica se continua a esistere all'interno di una popolazione senza influenze esterne. Ci\u00f2 significa che in media ogni persona malata ne infetta \"esattamente\" un'altra. Se questo valore fosse inferiore, la malattia si estinguerebbe, se fosse pi\u00f9 grande, si svilupperebbe in un'epidemia a causa della crescita esponenziale. Matematicamente parlando, questo significa:\nformula_25 essendo formula_1 la quota di suscettibili rispetto alla popolazione totale.\nAffinch\u00e9 una malattia con un elevato numero riproduttivo di base rimanga endemica, il numero di persone che sono effettivamente suscettibili deve essere necessariamente piccolo.\nIn una popolazione con piramide dell'et\u00e0 rettangolare si pu\u00f2 presumere che ogni individuo della popolazione abbia esattamente la stessa aspettativa di vita. Se l'et\u00e0 media degli infettabili, le persone pi\u00f9 giovani sono sensibili, mentre le persone anziane sono gi\u00e0 state immunizzate (o sono ancora infettive) da una precedente infezione. Di conseguenza, la percentuale di coloro che sono infettabili \u00e8:\nformula_27 essendo formula_28 l'et\u00e0 media della popolazione e formula_29 l'et\u00e0 media degli infettati.\nNel caso endemico, tuttavia, vale anche:\nformula_30\nQuindi questo vale\nformula_31\nche consente una stima del numero di riproduzione di base facilmente determinabile.\nNel caso in cui la piramide dell'et\u00e0 della popolazione sia esponenziale, si devono utilizzare modelli basati su sistemi di equazioni differenziali ordinarie con cui determinare l'equilibrio endemico da cui si ricava:\nformula_32\nCalcolo di R0 con periodo infettivo latente e con isolamento dopo la diagnosi.\nDurante un'epidemia, in genere il numero di infezioni diagnosticate col tempo \u00e8 conosciuto. Nelle prime fasi di un'epidemia, la crescita \u00e8 esponenziale, con un tasso di crescita logaritmico \nformula_33\ndove formula_34 pu\u00f2 essere interpretato come il numero cumulativo di diagnosi (compresi gli individui che si sono ripresi) o il numero attuale di pazienti positivi; il tasso di crescita logaritmica \u00e8 lo stesso per entrambe le definizioni. Per stimare formula_35 sono necessarie ipotesi sul ritardo tra l'infezione e la diagnosi e il tempo che intercorre tra l'infezione e l'infettivit\u00e0.\nUn modello pi\u00f9 realistico per calcolare il numero di riproduzione di base in una epidemia dove vengono assunte misure di contenimento, come l'isolamento dei diagnosticati positivi, considera quindi anche i seguenti parametri:\nIn questo caso si pu\u00f2 utilizzare un modello SEIR e \"R\"0 pu\u00f2 essere scritto nella seguente forma:\nformula_41 pu\u00f2 essere calcolato considerando l'equazione differenziale per il numero di soggetti esposti formula_42 e il numero dei soggetti infettivi nel periodo di latenza formula_43\nformula_41 \u00e8 il pi\u00f9 grande autovalore della matrice, cio\u00e8, essendo formula_46 allora formula_47 \nda cui \u00e8 possibile ricavare formula_35.\nNumero di riproduzione netto al tempo t.\nLa definizione del numero di riproduzione netto al tempo formula_49, chiamato formula_50 (dizione: erre con t), \u00e8 analoga a quella di formula_35, con la differenza che formula_50 viene calcolato in un preciso momento. L' formula_50 pu\u00f2 essere anche chiamato: numero di riproduzione effettivo (formula_54) o numero di riproduzione real-time o numero di riproduzione corrente (formula_55). \nLa variazione di formula_50 nel tempo permette di monitorare l'evoluzione di una epidemia e l\u2019efficacia degli interventi adottati per contenerla.\nCome formula_35, formula_50 pu\u00f2 essere calcolato a partire dal numero di nuovi casi giornalieri. formula_50 e formula_35 variano entrambi a seconda delle dinamiche sociali di una popolazione: anche un virus facilmente trasmissibile avr\u00e0 difficolt\u00e0 a diffondersi in una popolazione dove le persone si incontrano raramente. \nLa stima di formula_50 viene effettuata con relativamente complessi metodi statistici applicati al modello matematico che meglio descrive l'andamento dell'epidemia.\nEsistono due definizioni principali dell'formula_50, a volte chiamate: formula_63 e formula_64 o di coorte. Considerando un'epidemia dove abbiamo un intervento efficace per contenerla e il numero di nuovi casi giornalieri ha smesso di crescere, l'formula_63 al momento in cui sono stati adottati i provvedimenti di contenimento dell'epidemia, viene calcolato partendo dal presupposto che il futuro non sia noto, mentre l'formula_64 \u00e8 calcolato utilizzando i dati dei giorni successivi. La distinzione tra formula_63 e formula_64 \u00e8 simile alla distinzione tra la durata della vita effettiva degli individui nati nel 2013, che possiamo misurare solo retrospettivamente dopo che tutti gli individui sono morti, e l'aspettativa di vita nel 2013, stimata ora ma supponendo che i tassi di mortalit\u00e0 in futuro saranno simili a quelli del 2013. L'formula_63 pu\u00f2 essere stimato dal rapporto tra il numero di nuove infezioni generate alla fase temporale \"t\" e la totale contagiosit\u00e0 degli individui infetti al tempo \"t\" , espressa da formula_70\",\" profilo di infettivit\u00e0 nel tempo di chi viene infettato\". formula_63\" \u00e8 il numero medio di casi secondari che ogni individuo infetto infetterebbe se le condizioni rimanessero come erano al tempo \"t\".\nformula_64 \u00e8 il numero medio di casi secondari che un caso infettato alla fase temporale \"t\" finir\u00e0 per infettare. La stima di formula_64 pu\u00f2 essere fatta solo a posteriori, una volta che sono stati infettati i casi secondari generati dai casi infetti al tempo \"t\".\nCalcolo del Rt.\nNel corso di una epidemia Il calcolo dell'formula_50, in particolare dell'formula_63, pu\u00f2 essere un importante ausilio al processo decisionale sulle misure da prendere per contenerla, anche se l'utilizzo dell'formula_50 come principale indicatore della gravit\u00e0 dell'epidemia pu\u00f2 essere controverso.\nSono stati sviluppati vari metodi di calcolo dell'formula_50 basati per lo pi\u00f9 sul modello SEIR dove nel compartimento formula_2 (infetti/infettivi) normalmente non si calcolano gli asintomatici, dipendendo questi dal numero di test fatti per rilevarli.\nUna delle formule pi\u00f9 utilizzate, inserita anche in alcuni pacchetti software per l'epidemiologia considera:\nformula_79\ndove formula_80 \u00e8 il numero di infezioni avvenute nel giorno \"t\" e \"formula_70\" \u00e8 l'intervallo di generazione o seriale, cio\u00e8 la probabilit\u00e0 che ci siano formula_82 giorni tra quando un soggetto viene contagiato e quando contagia un nuovo soggetto. Dopo che una persona \u00e8 stata infettata, la sua infettivit\u00e0 dura un certo numero di giorni (in genere: dopo un periodo di latenza, aumenta rapidamente, quindi diminuisce gradualmente), quindi l'intervallo di generazione \u00e8 una distribuzione di probabilit\u00e0. Anche un formula_50 di 1,3 con un tempo di generazione di 4 giorni significa un raddoppio del numero di nuovi casi entro circa 11 giorni.\nIl metodo di calcolo utilizzato dall'Istituto Superiore di Sanit\u00e0 nel corso dell'epidemia di COVID-19 si basa sull\u2019utilizzo di un pi\u00f9 complesso metodo Monte Carlo su catena di Markov, che sfrutta quindi un campionamento effettivo della distribuzione di probabilit\u00e0 con un numero sufficientemente alto di input calcolati passo passo (la catena di Markov). Dopo un certo numero di passi, l'algoritmo converge verso la miglior distribuzione descrittiva dell'evoluzione dell'epidemia. \nA tal fine l'algoritmo deve essere applicato ad una funzione di verosimiglianza, che fornisca un metodo per poter aiutare l\u2019algoritmo nella ricerca della corretta distribuzione. Il valore di questa funzione di verosimiglianza viene definito in base ai valori ottenuti nel comportamento dell'epidemia in una finestra temporale antecedente. \nLa funzione di verosimiglianza applicata dall'ISS \u00e8 :\nformula_84\ncon\n\u00b7 formula_85 \u00e8 la densit\u00e0 di una distribuzione Poisson, ovvero la probabilit\u00e0 di osservare k eventi se questi avvengono a una frequenza media \u03bb.\n\u00b7 formula_86 \u00e8 il numero di casi sintomatici con data di inizio sintomi al giorno t, con t=1,\u2026,T\n\u00b7 formula_87 \u00e8 il numero di casi sintomatici importati da un\u2019altra regione o dall\u2019estero aventi di data inizio sintomi nel giorno t\n\u00b7 formula_70 \u00e8 la distribuzione dell'intervallo di generazione (una distribuzione gamma con parametri di shape \u03b1 = 1.87 e rate \u03b2 = 0.28, stimata su dati della Regione Lombardia tra febbraio e marzo del 2020).\nIncertezze e variabilit\u00e0.\nLa stima di formula_50 prodotta \u00e8 un intervallo di credibilit\u00e0, di solito al 95%. Questo vuol dire che il modello fornisce una probabilit\u00e0 del 95% che il valore di formula_50 si trovi all\u2019interno dell\u2019intervallo.\nVisto che l'formula_50, in un certo contesto geografico, una volta nota la distribuzione dell\u2019intervallo di generazione (ovvero la distanza temporale fra la comparsa dei sintomi in una persona infettata e i casi da essa generati) pu\u00f2 essere stimato a partire dalla data di contagio ricavata per lo pi\u00f9 dall'anamnesi fatta alla data di inizio dei sintomi, la stima soffre di un ritardo temporale di giorni o settimane. I ritardi nelle segnalazioni nella sorveglianza della malattia compromettono la capacit\u00e0 di valutare l'effettiva dinamica di un'epidemia. Si deve allora stimare il ritardo nei tempi di segnalazione (\"nowcasting\") che pu\u00f2 essere di giorni o settimane. Inoltre la stima riporta valori mediati sia su base spaziale che temporale. Un singolo focolaio, limitato nel tempo e nello spazio, innalza il valore medio giornaliero di una intera regione. Anche per ridurre la variabilit\u00e0 giornaliera dei dati, usualmente nel processo decisionale sulle misure da adottare per contenere una epidemia si utilizzano medie mobili come ad esempio: formula_92."}
{"id": "8391952", "revid": "2015336", "url": "https://it.wikipedia.org/wiki?curid=8391952", "title": "Mareri (famiglia)", "text": "La famiglia Mareri (talvolta preceduta dalla preposizione \"di\") \u00e8 una famiglia nobile italiana.\nStoria.\nLa famiglia Mareri trae origine dalla casata dei Berardi, noti come \"Conti dei Marsi\". La genealogia documentata fa capo a un Filippo, il quale, entrato in possesso del feudo di \"Mareri\" (l'odierna Castel Mareri, frazione di Petrella Salto, comune del Lazio), all'epoca situato in Abruzzo Ultra, grazie ad una legge longobarda del XII secolo, assunse come proprio cognome il nome del feudo posseduto. Tale feudo, che nel corso degli anni fu elevato fino al rango di contea, fu governato dalla famiglia per quattro secoli. Il potere e l'influenza che la famiglia suscit\u00f2 in Abruzzo, nel quale possedeva un cospicuo territorio, furono ritenute dallo storico napoletano Francesco De Pietri quasi equiparabili a quelle di un re. Il suo stemma \u00e8 \"di rosso a tre piramidi d'argento, accompagnato in capo da tre rose dello stesso ordinate in fascia\", le quali rose furono aggiunte per concessione dei Normanni. Tra i pi\u00f9 noti membri della famiglia, si ricordano la santa Filippa Mareri e il cardinale Ippolito Antonio Vincenti Mareri.\nAlbero genealogico.\nDi seguito \u00e8 riportato l'albero genealogico della famiglia Mareri dal fondatore Filippo, vivente nel XII secolo, fino ai discendenti di Francesco \"Franciotto\", vissuti nel XVI secolo, secondo una ricostruzione del genealogista Carlo De Lellis:"}
{"id": "8391956", "revid": "436907", "url": "https://it.wikipedia.org/wiki?curid=8391956", "title": "Redefine", "text": ""}
{"id": "8391961", "revid": "436907", "url": "https://it.wikipedia.org/wiki?curid=8391961", "title": "Fixion", "text": "Fixion \u00e8 il quarto album in studio del musicista danese Trentem\u00f8ller, pubblicato il 16 settembre 2016 dalla In My Room.\nDescrizione.\nL'album rappresenta un'ulteriore evoluzione nel percorso musicale intrapreso dall'artista, il quale sperimenta varie influenze attraverso il passaggio da sonorit\u00e0 post-punk, presenti in gran parte dei brani, fino alla disco music o all'elettropop (rispettivamente nei brani \"Phoenicia\" e \"Circuits\"), pur rimanendo all'interno della musica elettronica. \nPromozione.\nL'uscita di \"Fixion\" \u00e8 stata anticipata dalla pubblicazione di due singoli. Il primo, \"River in Me\", \u00e8 stato presentato il 24 giugno 2016 e promosso pochi giorni pi\u00f9 tardi dal relativo videoclip diretto dai Riton Emenius; il secondo \u00e8 stato \"Redefine\", anch'esso accompagnato da un video verso la fine di agosto dello stesso anno.\nIl 9 dicembre 2016 il musicista ha pubblicato il video per \"Complicated\", estratto come terzo singolo nel medesimo giorno. Come singolo conclusivo, il 20 gennaio \u00e8 stato pubblicato \"One Eye Open\", traccia d'apertura del disco.\nIl 16 settembre 2017, a distanza di un anno dalla pubblicazione di \"Fixion\", Trentem\u00f8ller ha reso disponibile \"The Science of Fixion (A Music Documentary)\", documentario incentrato sulla concezione e realizzazione dell'album."}
{"id": "8391969", "revid": "1318658", "url": "https://it.wikipedia.org/wiki?curid=8391969", "title": "Kievskij \u00cbgan", "text": "Il Kievskij \u00cbgan () \u00e8 un fiume della Siberia centrale, in Russia, affluente di destra dell'Ob'. Scorre nell'Aleksandrovskij rajon dell'Oblast' di Tomsk.\nDescrizione.\nIl Kievskij \u00cbgan ha una lunghezza di 339\u00a0km e il suo bacino \u00e8 di 4\u00a0140\u00a0km\u00b2. Il fiume, estremamente tortuoso, scorre attraverso zone paludose, e nella sua parte inferiore ci sono molti laghi. Sfocia nel canale Kievskaja (\u043f\u0440\u043e\u0442\u043e\u043a \u041a\u0438\u0435\u0432\u0441\u043a\u0430\u044f) sul lato destro dell'Ob'.\nNon ci sono insediamenti lungo il fiume."}
{"id": "8391975", "revid": "309289", "url": "https://it.wikipedia.org/wiki?curid=8391975", "title": "Kievskij Egan", "text": ""}
{"id": "8391986", "revid": "8660", "url": "https://it.wikipedia.org/wiki?curid=8391986", "title": "Zaragoza Hurricanes 2017", "text": "Questa voce raccoglie le informazioni riguardanti gli Zaragoza Hurricanes nelle competizioni ufficiali della stagione 2017."}
{"id": "8391991", "revid": "1910023", "url": "https://it.wikipedia.org/wiki?curid=8391991", "title": "Getafe Calcio", "text": ""}
{"id": "8391993", "revid": "643662", "url": "https://it.wikipedia.org/wiki?curid=8391993", "title": "Vtoroj divizion", "text": ""}
{"id": "8391994", "revid": "110157", "url": "https://it.wikipedia.org/wiki?curid=8391994", "title": "Santuario di Sant'Orante", "text": "Il santuario di Sant'Orante \u00e8 un santuario intitolato a sant'Orante situato a Ortucchio (AQ) in Abruzzo.\nStoria.\nL'edificio di culto pi\u00f9 volte ampliato nel corso dei secoli, venne edificato intorno alla fine dell'VIII secolo su una preesistente struttura a base poligonale risalente al III-II secolo a.C. La chiesa originariamente era intitolata a santa Maria di Capodacqua, riportata negli antichi documenti ecclesiastici come \"Santa Maria in Ortucla\" o \"Santa Maria in Ortuch\u00eds\". Tra il XIV e il XV secolo la chiesa fu ampiamente rimaneggiata e ampliata. Durante la sua peregrinazione trov\u00f2 riparo nella chiesa-collegiata il giovane monaco Orante che mor\u00ec a Ortucchio nella notte del 5 marzo 1431. Alcuni anni dopo il vescovo dei Marsi, mons. Angelo Maccafani fece collocare la salma in un sepolcro di pietra all'interno dell'edificio sacro. L'urna fu spostata nel 1578 in un sepolcro pi\u00f9 adeguato e in un settore della chiesa meno umido, in questo periodo fu realizzata la prima statua del santo.\nUn grave incendio e i danni della peste causarono l'abbandono della chiesa e l'edificazione di una nuova parrocchiale intitolata a san Rocco. Il corpo del monaco fu ritrovato e riesumato nella seconda met\u00e0 del XVIII secolo per essere collocato nell'altare maggiore della chiesa che in quel periodo assunse ufficialmente il titolo di Sant'Orante.\nQuesta fu gravemente danneggiata dal terremoto della Marsica del 1915 che fece crollare il tetto danneggiando le navate laterali e i pregevoli affreschi, mentre rimase integro il portale. Dopo l'emergenza post-sisma venne innalzata sui resti della chiesa una struttura provvisoria in legno, mentre la ricostruzione in muratura avvenne alla fine degli anni sessanta del Novecento.\nSant'Orante, patrono del comune marsicano, viene celebrato con riti religiosi e civili il 5 marzo e il 28 settembre.\nNel 2018 il vescovo di Avezzano, mons. Pietro Santoro ha elevato la chiesa a santuario.\nDescrizione.\nL'antica chiesa dell'VIII secolo, di pi\u00f9 piccole dimensioni, era a navata unica con abside squadrata. Il portale originario, in parte inglobato da quello addossato successivamente, presenta caratteristiche tipiche dell'arte farfense, mentre il campanile era posto lateralmente rispetto alla facciata. L'edificio ha subito nel corso dei secoli diversi rimaneggiamenti fino ad essere ampliato a tre navate in particolare tra il XIV e il XV secolo quando il portale duecentesco ad arco ogivale fu addossato alla facciata. L'opera proveniva forse dalla chiesa originaria della Madonna del Pozzo, \u00e8 caratterizzato da tre colonnine circolari poste lateralmente.\nNel presbiterio sono presenti parti degli antichi affreschi della scuola farfense."}
{"id": "8391995", "revid": "767487", "url": "https://it.wikipedia.org/wiki?curid=8391995", "title": "Doppio negativo", "text": "Doppio negativo (\"Double Negative\") \u00e8 un film canadese del 1980 diretto da George Bloomfield.\nIl film \u00e8 basato sul libro del 1948 \"The Three Roads\" scritto da Kenneth Millar con lo pseudonimo Ross Macdonald."}
{"id": "8391996", "revid": "298229", "url": "https://it.wikipedia.org/wiki?curid=8391996", "title": "Stadio Kirov", "text": "Lo stadio Kirov () \u00e8 stato uno stadio della citt\u00e0 di San Pietroburgo, in Russia.\nVeniva utilizzato per le partite di calcio dello dal 1950 al 1989 e nel 1992. Fu demolito nel 2006."}
{"id": "8391997", "revid": "15756", "url": "https://it.wikipedia.org/wiki?curid=8391997", "title": "Fragmosoma", "text": " \nIl fragmosoma \u00e8 una lamina di citoplasma che si forma in cellule vegetali altamente vacuolate in preparazione alla mitosi. Contrariamente alle cellule animali, le cellule vegetali contengono spesso grandi vacuoli centrali che occupano fino al 90% del volume totale delle cellule e spingono il nucleo contro la parete cellulare . Affinch\u00e9 si verifichi la mitosi, il nucleo deve spostarsi al centro della cellula. Ci\u00f2 accade durante la fase G2 del ciclo cellulare.\nInizialmente, si formano fili citoplasmatici che penetrano nel vacuolo centrale e forniscono percorsi per la migrazione nucleare. I filamenti di actina lungo questi filamenti citoplasmatici spingono il nucleo al centro della cellula. Questi filamenti citoplasmatici si fondono in un foglio trasversale di citoplasma lungo il piano della futura divisione cellulare, formando il fragmosoma. La formazione del fragmosoma \u00e8 chiaramente visibile solo nella divisione di cellule vegetali altamente vacuolate.\nPoco prima della mitosi, una densa banda di microtubuli appare intorno al phragmosome e al futuro piano di divisione appena sotto la membrana plasmatica. Questa banda preprofasica segna il piano equatoriale del futuro fuso mitotico, nonch\u00e9 i futuri siti di fusione per la nuova piastra cellulare con la parete cellulare esistente. Scompare non appena si rompe l'involucro nucleare e si forma il fuso mitotico.\nQuando la mitosi \u00e8 completa, la placca cellulare e la nuova parete cellulare si formano a partire dal centro lungo il piano occupato dal phragmosome. La piastra cellulare cresce verso l'esterno fino a quando non si fonde con la parete cellulare della cellula divisoria esattamente nei punti previsti dalla banda preprofasica."}
{"id": "8391999", "revid": "643662", "url": "https://it.wikipedia.org/wiki?curid=8391999", "title": "Vtoroj divizion 2017-2018", "text": ""}
{"id": "8392006", "revid": "1573940", "url": "https://it.wikipedia.org/wiki?curid=8392006", "title": "Oratorio di Sant'Andrea del Ghisione", "text": "L'oratorio di Sant'Andrea del Ghisione \u00e8 un edificio religioso situato nella frazione Villa Poma del comune di Borgo Mantovano, in provincia di Mantova. \nStoria.\nL'oratorio in stile romanico, della fine dell'XI secolo, sorge In localit\u00e0 Ghisione su uno spazio occupato da una villa romana.\nCostruito in cotto a navata unica con tre absidi, per desiderio della grancontessa Matilde di Canossa, come altri nell'Oltrep\u00f2 mantovano. Il campanile venne invece aggiunto alla fine del XV secolo. L'oratorio di Sant'Andrea viene citato in un atto del 1117, conservato tra i documenti dell'ex monastero di San Benedetto in Polirone a San Benedetto Po.\nIl terremoto dell'Emilia del 2012 ha danneggiato parzialmente il campanile dell'oratorio."}
{"id": "8392010", "revid": "123381049", "url": "https://it.wikipedia.org/wiki?curid=8392010", "title": "EndNote", "text": "EndNote \u00e8 un programma informatico commerciale con licenza proprietaria per la gestione dei riferimenti bibliografici di articoli e saggi prodotti da Clarivate Analytics (ex Thomson Reuters). Il software \u00e8 compatibile con sistemi Windows e Apple.\nL'11 giugno 2019 \u00e8 arrivato alla versione 9.2.\nFormato di importazione.\nEndnote pu\u00f2 importare riferimenti bibliografici da altre basi di dati o file di testo che per\u00f2 devono essere formattati (predisposti) in un formato che EndNote possa elaborare.\nDi seguito un esempio di 3 riferimenti bibliografici come devono essere predisposti in un file di testo per essere importati su EndNote. I file di testo hanno estsensione \".enw\"."}
{"id": "8392011", "revid": "767487", "url": "https://it.wikipedia.org/wiki?curid=8392011", "title": "Ricorda il mio nome", "text": "Ricorda il mio nome (\"Remember My Name\") \u00e8 un film statunitense del 1978 diretto da Alan Rudolph.\nTrama.\nNeil Curry vive una vita felice con la sua seconda moglie Barbara in California dopo aver abbandonato la sua prima moglie Emily a New York. La loro vita di felicit\u00e0 domestica viene interrotta quando Emily torna dalla prigione, dove aveva scontato una condanna a 12 anni per aver ucciso l'ex amante di Neil. Arriva in California per devastare e anche per rivendicare Neil."}
{"id": "8392014", "revid": "287204", "url": "https://it.wikipedia.org/wiki?curid=8392014", "title": "Jae Lee", "text": "Carriera.\nIl primo lavoro di Jae Lee per Marvel Comics fu una serie di fumetti su Bestia presente in Marvel Comics Presents #85-92 (1991). Sal\u00ec alla ribalta in questo settore nel 1992 per il suo lavoro in Namor, subendrando a John Byrne, il quale continu\u00f2 la serie come scrittore. Terry Kavanagh, editore di Lee in \"Marvel Comics Presents\" e \"Namor\", in seguito disse che assegn\u00f2 \"Namor\" a Lee perch\u00e9 a lui piaceva il suo stile e sentiva che, come nuovo artista, avrebbe beneficiato del lavoro di uno scrittore d'esperienza. Lee continu\u00f2 fin quando Bob Harras divent\u00f2 il nuovo scrittore, disegnando #26-38 (Maggio 1992-Maggio 1993). Come disegnatore di \"X-Factor\", Lee fu uno degli artisti in Execuzione, storia che intercorre attraverso le storie degli X-Men nel 1992. L'anno seguente, Lee disegn\u00f2 le tre storie \"Youngblood\" per \"Extreme Studios\" di Rob Liefeld (Image Comics) e tre storie Wildcats per Wildstorm di Jim Lee. Nel 1994, Jae Lee produsse una serie di Image Comics creati da se stesso, \"Hellshock\", una storia su un angelo caduto che lui scrisse e illustr\u00f2.\nNel 1998, Lee e lo scrittore Paul Jenkins crearono una serie limitata \"Inumani\", grazie al quale vinsero il \"Eisner Award per la migliore nuova serie\" nel 1999. Si riunirono, pi\u00f9 tardi, per Sentry. Lee e lo scrittore Grant Morrison produssero la miniserie Fantastici Quattro (Ottobre 2001- Febbraio 2002), il quale diede a Lee la nomination all Eisner Award del 2002 come Miglior disegnatore di copertina. Nel 2003, Lee, lo scrittore John Ney Reiber, e la moglie di Lee, June Chong, produssero una miniserie per Dreamwave Productions \"Transformers/G.I. Joe, ambientata in un secondo dopoguerra alternativo.\nA partire dal 2007, Lee lavor\u00f2 con l'artista Richard Isanove e lo scrittore Robin Furth e Peter David sulla serie di fumetti Marvel \"Dark Tower\", basate sul libero di Stephen King \"La torre nera\". Lee disegn\u00f2 le prime ttre miniserie di quella serie, La nascita del pistolero, La lunga via del ritorno e Tradimento. Ritorn\u00f2 per il quinto libro della serie, \"Battle of Jericho Hill\". Ha provveduto alla realizzazione della copertina dell'ottava edizione di \"La torre nera\" per Donald M. Grant, \"The wind throught the keyhole, il quale fu pubblicato il 21 Febbraio 2012.\nAlla DC Comics, Lee lavor\u00f2 al progetto Before Watchmen, disegnando la miniserie Ozymandias (Settembre 2012- Aprile 2013) scritto da Len Wein. Disegn\u00f2, inoltre, \"Batman/Superman\" nel 2013-2014 con lo scrittore Greg Pak.\nLee produsse copertine per vari editori incluso una serie di titoli per Dynamite Entertainment."}
{"id": "8392019", "revid": "1543377", "url": "https://it.wikipedia.org/wiki?curid=8392019", "title": "Grazia Colombo", "text": "Biografia.\nNata nel 1964 a Cuggiono, in provincia di Milano, nel 1983 ha vinto la medaglia d'oro nella staffetta 4\u00d7100 m misti ai Giochi del Mediterraneo di Casablanca, insieme a Manuela Carosi, Cinzia Savi Scarponi e Sabrina Seminatore, con il tempo di 4'17\"99.\nA 19 anni ha partecipato ai Giochi olimpici di , nei 100 m stile libero, uscendo in batteria, 4\u00aa con il tempo di 59\"43, e chiudendo 24\u00aa in totale, e nella staffetta 4\u00d7100 m stile libero con Manuela Dalla Valle, Monica Olmi e Silvia Persi, anche in questo caso venendo eliminata in batteria, 5\u00aa in 3'52\"89, 9\u00aa totale.\nIn carriera ha preso parte anche agli Europei di Roma 1983 e Sofia 1985."}
{"id": "8392020", "revid": "1345932", "url": "https://it.wikipedia.org/wiki?curid=8392020", "title": "Montagne della Regina Elisabetta", "text": "Le montagne della Regina Elisabetta sono un catena montuosa dell'Antartide. Situata per la maggior parte nella Dipendenza di Ross e per una minor parte nella Terra di Oates, e in particolare in corrispondenza della costa di Shackleton, davanti alla barriera di Ross, la catena, che fa parte della pi\u00f9 vasta catena dei monti Transantartici, \u00e8 costituita da diversi altopiani, tra cui quelli di Cotton, del Principe Andrea e di Markham, da cui partono varie dorsali in cui si elevano montagne di altezza anche notevole, come il monte Markham, il pi\u00f9 alto della catena, che arriva a . La catena si estende per circa 160\u00a0km in direzione nord-sud e per circa 50\u00a0km in direzione est-ovest, ed \u00e8 delimitata a nord dal flusso del ghiacciaio Nimrod, che la separa dalle montagne di Churchill, a ovest dal ghiacciaio Marsh, che la separa dalle montagne di Miller, a sud dai ghiacciai Law e Lennox-King, che la separano dalle montagne della Regina Alessandra, e infine a ovest dalla gi\u00e0 citata barriera di Ross.\nStoria.\nLe montagne della Regina Elisabetta sono state scoperte durante la spedizione Nimrod, comandata da Ernest Shackleton e condotta tra il 1907 e il 1909, e sono state poi cos\u00ec battezzate da J. H. Miller, membro della squadra neozelandese della Spedizione Fuchs-Hillary, condotta nel 1955-1958, il quale esplor\u00f2 questa zona assieme a G. W. Marsh, in onore delle regina Elisabetta II del Regno Unito, patrocinatrice della spedizione.\nMappe.\nDi seguito una serie di mappe in scala 1: realizzate dallo USGS:"}
{"id": "8392022", "revid": "767487", "url": "https://it.wikipedia.org/wiki?curid=8392022", "title": "Dolce veleno (film 1968)", "text": "Dolce veleno (\"Pretty Poison\") \u00e8 un film statunitense del 1968 diretto da Noel Black, al debutto da regista.\nIl film \u00e8 basato sul romanzo \"She Let Him Continue\" di Stephen Geller.\nTrama.\nUscito dal riformatorio, dove era rinchiuso per problemi psichici, il giovane Dennis Pitt si innamora di Sue Ann Spepanek, una studentessa e per sedurla le racconta di essere un agente della CIA. I due compiono diverse \"missioni\" ma l'avventura si trasforma in incubo quando la ragazza dimostra di essere pi\u00f9 pazza di lui."}
{"id": "8392024", "revid": "1910023", "url": "https://it.wikipedia.org/wiki?curid=8392024", "title": "Liga NOS", "text": ""}
{"id": "8392029", "revid": "110157", "url": "https://it.wikipedia.org/wiki?curid=8392029", "title": "Jeremy Hunt (ciclista)", "text": ""}
{"id": "8392030", "revid": "287204", "url": "https://it.wikipedia.org/wiki?curid=8392030", "title": "Datazione samario-neodimio", "text": "La datazione samario\u2013neodimio \u00e8 un metodo di datazione radiometrica utilizzato per determinare l'et\u00e0 di rocce e meteoriti, basato sul decadimento radioattivo di lungo periodo dell'isotopo 147Sm del samario nell'isotopo radiogenico 143Nd del neodimio.\nI rapporti isotopici del neodimio, assieme a quelli del samario, vengono utilizzati per fornire informazioni sull'et\u00e0 di formazione e l'origine dei fusi magmatici. L'assunzione di base \u00e8 che nel momento in cui il materiale della crosta terrestre si forma a partire dal mantello, il rapporto isotopico del neodimio dipende solo dal periodo in cui l'evento \u00e8 avvenuto; questo rapporto successivamente evolve in funzione del nuovo rapporto samario/neodimio nel materiale della crosta, che \u00e8 diverso dal rapporto esistente nel materiale del mantello. In base a questi presupposti, la datazione samario-neodimio permette di calcolare quando si \u00e8 formato il materiale della crosta.\nL'utilit\u00e0 della tecnica di datazione Sm-Nd deriva dal fatto che entrambi questi elementi appartengono alle terre rare e, pertanto, non sono teoricamente suscettibili di ripartizione nel corso della sedimentazione e della diagenesi. La cristallizzazione frazionata dei minerali felsici modifica il rapporto Sm-Nd del materiale risultante e questo a sua volta influenza la velocit\u00e0 di incremento del rapporto 143Nd/144Nd in seguito alla produzione del radiogenico 143Nd.\nIn molti casi la datazione Sm-Nd viene utilizzata assieme alla datazione rubidio-stronzio.\nDatazione radiometrica Sm\u2013Nd.\nIl samario ha cinque isotopi naturali, mentre il neodimio ne ha sette. I due elementi sono collegati da una relazione padre-figlio dal decadimento alfa del nuclide progenitore 147Sm nel nuclide radiogenico 143Nd con un'emivita di 1,06x1011 anni, e dal decadimento alfa del 146Sm (un nuclide ormai quasi estinto con un'emivita di 1,08x108 anni) per produrre 142Nd. Anche una parte del 146Sm pu\u00f2 essere stata originariamente prodotta dal decadimento alfa del 150Gd, che ha un'emivita di 1,79x106 anni.\nPer determinare l'et\u00e0 in cui una roccia si \u00e8 formata, si pu\u00f2 ricorrere alla datazione isocrona. L'isocrona del Sm-Nd mette in grafico il rapporto tra il nuclide radiogenico 143Nd e il non radiogenico 144Nd in funzione del rapporto tra 147Sm e 144Nd. Quest'ultimo \u00e8 utilizzato per normalizzare l'isotopo radiogenico nell'isocrona, in quanto si tratta di un isotopo stabile e relativamente abbondante.\nL'isocrona Sm-Nd \u00e8 definita dalla seguente equazione:\ndove:\nIn alternativa si pu\u00f2 assumere che il materiale si sia formato dal materiale del mantello seguendo lo stesso percorso dei rapporti nelle condriti; si pu\u00f2 quindi calcolare l'et\u00e0 con il metodo CHUR (CHondritic Uniform Reservoir).\nGeochimica del Sm e Nd.\nLa concentrazione di Sm e Nd nella famiglia di minerali dei silicati, aumenta in accordo con l'ordine in cui essi cristallizzano dal magma secondo la serie di Bowen. Il samario si accomoda pi\u00f9 facilmente nei minerali femici; una roccia femica che cristallizza i suoi minerali, concentrer\u00e0 il neodimio nella fase fusa, rispetto al samario. Per cui, quando un fuso magmatico va incontro a una cristallizzazione frazionata da una composizione femica a una pi\u00f9 felsica, le abbondanze del Sm e del Nd cambiano, e di conseguenza varia anche il loro rapporto.\nUna roccia ultrafemica ha un alto contenuto di Sm e uno basso di Nd; pertanto il rapporto Sm/Nd ha un valore alto. Le rocce felsiche hanno una bassa concentrazione di Sm e alta di Nd; di conseguenza il rapporto Sm/Nd \u00e8 basso (ad esempio la komatiite ha 1,14 parti per milione (ppm) di Sm e 3,59 ppm di Nd; la riolite invece ha 4,65 ppm di Sm e 21,6 ppm di Nd)\nLa conoscenza di questo processo \u00e8 importante nel modellare l'et\u00e0 di formazione della crosta continentale.\nIl modello CHUR.\nNel 1976, due studiosi DePaolo e Wasserburg, scoprirono che le rocce magmatiche terrestri al tempo della loro formazione dal magma fuso, hanno seguito strettamente l'andamento chiamato CHUR, da \"chondritic uniform reservoir\" o \"chondritic unifractionated reservoir\", cio\u00e8 il modo in cui il rapporto 143Nd:144Nd \u00e8 aumentato nel corso del tempo nelle condriti.\nSi ritiene che le meteoriti condritiche rappresentino il primo materiale non strutturato che si \u00e8 formato nel sistema solare, precedente alla formazione dei pianeti. Le condriti hanno una composizione abbastanza omogenea di elementi traccia, per cui la loro evoluzione isotopica pu\u00f2 servire da modello per quella dell'intero sistema solare e della Terra.\nRiportando l'et\u00e0 e il rapporto iniziale 143Nd/144Nd trovato nelle rocce magmatiche terrestri, sul diagramma dell'evoluzione del Nd nel tempo, DePaolo e Wasserburg hanno trovato che le rocce dell'Archeano avevano un rapporto iniziale degli isotopi del Nd molto simile a quello definito dalla linea di evoluzione CHUR.\nNotazione epsilon.\nPoich\u00e9 le deviazioni del rapporto 143Nd/144Nd dalla linea di evoluzione CHUR sono molto piccole, DePaolo e Wasserburg ne hanno dedotto che sarebbe utile creare una forma di notazione che descrivesse il rapporto 143Nd/144Nd in termini della loro deviazione dalla linea di evoluzione CHUR. In questa notazione, chiamata notazione epsilon, un'unit\u00e0 epsilon rappresenta la deviazione di una parte per 10.000 rispetto alla composizione CHUR.\nAlgebricamente, le unit\u00e0 epsilon vengono definite dall'equazione\nLe unit\u00e0 epsilon sono pi\u00f9 fini e pertanto danno una rappresentazione pi\u00f9 accurata del rapporto iniziale tra gli isotopi del Nd; usando queste unit\u00e0 invece del rapporto isotopico iniziale, \u00e8 pi\u00f9 facile comprendere e comparare i rapporti iniziali della crosta terrestre di et\u00e0 differenti. Inoltre, le unit\u00e0 epsilon normalizzano i rapporti iniziali rispetto al CHUR, eliminando cos\u00ec ogni effetto causato dall'applicazione di vari metodi analitici di correzione del frazionamento di massa.\nEt\u00e0 risultanti dal modello a Nd.\nTenendo conto che il CHUR definisce l'evoluzione dei rapporti iniziali delle rocce continentali nel corso del tempo, se ne \u00e8 dedotto che la misurazione dei rapporti 143Nd/144Nd e 147Sm/144Nd, potrebbe produrre dei modelli di et\u00e0 per la segregazione dal mantello del fuso che ha formato la roccia continentale. Questa et\u00e0 viene definita come \"T\"CHUR.\nPer calcolare un'et\u00e0 \"T\"CHUR, il frazionamento tra Nd/Sm deve essere avvenuto durante l'estrazione del magma dal mantello per produrre la roccia continentale. Questo frazionamento dovrebbe quindi causare una deviazione tra l'evoluzione delle linee isotopiche della crosta e del mantello. L'intersezione tra queste due linee indica l'et\u00e0 di formazione della crosta.\nL'et\u00e0 \"T\"CHUR \u00e8 definita dalla seguente equazione:\nL'et\u00e0 \"T\"CHUR di una roccia pu\u00f2 indicare l'et\u00e0 di formazione dell'intera crosta, se il campione non ha subito modificazioni dopo la sua formazione. Sia Sm che Nd appartengono alle terre rare, e sono in grado di resistere alla partizione durante il metamorfismo e la fusione dei silicati. Questo permette di calcolare l'et\u00e0 di formazione della crosta anche in presenza di metamorfismo della roccia."}
{"id": "8392033", "revid": "767487", "url": "https://it.wikipedia.org/wiki?curid=8392033", "title": "The Fool Killer", "text": "The Fool Killer \u00e8 un film statunitense del 1965 diretto da Servando Gonz\u00e1lez.\nIl film \u00e8 basato sul libro omonimo scritto da Helen Eustis."}
{"id": "8392035", "revid": "697352", "url": "https://it.wikipedia.org/wiki?curid=8392035", "title": "Sugar Honey Iced Tea (S.H.I.T.)", "text": "Sugar Honey Iced Tea (S.H.I.T.) \u00e8 un singolo della rapper statunitense Princess Nokia, pubblicato il 16 settembre 2019 come primo estratto dall'album in studio \"Everything Is Beautiful\". Il titolo \u00e8 un richiamo al brano della cantante R&amp;B Kelis intitolato \"Sugar Honey Iced Tea\" e pubblicato nel 2003 all'interno dell'album \"Tasty\".\nVideo musicale.\nIl video musicale \u00e8 stato pubblicato il 15 settembre 2019, un giorno prima della pubblicazione del singolo. Diretto da Emma Westenberg, mostra Nokia partecipare e vincere un concorso di bellezza."}
{"id": "8392046", "revid": "187", "url": "https://it.wikipedia.org/wiki?curid=8392046", "title": "Fabrizio Rondolino", "text": ""}
{"id": "8392057", "revid": "1910023", "url": "https://it.wikipedia.org/wiki?curid=8392057", "title": "Copenaghen Calcio", "text": ""}
{"id": "8392062", "revid": "123420838", "url": "https://it.wikipedia.org/wiki?curid=8392062", "title": "Pietro Follerio", "text": "Biografia.\nNacque intorno al 1518 a San Severino presso Salerno, nel feudo appartenente alla sua famiglia. Sia il padre Antonio, sia i due fratelli Lucio e Lorenzo furono dottori in legge. Durante gli anni giovanili risiedette a Napoli presso lo zio Leone, giudice della Gran Corte della Vicaria e docente di diritto civile e canonico. Anche Pietro si laure\u00f2 \"in utroque iure\" e alla fine degli anni 1540 inizi\u00f2 la propria carriera come uditore per il principe Ferrante Sanseverino; quando costui fu esiliato nel 1552 Pietro trasfer\u00ec la propria lealt\u00e0 a Carlo V.\nNel 1554 pubblic\u00f2 la prima edizione della sua \"Practica criminalis\", opera in forma di dialogo che ebbe ampia diffusione e numerose ristampe. Nello stesso anno Pietro Follerio divenne uditore presso la curia arcivescovile, interrompendo temporaneamente tale incarico per svolgerne altri di primo piano. Dal 1574 per almeno tre anni si trasfer\u00ec a Roma e nel 1580 era tornato in patria.\nMor\u00ec intorno al 1588."}
{"id": "8392064", "revid": "767487", "url": "https://it.wikipedia.org/wiki?curid=8392064", "title": "Bella, affettuosa, illibata cercasi...", "text": "Bella, affettuosa, illibata cercasi... (\"The Matchmaker\") \u00e8 un film statunitense del 1958 diretto da Joseph Anthony.\nLa sceneggiatura di John Michael Hayes \u00e8 basata sull'opera teatrale omonima (\"The Matchmaker\") di Thornton Wilder del 1955.\nTrama.\nDolly Levi, un'intraprendente vedova ebrea di Yonkers, si guadagna da vivere combinando matrimoni. Innamoratasi del ricco e attempato Horace Vandergelder, gli propone un matrimonio con una bella e inesistente ragazza di New York. Horace trova la proposta allettante, ma prima di incontrarla, decide di fermarsi a salutare Irene Molloy, che in un primo tempo aveva voluto sposare, scoprendo che la donna nasconde in casa un uomo. Deluso, ritorna a Yonkers e Dolly riuscir\u00e0 cos\u00ec a conquistare il suo cuore con un ingegnoso intrigo."}
{"id": "8392068", "revid": "1305772", "url": "https://it.wikipedia.org/wiki?curid=8392068", "title": "Gigaton (album)", "text": "Gigaton \u00e8 l'undicesimo album in studio del gruppo musicale statunitense Pearl Jam, pubblicato il 27 marzo 2020 dalla Monkeywrench Records e dalla Republic Records."}
{"id": "8392073", "revid": "123448875", "url": "https://it.wikipedia.org/wiki?curid=8392073", "title": "Lujo Brentano", "text": "Biografia.\nLujo Brentano nacque in una famiglia tedesca cattolica di origine italiana, all'interno della quale troviamo diverse figure di spicco del mondo intellettuale tedesco: tra gli zii paterni vi erano Clemens Brentano e Bettina von Arnim, mentre il fratello maggiore era il filosofo e filologo Franz Brentano.\nDopo aver frequentato il ginnasio ad Augsburg e Aschaffenburg, Brentano studi\u00f2 presso le universit\u00e0 di Dublino, M\u00fcnster, Monaco di Baviera, Heidelberg (Dr. iur., 1866), W\u00fcrzburg, G\u00f6ttingen (Dr. phil., 1867) e Berlino (abilitazione in scienze politiche, 1871, conseguita sotto la guida di Adolph Wagner). Durante tale periodo fu membro dell'associazione studentesca AGV M\u00fcnchen, facente parte della Sondersh\u00e4user Verband. Fu docente presso le universit\u00e0 di Breslavia (1872-1882), Strasburgo (1882-1888), Vienna (1888-1889), Lipsia (1889-1891) e infine Monaco di Baviera (1891-1916). Spos\u00f2 nel 1874 Valeska Erbreich (13 gennaio 1851-28 ottobre 1918) con cui ebbe una figlia, Sophie (1874-1956). Brentano ebbe anche una relazione con la scrittrice Irene Forbes-Mosse.\nBrentano appartenne al gruppo dei cosiddetti \"Kathedersozialisten\", gruppo di socialisti riformisti; fu inoltre membro fondatore della Verein f\u00fcr Sozialpolitik nonch\u00e9 uno degli esponenti pi\u00f9 significativi della Scuola storica tedesca.\nA partire dal 1898 Brentano pubblic\u00f2 articoli di politica sociale ed economica sul giornale di Theodor Barth, \"Die Nation\"; dal 1901 inizi\u00f2 una simile collaborazione con il settimanale \"Die Hilfe\" di Friedrich Naumann. Nonostante non avesse ancora aderito al alcun partito Brentano esercit\u00f2 una significativa influenza sull'Associazione Liberale di Barth e sull'Associazione Nazional Sociale di Naumann. Assieme a Gerhart von Schulze-Gaevernitz ebbe un ruolo importante nel processo di fusione tra i due gruppi avvenuto nel 1903 che diede vita ad un moderno partito di massa, del quale egli entr\u00f2 a far parte. \nNel 1914 Brentano fu tra i firmatari del Manifesto dei Novantatr\u00e9; in seguito si dissoci\u00f2 tuttavia da tale iniziativa. In occasione del suo settantesimo compleanno Brentano venne omaggiato con una Festschrift. In seguito alla Rivoluzione di novembre Brentano collabor\u00f2 brevemente con il governo di Kurt Eisner. In occasione del suo ottantesimo compleanno il suo allievo Joseph E\u00dflen gli dedic\u00f2 la sua opera \"Politik des ausw\u00e4rtigen Handels\" (1925). Nel 1928 Brentano ricevette l'Ordine di Massimiliano per le scienze e le arti. Lujo Brentano mor\u00ec il 9 settembre del 1931 a Monaco di Baviera, venendo sepolto secondo le sue volont\u00e0 nel lotto di famiglia presso il cimitero vecchio di Aschaffenburg.\nInfluenza.\nL'importanza storica di Brentano risiede nel ruolo avuto nella definizione del concetto di economia sociale di mercato nonch\u00e9 nell'influenza direttamente esercitata su diverse future figure di rilievo della Repubblica Federale Tedesca (tra questi Theodor Heuss, il quale fu suo studente e ebbe Brentano quale relatore della propria tesi di dottorato). Tra gli altri studenti di Brentano troviamo inoltre futuri personaggi di spicco del mondo accademico quali Arthur Salz, Robert Ren\u00e9 Kuczynski, Werner Hegemann e Hans Ehrenberg. Il giapponese Fukuda Tokuz\u014d (1874-1930, studente di Brentano tra il 1898 e il 1901, in seguito professore presso l'universit\u00e0 Hitotsubashi e l'universit\u00e0 Keio), trasmise il pensiero di Brentano in Giappone, utilizzandolo in chiave antimarxista nello studio delle scienze sociali; nel contesto giapponese fu significativo il suo dibattito con Kawakami Hajime sulla natura del capitalismo."}
{"id": "8392075", "revid": "713168", "url": "https://it.wikipedia.org/wiki?curid=8392075", "title": "Ludwig Joseph Brentano", "text": ""}
{"id": "8392076", "revid": "1573940", "url": "https://it.wikipedia.org/wiki?curid=8392076", "title": "Palythoa", "text": "Palythoa \u00e8 un genere di esacoralli zoantari della famiglia Sphenopidae.\nDescrizione.\nIl genere comprende specie coloniali caratterizzate dalla presenza di incrostazioni sabbiose nello spessore dell'ectoderma e della mesoglea, assenti sul disco orale.\nBiologia.\nLe specie del genere \"Palythoa\", ad eccezione di due, sono tutte zooxantellate, cio\u00e8 contengono zooxantelle endosimbionti\nAlcune specie del genere \"Palythoa\" producono la palitossina, una delle biotossine marine pi\u00f9 tossiche finora note, isolata per la prima volta nel 1971 in \"Palythoa toxica\"..\nTassonomia.\nIl genere comprende le seguenti specie:"}
{"id": "8392078", "revid": "1935652", "url": "https://it.wikipedia.org/wiki?curid=8392078", "title": "Nuoto pinnato in piscina ai I Giochi del Mediterraneo sulla spiaggia", "text": "Le gare di nuoto pinnato in piscina ai I Giochi del Mediterraneo sulla spiaggia si disputarono dal 1\u00b0 al 3 settembre 2015, presso le Piscine Le Naiadi di Pescara, in Italia."}
{"id": "8392081", "revid": "1737353", "url": "https://it.wikipedia.org/wiki?curid=8392081", "title": "Stefano Labbia", "text": "Istruzione.\nHa studiato sceneggiatura presso l\u2019UEA, l\u2019universit\u00e0 dell\u2019Anglia orientale.\nCome autore.\nDal 2014 al 2017, scrive le sceneggiature e sviluppa i soggetti di svariati programmi televisivi, film e serie tv angloamericani e italiani.\nAppassionato di scrittura, dal 2016 partecipa a diversi concorsi letterari, vantando ottimi risultati. Proprio nel 2016 esordisce come poeta con la raccolta di poesie \"Gli orari del cuore\" (Casa Editrice Leonida).\nIl 2017 \u00e8 un anno particolarmente produttivo e positivo per l\u2019autore: mentre conduce il programma radio Deliradio, dedicato a poesia, teatro e musica, pubblica la sua seconda raccolta poetica, \"I giardini incantati\" (Talos Edizioni), mentre il suo romanzo d\u2019esordio, \"Piccole vite infelici\", si aggiudica il primo posto al Premio Elison 2017. L\u2019opera viene immediatamente pubblicata in versione e-book da Elison Edizioni, mentre \u00abIl Fatto Quotidiano\u00bb la segnala e ne pubblica l\u2019incipit. L\u2019anno successivo, il romanzo \u00e8 pubblicato anche in versione cartacea da Maurizio Vetri Editore.\nSempre nel 2018, Labbia scrive due raccolte di racconti, \"Bingo Bongo &amp; altre storie\" (Il Faggio Edizioni) e \"Il padre di Kissinger era un bastardo\", che verr\u00e0 pubblicato nel 2020 da Black Robot Publishing. Inoltre, nello stesso periodo, un suo soggetto sul tabagismo viene illustrato da Giovan Giuseppe Trani e pubblicato su La Lettura, supplemento del \u00abCorriere della Sera\u00bb.\nL\u2019anno successivo, nel 2019, l\u2019autore pubblica la sua terza raccolta di poesie \"Vivo!!!\" (Tempra Edizioni). Il 2019 vede, inoltre, l\u2019esordio di Labbia come autore di graphic novel, con \"Killer Loop\u2019S\" (LFA Publisher) e come illustratore in \"Super Santa for Peace\" (Aster Academy), dove collabora con artisti internazionali.\nNel 2020 Labbia pubblica la sua quarta raccolta poetica, \"Nel rifugio sommerso\", edita da Amazon.\nCome imprenditore.\nNel 2019 Labbia ha fondato la Black Robot Publishing, casa editrice specializzata in romanzi, fantasy e graphic novel, e la Black Robot Entertainment, casa di produzione televisiva. Entrambe le attivit\u00e0 hanno sede nel Regno Unito e forniscono prodotti in italiano e in inglese.\nGraphic novel.\n\"Killer Loop\u2019S\", vol. 1, LFA Publisher, 2019.\nRomanzi.\n\"Piccole vite infelici\", Maurizio Vetri Editore, 2018."}
{"id": "8392082", "revid": "287204", "url": "https://it.wikipedia.org/wiki?curid=8392082", "title": "Girolamo Mainardi", "text": "Biografia.\nGirolamo Mainardi discendeva una famiglia originaria di Bertinoro legata alla famiglia Albani, la principale famiglia aristocratica di Urbino. La sua fortuna, come stampatore ufficiale nello Stato della Chiesa, \u00e8 legata per l'appunto all'elezione del suo concittadino card. Albani a papa col nome di Clemente XI (23 novembre 1700). Pochi giorni dopo, Girolamo Mainardi e il suo socio Diego Duranti divennero titolari della Stamperia camerale di Urbino.\nNel 1701 il Mainardi lasci\u00f2 Urbino per Roma. Lavor\u00f2 dapprima nella Stamperia camerale, appaltata ai fratelli Conti, fino al 1719. Apr\u00ec in quell'anno una tipografia propria in Piazza di Monte Citorio e stamp\u00f2 opere dapprima in societ\u00e0 con Filippo Tinassi e, a partire dal 1723, solo col suo nome. Le edizioni del Mainardi si distinsero per la qualit\u00e0 degli autori e della veste editoriale. Famosa rimase un'edizione del \"Decretum Gratiani\" in due volumi con le glosse del cardinale Torquemada, note e indici del Fontanini. Nonostante l'ostilit\u00e0 del tesoriere generale della camera apostolica monsignor Carlo Collicola, nel 1726 Mainardi ottenne l'appalto triennale della Stamperia camerale in societ\u00e0 con i librai Giannini; l'incarico, la cui durata fu estesa a nove anni, fu rinnovato nel 1730, in societ\u00e0 con il libraio Leoni subentrato ai Giannini. Gli anni trenta del '700 furono caratterizzati da attivit\u00e0 molto intensa. Il Mainardi, che nel frattempo aveva assunto l'abile tipografo Generoso Salomoni, inizi\u00f2 la pubblicazione di grandi opere in pi\u00f9 volumi, nel 1733 fu nominato direttore della tipografia della Cappella musicale del SS. Sacramento di Urbino e nel 1735 ottenne l'appalto anche della stamperia dell'ospizio di S. Michele, istituzione che stampava in esclusiva i libri per le scuole pubbliche di Roma. \nNel 1728 Girolamo Mainardi, che amava il teatro e calcava le scene come attore dilettante, divenne anche impresario teatrale: prese in affitto il Teatro Capranica e organizz\u00f2 la messa in scena di opere buffe di scuola musicale napoletana: scrittur\u00f2 il compositore napoletano Giovanni Fischietti, padre del pi\u00f9 noto Domenico Fischietti, ma fece rappresentare opere in lingua italiana anzich\u00e9 in dialetto napoletano. L'anno successivo Girolamo Mainardi pass\u00f2 la mano all'impresario napoletano Antonio Mango..\nDopo il 1739, anno in cui termin\u00f2 l'appalto della Stamperia camerale romana, segn\u00f2 il declino delle fortune di Girolamo Mainardi; l'anno successivo cess\u00f2 l'appalto di Urbino e rimase un debito di 1500 scudi che non riusc\u00ec a onorare; nel 1742 perse l'appalto del San Michele e sub\u00ec un procedimento giudiziario perch\u00e9 sospettato di smerciare libri giansenisti, il che forse fu anche la causa della sua libreria di Piazza Monte Citorio. Girolamo spost\u00f2 la tipografia al primo piano del palazzo Lancellotti a piazza Navona e la condusse fino al 1752, anno in cui la cedette al proprio figlio Giovanni (nato nel 1711); ma anche quest'ultimo mor\u00ec improvvisamente nel 1758 e Girolamo Mainardi riprese a lavorare fino alla sua morte, avvenuta nel 1763.\nOpera.\nPer Saverio Franchi, \u00abla produzione del Mainardi ha un posto di qualche importanza nel quadro dell'editoria settecentesca soprattutto per due aspetti: la qualit\u00e0 della veste grafica e la pubblicazione, spesso a proprie spese, di grandi opere in pi\u00f9 volumi\u00bb.\nSulle qualit\u00e0 estetiche, i giudizi dei contemporanei sono unanimemente positivi. Sintetizza Luigi Moranti: \u00abLa caratteristica delle edizioni \u00e8 la sobria semplicit\u00e0 della pagina, ottenuta con una abile distribuzione delle linee; senza recar danno alla elegante impaginazione, il Mainardi usa molto la riquadratura della pagina, sia del frontespizio che del testo con abbondanti margini [...]. Egli si allontana dalla moda del tempo cos\u00ec ricca di fregi e decorazioni e pare che preannunci il gusto neoclassico\u00bb. Un esempio \u00e8 l'edizione delle Commedie di Terenzio, testo in cornice in latino e italiano (versione a fronte di Niccol\u00f2 Forteguerri), vignette calcografiche, alcune sottoscritte da Giovanni Battista Sintes e da Domenico Miserotti, edizione stampata a Urbino nel 1736. Molto belle anche le prime edizioni delle opere di Francesco de' Ficoroni, molto lodati dal conte Cicognara soprattutto per la bellezza delle illustrazioni. Sempre nella tipografia di Urbino Mainardi stamp\u00f2 alcuni spartiti musical, per esempio \"Il maestro e il discepolo\" del violinista Carlo Tessarini e \"Le regole e principi di canto fermo\" curate dal perugino Francesco Vitarini.\nTra le grandi edizioni in pi\u00f9 volumi si ricordano:"}
{"id": "8392085", "revid": "547034", "url": "https://it.wikipedia.org/wiki?curid=8392085", "title": "Bobby Cheng", "text": "Ha conseguito il titolo FIDE di Grande Maestro in marzo 2019.\nNel 2007 si \u00e8 trasferito in Australia e da allora gioca per tale paese in tutte le competizioni."}
{"id": "8392087", "revid": "6923", "url": "https://it.wikipedia.org/wiki?curid=8392087", "title": "Filomena Galdieri", "text": "Biografia.\nFilomena Galdieri era una giovane studentessa che oper\u00f2 come infermiera volontaria presso l\u2019ospedale \u201cVilla Silvia\u201d sito a Roccapiemonte, che nei giorni successivi allo sbarco di Salerno ospitava molti feriti alleati.\nFu in quello stesso ospedale che Filomena mor\u00ec il 25 settembre 1943, secondo alcune fonti uccisa perch\u00e9 sospettata di aver curato militari alleati. Diversa \u00e8 la motivazione della medaglia d\u2019argento che fu conferita alla sua memoria, secondo la quale mor\u00ec invece a causa di un colpo di artiglieria, non si sa se sparato dai tedeschi o dagli Alleati.\nRiconoscimenti e onorificenze.\nLa strada in cui sorge l'attuale casa di cura \u201cVilla Silvia\u201d e il parco cittadino sono intitolati a Filomena Galdieri. \nLe venne conferita la medaglia d'argento al valor militare"}
{"id": "8392089", "revid": "1543377", "url": "https://it.wikipedia.org/wiki?curid=8392089", "title": "Laura Lindstedt", "text": "Biografia.\nNata nel 1976 a Kajaani, vive e lavora a Helsinki.\nDopo il liceo nella citt\u00e0 natale, ha studiato letteratura, filosofia teorica, francese, storia dell'arte e semiotica all'Universit\u00e0 di Helsinki completando il dottorato con una tesi sulla scrittrice Nathalie Sarraute.\nDopo l'esordio nel 2007 con \"Sakset\", incentrato sul tema dell'adozione, nel 2015 ha pubblicato \"Oneiron\", storia di sette donne appena trapassate che rivivono in una sorta di spazio bianco le loro esistenze senza ricordare i motivi della loro dipartita.\nAutrice di un terzo romanzo, \"La mia amica Natalia\", pubblicato nel 2019, nel 2015 \u00e8 stata insignita del prestigioso Premio Finlandia."}
{"id": "8392092", "revid": "1543377", "url": "https://it.wikipedia.org/wiki?curid=8392092", "title": "Carla Lasi", "text": "Biografia.\nNata nel 1965 a Riolo Terme, in provincia di Ravenna, nel 1983 ha vinto 2 medaglie ai Giochi del Mediterraneo di Casablanca, un argento nei 400 m stile libero, dove ha chiuso con il tempo di 4'19\"61 dietro alla greca Sofia Dara, ma soprattutto l'oro negli 800 m stile libero, in 8'47\"94.\nA 19 anni ha partecipato ai Giochi olimpici di , nei 200 m stile libero, uscendo in batteria, 4\u00aa con il tempo di 2'05\"86, e chiudendo 17\u00aa in totale, nei 400 m stile libero, arrivando 2\u00aa in batteria in 4'18\"90, qualificandosi alla finale B e terminandola al 4\u00ba posto, 12\u00ba totale, in 4'18\"57, e negli 800 m stile libero, arrivando 2\u00aa in batteria in 8'41\"84, qualificandosi alla finale e chiudendola al 5\u00ba posto, con il tempo di 8'42\"45.\nNel 1985 ha conquistato la medaglia d'argento negli 800 m stile libero alle Universiadi di K\u014dbe, terminando con il tempo di 8'47\"76, dietro alla statunitense Stacy Shupe.\nIn carriera ha preso parte anche ai Mondiali di Guayaquil 1982 e agli Europei di Spalato 1981, Roma 1983 (5\u00aa negli 800 m stile libero) e Sofia 1985 (6\u00aa negli 800 m stile libero).\nHa detenuto alcuni record italiani nello stile libero: nei 200 m, con il tempo di 2'04\"28 in vasca lunga, ottenuto nel 1982 e battuto nel 1984 da Silvia Persi, e con il crono di 2'02\"90 in vasca corta, ottenuto nel 1982 e battuto sempre nel 1984 da Silvia Persi; nei 400 m, con i tempi di 4'18\"14 e poi 4'15\"51 in vasca lunga, ottenuti nel 1983 e 1984 e battuti nel 1987 da Orietta Patron, e con i crono di 4'14\"40 e poi 4'14\"20 e 4'13\"68 in vasca corta, ottenuti nel 1982 e 1984 e battuti nel 1985 da Tanya Vannini e infine negli 800 m con i tempi di 8'43\"40 e poi 8'41\"84 in vasca lunga, ottenuti nel 1983 e 1984 e battuti nel 1988 da Manuela Melchiorri, e con i crono di 8'42\"10 e poi 8'38\"70 e 8'35\"82 in vasca corta, ottenuti nel 1982, 1983 e 1985 e battuti nel 1987 da Tanya Vannini.\nDopo il ritiro ha lavorato in banca."}
{"id": "8392096", "revid": "1573940", "url": "https://it.wikipedia.org/wiki?curid=8392096", "title": "Chiesa di San Lorenzo Martire (Castiglione dei Pepoli)", "text": "La chiesa di San Lorenzo Martire \u00e8 la parrocchiale di Castiglione dei Pepoli, in citt\u00e0 metropolitana ed arcidiocesi di Bologna; fa parte del vicariato di Setta-Savena-Sambro.\nStoria.\nLa primitiva chiesa di Castiglione dei Pepoli sorse in et\u00e0 paleocristiana. Questo edificio, distrutto da un incendio nel 1090, venne riedificato in stile romanico. Tra 1576 e il 1577 la Compagnia della Misericordia costru\u00ec in paese una nuova chiesa, in cui fu trasferita la parrocchialit\u00e0 verso il 1615.&lt;br&gt;La struttura venne ampliata nel 1617 grazie al contributo del Comune e dei fedeli; in quell'occasione fu eretto il campanile.All'inizio del XVIII secolo il coro sub\u00ec un intervento di ingrandimento e nel 1755 la chiesa fu abbellita dagli artisti bolognesi Pietro Ognibene ed Emilio Manfredi.&lt;br&gt;Nel 1872 l'arcivescovo di Bologna Carlo Luigi Morichini, compiendo la sua visita pastorale, esort\u00f2 la comunit\u00e0 ad ingrandire la chiesa. Nel 1874 l'arciprete don Giuseppe Fignagnani, essendo riuscito a raccogliere una somma di denaro tale da poter eseguire gli ordini dell'arcivescovo, diede inizio ai lavori di ricostruzione; il rifacimento termin\u00f2 entro il 1897 e trasform\u00f2 l'edificio a tre navate.&lt;br&gt;Nel 1935 il campanile fu sopraelevato e dotato di una statua sulla cuspide.&lt;br&gt;Nel 1945 lo scoppio d'una bomba distrusse parte del presbiterio, che venne ripristinato nel 1946.\nDescrizione.\nLa facciata, eretta all'inizio del Novecento, \u00e8 a salienti e presenta nella parte centrale quattro lesene dotate di capitello ionico che sorreggono il timpano e la scritta \"DIVO LAURENTIO MARTYRI\", mentre nelle parti laterali una sola lesena ionica per ciascuna.&lt;br&gt;Opere di pregio conservate all'interno della chiesa sono il fonte battesimale la raffigurazione settecentesca della \"Beata Vergine Mara assieme a san Lorenzo Martire\" e quella seicentesca dei \"Misteri del Rosario e la Madonna con bambino e santi\"."}
{"id": "8392109", "revid": "111818647", "url": "https://it.wikipedia.org/wiki?curid=8392109", "title": "Jens Zemke", "text": ""}
{"id": "8392110", "revid": "1345932", "url": "https://it.wikipedia.org/wiki?curid=8392110", "title": "Altopiano di Markham", "text": "L'altopiano di Markham \u00e8 un altopiano completamente ricoperto dai ghiacci situato nella parte sud-occidentale della Dipendenza di Ross, in Antartide. In particolare, l'altopiano si trova nella parte centro-settentrionale delle montagne della Regina Elisabetta, nell'entroterra della costa di Shackleton, e si estende per circa 19\u00a0km da nord a sud. All'estremit\u00e0 settentrionale dell'altopiano, la cui altezza varia tra i e i , sono presenti le due vette del monte Markham, che con i suoi di altezza \u00e8 il monte pi\u00f9 alto dell'intera catena montuosa della Regina Elisabetta; dai versanti dell'altopiano Markham, poi, partono diversi ghiacciai, tra cui l'Otago, che si dirige a nord, il Kent, diretto verso est, e il Cornovaglia, che si dirige verso sud-est.\nStoria.\nL'altopiano di Markham \u00e8 stato scoperto dalla spedizione Discovery negli anni 1901-04 ed \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, infine \u00e8 stato cos\u00ec battezzato dal Comitato consultivo dei nomi antartici in associazione con il monte Markham, a sua volta cos\u00ec chiamato in onore di sir Clements Markham, organizzatore della suddetta spedizione Discovery."}
{"id": "8392112", "revid": "8660", "url": "https://it.wikipedia.org/wiki?curid=8392112", "title": "Cantabria Bisons 2017", "text": "Questa voce raccoglie le informazioni riguardanti i Cantabria Bisons nelle competizioni ufficiali della stagione 2017."}
{"id": "8392113", "revid": "327773", "url": "https://it.wikipedia.org/wiki?curid=8392113", "title": "Condriti", "text": ""}
{"id": "8392114", "revid": "2519", "url": "https://it.wikipedia.org/wiki?curid=8392114", "title": "El Agami", "text": "El Agami \u00e8 una cittadina d'Egitto sul Mar Mediterraneo, situata a 20 Km a ovest di Alessandria d'Egitto, fa parte del Governatorato omonimo.\nDurante i mesi estivi \u00e8 una meta di vacanza per gli alessandrini e per la popolazione proveniente dal Cairo, nonch\u00e9 luogo di villeggiatura per i turisti stranieri.\nStoria.\nEl Agami fu fondata solo nel 1950, risale all'epoca della campagna di Egitto una fortificazione napoleonica e vi si trovano anche alcune torri difensive risalenti all'epoca ottomana. \nClima.\nLa cittadina presenta un clima mite e temperato in estate, mentre durante l'inverno si presentano forti rovesci e piogge, come nel resto di Alessandria.\nI quartieri.\nL'agglomerato urbano di El Agami \u00e8 suddiviso in quartieri\nIntersezioni.\nLa zona costituisce il luogo di accesso alla Costa Mediterranea provenendo dal Cairo grazie al collegamento autostradale, ossia l'autostrada Cairo-Alessandria, chiamata dai locali Et-Tari' ed-de'eri (in arabo \u0627\u0644\u0637\u0631\u064a\u0642 \u0627\u0644\u062f\u0626\u0631\u0649). La zona \u00e8 collegata anche con la strada che porta a Marsa Matrouh, da dove volendo si pu\u00f2 proseguire fino a Sallum, proprio al confine con la Libia."}
{"id": "8392116", "revid": "118501399", "url": "https://it.wikipedia.org/wiki?curid=8392116", "title": "Flying Through the Air/Plata and Salud", "text": "Flying Through the Air/Plata and Salud \u00e8 un singolo di Guido De Angelis e Maurizio De Angelis, pubblicato con lo pseudonimo Oliver Onions dalla RCA Italiana nel 1973. Entrambi i brani fanno parte della colonna sonora del film diretto da Giuseppe Colizzi \"...pi\u00f9 forte ragazzi!\".\nFlying Through the Air.\n\"Flying Through the Air\" \u00e8 un brano scritto da Susan Duncan Smith, Cesare De Natale e Carlo Pedersoli, su musica di Guido e Maurizio De Angelis. Il singolo, pubblicato in Italia nel gennaio del 1973, ottenne fin da subito un clamoroso successo commerciale, entrando nella classifica italiana dei singoli direttamente al decimo posto, nella settimana del 24 marzo 1973, per poi salire rapidamente nelle settimane successive fino a raggiungere l'ottava posizione nella settimana del 14 aprile, e permanendo nella top ten per un totale di diciassette settimane consecutive. Il singolo risult\u00f2 il trentacinquesimo pi\u00f9 venduto del 1973 in Italia.\nIl singolo ottenne un'ampia distribuzione anche all'estero, in paesi quali Brasile, Inghilterra, Francia, Spagna e Germania, dove ottenne particolare successo entrando nella top twenty dei singoli pi\u00f9 venduti il 10 maggio 1973, toccando il picco massimo del quarto posto, e rimanendo in classifica per diciannove settimane consecutive\nPlata and Salud.\n\"Plata and Salud\" \u00e8 la canzone pubblicata sul lato B del singolo, brano strumentale scritto dagli stessi autori e utilizzato all'interno del film durante la scena in cui gli oriundi del villaggio iniziano a ballare durante la festa.\nEntrambi i brani sono stati inclusi nella colonna originale del film dal titolo \"...Pi\u00f9 Forte Ragazzi ! (Colonna Sonora Originale)\"."}
{"id": "8392118", "revid": "1776051", "url": "https://it.wikipedia.org/wiki?curid=8392118", "title": "Collegio elettorale di Barge (Regno di Sardegna)", "text": "Il collegio elettorale di Barge \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per le sette legislature.\nIV legislatura.\nL'eletto Ponza di San Martino opt\u00f2 per il collegio di Dronero il 2 gennaio 1850.\nV legislatura.\nIl deputato Bernardino Bertini \u00e8 morto il 23 aprile 1857."}
{"id": "8392120", "revid": "125620694", "url": "https://it.wikipedia.org/wiki?curid=8392120", "title": "Camera dei rappresentanti (Marocco)", "text": "La Camera dei rappresentanti (in arabo: \ufee3\ufea0\ufee0\ufeb2 \ufe8d\ufedf\ufee8\ufeee\ufe8d\ufe8f, trasl. \"Maglis an-Nuwwab\"; in berbero: \u2d30\u2d33\u2d54\u2d30\u2d61 \u2d4f \u2d49\u2d4e\u2d30\u2d54\u2d30\u2d62\u2d3b\u2d4f, \"Agraw n imarayen\"; in francese: \"Chambre des repr\u00e9sentants\") \u00e8 la Camera bassa del Parlamento del Marocco.\nLa Camera dei rappresentanti \u00e8 composta da 395 deputati eletti per cinque anni.\nSi trova nella capitale Rabat. Il presidente del Parlamento \u00e8 Rachid Tabli Alam.\nSistema elettorale.\nDalle elezioni legislative del 2011, i 395 membri della Camera dei rappresentanti sono stati eletti su diverse basi elettorali, 305 seggi a livello di collegi elettorali locali e 90 seggi sulla base del collegio elettorale nazionale. Per garantire un seggio alle donne, i partiti politici, nell'ambito della discriminazione positiva, si sono impegnati a riservare alle donne candidate 60 seggi nell'elenco nazionale, mentre i restanti 30 seggi sono riservati a giovani candidati maschi di et\u00e0 inferiore ai 40 anni.\nIl numero di seggi costituenti nella Camera dei rappresentanti \u00e8 cambiato in base alle elezioni legislative che il Marocco ha conosciuto dalla sua indipendenza, ottenute nel novembre 1955 ed entrate in vigore nel 1956; \u00e8 passato da 144 posti nel 1963 a 395 nel 2011.\nRuolo.\nIl ruolo della Camera dei rappresentanti \u00e8 di dare o ritirare la fiducia al governo, proporre e approvare leggi, controllare il governo e approvare il bilancio dello Stato.\nSei commissioni permanenti sono responsabili della preparazione dei lavori delle sessioni plenarie. \u00c8 all'interno dei comitati che i testi e le politiche del governo sono discussi approfonditamente prima del voto."}
{"id": "8392121", "revid": "308552", "url": "https://it.wikipedia.org/wiki?curid=8392121", "title": "McGraw-Hill Education", "text": "McGraw-Hill Education \u00e8 una casa editrice statunitense specializzata in libri di testo universitari e scientifici. Nacque nel 1917 come parte di McGraw-Hill Companies, ma fu poi scissa da quest'ultima nel 2013.\nIl 26 novembre 2012, la McGraw-Hill annunci\u00f2 che si sarebbe ritirata dal mercato dell'editoria scolastica e universitaria, vendendo quel settore alla Apollo Management per 2,5 miliardi di dollari. Il 22 marzo 2013, annunci\u00f2 la conclusione dell'accordo di vendita per 2,4 miliardi di dollari. McGraw-Hill \u00e8 stata poi rinominata in McGraw-Hill Financial; ed infine chiamata S&amp;P Global."}
{"id": "8392122", "revid": "1924342", "url": "https://it.wikipedia.org/wiki?curid=8392122", "title": "Old Me", "text": "Old Me \u00e8 un singolo del gruppo musicale australiano 5 Seconds of Summer, pubblicato il 21 febbraio 2020 come quarto estratto dal quarto album in studio \"Calm\"."}
{"id": "8392123", "revid": "76963", "url": "https://it.wikipedia.org/wiki?curid=8392123", "title": "Frans Greenwood", "text": "Biografia.\nERa figlio di un mercante dello Yorkshire. Fece del praticantato per diventare un commerciante e divenne un esattore delle tasse a Dordrecht nel 1726. Come il poeta di Amsterdam, Vondel che prima di lui aveva lavorato nel suo ufficio di Amsterdam, il suo nuovo lavoro lo aiut\u00f2 a diventare un artista, perch\u00e9 durante gli orari di ufficio ebbe l'opportunit\u00e0 di leggere e divenne un poeta e un calligrafo. Incise le sue poesie sul vetro e invent\u00f2 l'incisione punteggiata su vetro. Si specializz\u00f2 nella creazione di quadri moralistici su vetro vagamente basati su dipinti popolari ed emblemi dei suoi tempi. Greenwood influenz\u00f2 altri incisori a Dordrecht e il suo seguace pi\u00f9 importante fu Aert Schouman."}
{"id": "8392126", "revid": "1573940", "url": "https://it.wikipedia.org/wiki?curid=8392126", "title": "Heterodontus japonicus", "text": "Lo squalo testa di toro giapponese (Heterodontus japonicus ) \u00e8 uno squalo della famiglia Heterodontidae.\nDescrizione.\nUno squalo di dimensioni modeste che si aggirano sui 1,2 metri di lunghezza. Ha una testa corta e larga e il muso smussato con un apparato masticatore perfetto per triturare il cibo ed un corpo cilindrico.\nBiologia.\nSi tratta di un predatore lento, che cattura molluschi, crostacei e ricci di mare, camminando con le pinne pettorali e pelviche sul fondo e triturandole con i potenti molari.\n\u00c8 una specie ovipara che depone le uova all'interno di letti di roccia e alghe a marzo e aprile.\nDistribuzione e habitat.\n\u00c8 diffuso in tutte le acque costiere del Giappone. Si trova principalmente nelle coste rocciose ricche di alghe sui 6-37 metri.\nConservazione.\nIn alcuni territori del Giappone \u00e8 scomparso a causa del cambiamento climatico."}
{"id": "8392129", "revid": "30445", "url": "https://it.wikipedia.org/wiki?curid=8392129", "title": "Homostichanthidae", "text": ""}
{"id": "8392131", "revid": "298229", "url": "https://it.wikipedia.org/wiki?curid=8392131", "title": "Bash at the Beach 2000", "text": "Bash at the Beach 2000 fu un evento in pay per view della federazione di wrestling statunitense WCW; si svolse il 9 luglio 2000 presso l'Ocean Center di Daytona Beach, Florida, Stati Uniti.\nDescrizione.\nScott Steiner venne squalificato per aver utilizzato la mossa \"Steiner Recliner\", che era stata proibita, durante il suo match contro Mike Awesome. Il WCW Commissioner Ernest Miller priv\u00f2 d'ufficio Steiner del titolo WCW United States Championship dopo il match. Vampiro vinse automaticamente il Graveyard Match quando The Demon si rifiut\u00f2 di salire sul ring; gran parte di questo match fu pre-registrato prima dello show, in altra localit\u00e0.\nQuesta edizione \u00e8 rimasta famosa negli annali per il famigerato e controverso incidente che coinvolse Vince Russo e Hulk Hogan: questi avrebbe dovuto perdere un match contro il campione in carica Jeff Jarrett al pay-per-view, ma Hulk si rifiut\u00f2 (invocando la clausola del suo contratto che gli garantiva il pieno controllo creativo delle storyline che lo riguardavano) poich\u00e9 non era convinto di come Russo stesse gestendo il suo personaggio e dei progetti in serbo per lui dopo la sconfitta.\nRusso sembr\u00f2 acconsentire alle richieste di Hulk, ma di nascosto convinse invece Jarrett a sdraiarsi letteralmente sul ring lasciandosi schienare da Hogan senza combattere. La sera del match uno sbigottito Hogan comment\u00f2 il tutto urlando contro Russo: \"\u00abThat's why this company is in the damn shape it's in: because of bullshit like this!\u00bb\" (\"Ecco perch\u00e9 questa azienda \u00e8 nello stato in cui si trova: a causa di stronzate come questa\") prima di schienare Jarrett con un piede ed andarsene portando via con s\u00e9 la cintura WCW. Successivamente Russo sarebbe salito sul ring per annullare il risultato del match, licenziare pubblicamente in diretta Hogan ed insultarlo pesantemente davanti a tutto il pubblico, accusandolo di fronte a milioni di spettatori di usare in modo ricattatorio e intransigente il potere contrattuale e l'autorit\u00e0 di cui godeva nel backstage sia per proteggere i suoi amici che per avere ancor pi\u00f9 peso nelle decisioni della federazione. Inoltre Russo dichiar\u00f2 che Jarrett era ancora il campione ufficiale e che avrebbe difeso il titolo la sera stessa in un match improvvisato contro Booker T, che divenne il nuovo WCW World Champion.\nCome promesso da Russo, Hogan non torn\u00f2 mai pi\u00f9 a calcare un ring WCW e anzi fece causa al booker per diffamazione ai danni del suo personaggio (causa che venne respinta nel 2003 poich\u00e9 le prove contro Russo erano \"inesistenti\" e il tutto venne considerato dalla corte \"semplicemente parte di una storyline del wrestling\"); l'evento fu anche l'ultima apparizione in WCW di Eric Bischoff. Hogan afferm\u00f2, nella sua autobiografia \"Hollywood Hulk Hogan\", che tutto l'episodio fu vero e orchestrato dal dirigente del gruppo Turner Brad Siegel, che non voleva pi\u00f9 usare Hogan in quanto costava troppo alle casse della federazione; Bischoff, nella sua autobiografia \"Controversy Creates Ca$h\", raccont\u00f2 di come Russo (che non credeva pi\u00f9 nel personaggio di Hogan e voleva lasciarlo fuori dalla WCW) fece tutto di testa sua licenziando davvero Hogan perch\u00e9 non aveva voluto perdere con Jarrett e che la faccenda gener\u00f2 la causa legale intentata da Hogan."}
{"id": "8392132", "revid": "1573940", "url": "https://it.wikipedia.org/wiki?curid=8392132", "title": "Homostichanthus", "text": "Homostichanthus \u00e8 un genere di celenterati antozoi dell'ordine Actiniaria. \u00c8 l'unico genere della famiglia Homostichanthidae nella superfamiglia Actinioidea..\nDescrizione.\n\"Homostichanthus\" ha un corpo allungato e liscio con la parte distale che pu\u00f2 essere leggermente piegata. Margine merlato con lievi fosse. Retrattile. Tentacoli corti, lisci, con la punta a forma di pomello, steli ghiandolari dotati di nematocisti, con muscolatura longitudinale ectodermica. Sfintere limitato. Numerosi mesenteri a coppie perfette con divaricatori diffusi. Due sifonoglifi ben sviluppati.\nDistribuzione e habitat.\nSpecie di \"Homostichanthus\" sono state osservate nell'Atlantico occidentale (Giamaica, Brasile, Cuba, Cura\u00e7ao, Venezuela e Messico.\nTassonomia.\nSecondo il World Register of Marine Species (WORMS), il genere \u00e8 composto da una sola specie:\nEsiste anche un'altra specie che secondo alcuni ricercatori fa parte del genere. Si tratta di"}
{"id": "8392134", "revid": "767487", "url": "https://it.wikipedia.org/wiki?curid=8392134", "title": "Henri (film)", "text": "Henri \u00e8 un film del 2013 diretto da Yolande Moreau.\nPellicola di produzione franco-belga di genere drammatico.\nTrama.\nHenri \u00e8 un italiano emigrato in Belgio, sposato e con una figlia. Gestisce insieme alla moglie un'osteria di paese, che ospita spesso Bibi e Ren\u00e9, clienti divenuti amici.\nLa morte improvvisa della consorte obbliga Henri ad assumere una collaboratrice, Rosette, che col tempo si innamora dell'uomo."}
{"id": "8392135", "revid": "110157", "url": "https://it.wikipedia.org/wiki?curid=8392135", "title": "Chiesa di Santa Maria Maggiore (Bussolengo)", "text": "La chiesa di Santa Maria Maggiore \u00e8 la parrocchiale di Bussolengo, in provincia e diocesi di Verona; fa parte del vicariato di Bussolengo.\nStoria.\nLa chiesa dedicata a Santa Maria Maggiore \u00e8 documentata a partire dal XIII secolo, quando era una semplice cappella soggetta alla pi\u00f9 antica pieve di San Salvar, un edificio chiesastico posto ai margini dell'abitato di Bussolengo. La sede plebana venne trasferita per\u00f2 da San Salvar a Santa Maria Maggiore gi\u00e0 nella prima met\u00e0 del XIV secolo, trovandosi la nuova chiesa in posizione pi\u00f9 centrale rispetto all'abitato.\nNel XVIII secolo l'edificio chiesastico venne profondamente rinnovato mentre il coro e la sagrestia vennero realizzate \"ex novo\", tanto che il complesso nel 1717 appariva nelle forme attuali. Nel 1769 venne quindi realizzato il nuovo altare maggiore barocco e pochi anni pi\u00f9 tardi, il 27 settembre 1774, il vescovo di Verona Giovanni Morosini consacr\u00f2 la chiesa. Nel corso del XIX secolo venne completata la facciata, su progetto dell'architetto Angelo Gottardi, e la sopraelevazione del campanile. La chiesa venne tuttavia ampliata significativamente tra il 1975 e il 1976, quando fu costruito un nuovo corpo di fabbrica in stile contemporaneo con pareti in cemento a vista. Il nuovo corpo si inserisce ortogonalmente sul fianco settentrionale della chiesa, andando quindi a modificare completamente la configurazione planimetrica originaria: l'impianto da aula a navata unica \u00e8 stato trasformato in un impianto a croce latina, divenendo la vecchia chiesa settecentesca il transetto del \"nuovo\" edificio.\nDescrizione.\nLa chiesa \u00e8 caratterizzata da una pianta a croce latina a tau, con un'aula a navata unica costruita nel Novecento in cemento a vista e un ampio transetto che invece corrisponde alla navata della chiesa settecentesca, che a ovest si conclude con l'antico presbiterio, rialzato di due gradini rispetto al resto della chiesa. In corrispondenza dell'intersezione tra transetto e piedicroce si trova invece il nuovo presbiterio, rialzato di tre gradini rispetto al resto dell'edificio chiesastico. Internamente la contrapposizione tra vecchio e nuovo fabbricato risulta evidente tanto quanto all'esterno: da un lato la chiesa settecentesca, coperta da una volta a botte in incannucciato intonacato, prospetti interni scanditi da lesene di ordine ionico su cui imposta la trabeazione, statue e decorazioni pittoriche; dall'altro la chiesa novecentesca, contraddistinta da copertura a due falde e setti lievemente curvilinei in cemento armato.\nIl campanile, che si trova lungo il lato meridionale della chiesa originaria, \u00e8 a pianta quadrata e muratura in mattoni di laterizio faccia a vista, con una cella campanaria con bifore su tutti e quattro i lati, decorata sulla parte terminale da una cornice ad archetti pensili e coronata da quattro pinnacoli."}
{"id": "8392139", "revid": "339392", "url": "https://it.wikipedia.org/wiki?curid=8392139", "title": "Cantone di Lamastre", "text": ""}
{"id": "8392140", "revid": "76963", "url": "https://it.wikipedia.org/wiki?curid=8392140", "title": "Pier Luigi Penzo", "text": "Biografia.\nNato a Malamocco, localit\u00e0 dell'isola del Lido, il 5 maggio 1896, figlio di Guglielmo, trascorse la sua infanzia a Venezia, dove studi\u00f2 presso il locale istituto nautico \"Paolo Sarpi\" e, dopo l'entrata in guerra del Regno d'Italia, avvenuta il 24 maggio 1915, si arruol\u00f2 volontario nella Regia marina come ufficiale di complemento, prendendo parte ad operazioni speciali insieme a Luigi Rizzo e Nazario Sauro.\nAppassionatosi all'aviazione, ottenne il brevetto di pilota di idrovolanti presso la scuola di volo di Sant'Andrea a Venezia. Il 19 luglio 1916, durante un volo su Sebenico, il suo aereo venne colpito al motore e dovette effettuare un ammaraggio di emergenza, nel quale rimase ferito. Dopo essere stato catturato dagli austro-ungarici, venne processato a Spalato per irredentismo e successivamente internato presso il campo di prigionia di Mauthausen. Congedato alla fine del conflitto, venne destinato a Venezia, dove pilot\u00f2 gli idrovolanti destinati al servizio di collegamento tra la citt\u00e0 lagunare e Trieste. Entr\u00f2 in amicizia con Gabriele D'Annunzio, con cui nel 1921 partecip\u00f2 alla prima gara aeronautica sul Benaco, e successivamente entr\u00f2 nella neocostituita Regia Aeronautica.\nNel 1925, insieme a Umberto Maddalena e a Guascone Guasconi, comp\u00ec una crociera nei mari del Nord, il cosi detto \"Circuito del Baltico\", che da Varese arriv\u00f2 a Leningrado con due idrovolanti Macchi M.24, sorvolando due volte le Alpi.\nDurante il viaggio di ritorno i due aerei vennero sorpresi da una forte bufera e furono costretti ad un atterraggio di emergenza in mezzo alla neve sul passo dello Spluga. Nel 1926 partecip\u00f2 al periplo del Mediterraneo. Nel 1927 pilot\u00f2 uno dei due velivoli con il quale Italo Balbo, di cui divenne collaboratore, si rec\u00f2 a Rodi e nelle colonie libiche effettuando la prima crociera aerea del Mediterraneo. Nel 1928 partecip\u00f2 alla Crociera aerea del Mediterraneo occidentale (25 maggio-2 giugno), ai comandi di uno dei 61 idrovolanti.\nSubito dopo questa crociera, fu proprio Balbo ad inviare lui e altri piloti per partecipare al salvataggio della spedizione di Umberto Nobile, precipitata a bordo del dirigibile \"Italia\" nel Mar Glaciale Artico. Era ai comandi, insieme al tenente Tullio Crosio, di un idrovolante Dornier \"Wal\", da lui nominato \"Marina II\", e successivamente collabor\u00f2 anche alle ricerche dell'esploratore norvegese Roald Amundsen, a sua volta scomparso mentre col suo velivolo Latham 47 era intento a cercare Nobile e i suoi uomini.\nDurante il ritorno in Italia, dapprima compiuto a bordo della nave appoggio \"Citt\u00e0 di Milano\" e poi per via aerea, nel settembre dello stesso anno, nella tappa Strasburgo-Avignone si imbatt\u00e9 in una improvvisa sacca di maltempo nei pressi della citt\u00e0 di Valence: tentando un ammaraggio di emergenza sul Rodano, il suo velivolo tocc\u00f2 inavvertitamente un fascio di cavi dell'alta tensione e, dopo essersi spezzato in due, precipit\u00f2 nel fiume. I meccanici Baracchi e Codognotto vennero tratti in salvo da alcuni pescatori, mentre lui, Crosio e Della Gatta affondarono insieme alla parte anteriore dell\u2019aereo.; il suo corpo venne rintracciato dopo due settimane, 50 chilometri a valle del fiume. Venne quindi riportato in Italia e inumato nel cimitero veneziano di San Michele.\nIn seguito alla sua morte gli venne assegnata la medaglia d'argento dell'aeronautica alla memoria.\nOmaggi.\nLo stadio comunale di calcio della citt\u00e0 di Venezia, costruito nel 1913, venne nel 1931 intitolato a Penzo.\nNel giugno del 1932 fu eretto un monumento in suo onore nei Giardini di Castello a Venezia, opera dello scultore veneziano Francesco Scarpabolla (1902\u20131999)."}
{"id": "8392160", "revid": "599013", "url": "https://it.wikipedia.org/wiki?curid=8392160", "title": "Evgenij Aleksandrov", "text": "Carriera.\nCon lo raggiunse la finale della coppa nazionale nel 1971."}
{"id": "8392161", "revid": "110157", "url": "https://it.wikipedia.org/wiki?curid=8392161", "title": "Coppa di Croazia 2017-2018 (pallavolo femminile)", "text": "La Coppa di Croazia 2017-2018 si \u00e8 svolta dal 18 ottobre 2017 al 14 febbraio 2018: al torneo hanno partecipato sedici squadre di club croate e la vittoria finale \u00e8 andata per l'ottava volta all'.\nFormula.\nLe squadre hanno disputato ottavi di finale, quarti di finale, semifinali, disputate con gare di andata e ritorno, e finale."}
{"id": "8392162", "revid": "1345932", "url": "https://it.wikipedia.org/wiki?curid=8392162", "title": "Altopiano del Principe Andrea", "text": "L'altopiano del Principe Andrea \u00e8 un altopiano completamente ricoperto dai ghiacci situato nella parte sud-occidentale della Dipendenza di Ross, in Antartide. In particolare, l'altopiano si trova nella parte meridionale delle montagne della Regina Elisabetta, nell'entroterra della costa di Shackleton, e si estende per circa 70\u00a0km da nord a sud. Dai versanti dell'altopiano del Principe Andrea partono diversi ghiacciai, alcuni dei quali, come l'Helm e il Linehan, si dirigono verso nord, e la maggior parte dei quali si dirige verso est andando ad alimentare il vicino nevaio Bowden.\nStoria.\nL'altopiano del Principe Andrea \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in onore del principe Andrea, duca di York, terzo figlio della regina Elisabetta II e di Filippo di Edimburgo."}
{"id": "8392176", "revid": "344646", "url": "https://it.wikipedia.org/wiki?curid=8392176", "title": "Parabola degli amici dello sposo", "text": ""}
{"id": "8392177", "revid": "171091", "url": "https://it.wikipedia.org/wiki?curid=8392177", "title": "Villaggio dei Salassi della Cima Nera", "text": ""}
{"id": "8392184", "revid": "4175", "url": "https://it.wikipedia.org/wiki?curid=8392184", "title": "Ise (Mie)", "text": ""}
{"id": "8392186", "revid": "767487", "url": "https://it.wikipedia.org/wiki?curid=8392186", "title": "Dead Man Talking", "text": "Dead Man Talking \u00e8 un film del 2012 diretto da Patrick Ridremont.\nLa pellicola \u00e8 il frutto di una coproduzione internazionale tra Belgio, Francia e Lussemburgo. Il ruolo principale \u00e8 interpretato dallo stesso Ridremont, affiancato da Fran\u00e7ois Berl\u00e9and, Virginie Efira e Christian Marin.\nIl film ha ottenuto otto candidature ai Premi Magritte 2013, tra cui miglior film e miglior regia per Ridremont, vincendo come migliore opera prima.\nTrama.\nWilliam \u00e8 un condannato a morte, abbandonato dalla famiglia e dalle istituzioni al suo destino. Giunto il momento dell'esecuzione si abbandona ad un lunghissimo discorso di addio alla vita."}
{"id": "8392193", "revid": "171091", "url": "https://it.wikipedia.org/wiki?curid=8392193", "title": "Louis Chatrian", "text": ""}
{"id": "8392196", "revid": "110157", "url": "https://it.wikipedia.org/wiki?curid=8392196", "title": "Padiglione centrale della VDNCh", "text": "Il Padiglione n. 1 \"Central'nyj\" () dell'Esposizione delle conquiste dell'economia nazionale fu costruito tra il 1951 e il 1954 su progetto di J. V. \u0160uko ed E. A. Stoljarov. All'Esposizione agricola pansovietica del 1939, il Padiglione si trovava sul sito della piazza tra le fontane \"Kamennyj zvetok\" e \"Dru\u017eba narodov SSSR\". L'altezza del padiglione con la guglia \u00e8 di 97 metri. \nStoria.\nPadiglione originale del 1939.\nIl monumentale edificio del Padiglione Principale dell'Esposizione agricola pansovietica \u00e8 stato progettato dall'accademico Georgij \u0160uko e dal Professor Gel'frejch. Dall'ingresso principale del 1939 vi era un viale che conduceva al padiglione di legno. Una torre di cinquanta metri fu costruita vicino al padiglione, sulla quale fu installato il simbolo della mostra, la scultura \"Trattorista e kolchoziana\". Il padiglione era decorato con gli undici stemmi delle repubbliche sovietiche e l'emblema dell'URSS. Sulla piazza dei kolchoz situata davanti all'edificio, vi erano le statue di Lenin e Stalin. \nEssendo il primo della mostra, il padiglione principale \u00e8 stato progettato per riflettere le vittorie socialiste del paese nei campi della struttura sociale e statale, dell'economia, della cultura e della vita quotidiana. Con l'aiuto di vivide immagini artistiche, il regime mostr\u00f2 come i bolscevichi riuscirono a trasformare il vecchio e miserabile villaggio imperiale in un fiorente villaggio sovietico, e a quali risultati era giunta l'agricoltura a seguito della sua ristrutturazione su basi socialiste. \nAll'interno del padiglione vi erano cinque ampie sale con numerosi dipinti, panorami, sculture e fotografie che servivano da propaganda per il governo sovietico, con le quali venivano esposte le migliori fattorie statali, MTS e Kolchoz e alcuni dei principali lavoratori agricoli stacanovisti. \nPadiglione del 1954.\nDurante la ricostruzione postbellica della VSChV, il piano generale del 1950, sviluppato sotto la guida di A. F. \u017dukov ed R. R. Kliks, prevedeva una significativa espansione e riqualificazione del territorio d'insieme della mostra e la creazione di un viale centrale principale. \nNegli anni cinquanta, a causa del fatto che il vecchio padiglione principale non rientrava pi\u00f9 nella nuova composizione ampliata e architettonico-stilistica del parco appena ricostruito, fu deciso di smantellare l'edificio in legno e di erigere un nuovo padiglione. Fu effettuato un concorso al quale furono presentati numerosi progetti realizzati dai pi\u00f9 importanti architetti sovietici dell'epoca, ma alla fine il progetto vincitore fu quello di J. V. \u0160uko ed E. A. Stoljarov. \nNel 1959, quando fu istituita la VDNCh come esposizione delle conquiste nazionali sovietiche, il Padiglione principale inizi\u00f2 a mettere in mostra i risultati ottenuti dal'URSS in vari settori della scienza, dell'economia e dell'industria. Le mostre tematiche venivano programmate per coincidere con l'apertura dei congressi e delle riunioni plenarie del Comitato Centrale del Partito Comunista dell'Unione Sovietica. \nNel 1963, il padiglione principale fu ribattezzato in \"Central'nyj\". \nIn occasione del cinquantesimo anniversario della rivoluzione d'ottobre, nel 1967 fu posta una mappa elettronica di 300 m2 del territorio sovietico con illuminati i centri principali e le opere industriali maggiori. \nTra il 1988 e il 1990 nella ex sala \"L'URSS nella lotta per la pace\" (), fu allestita la mostra \"Il sistema automatizzato statale di informazione scientifica e tecnica\" () con accesso interattivo alle banche dati elettroniche degli istituti informatici sovietici. Gli specialisti potevano ricevere informazioni da remoto su un argomento di loro interesse tramite un modem, come annotazioni di articoli scientifici, monografie, progetti di ricerca e sviluppo, abstract di tesi o brevetti in tutti i settori dell'economia nazionale.\nDal 1990 al 1999, fu attiva la mostra \"Il mondo delle scoperte\" (), dove bambini e adolescenti apprendevano i fenomeni fisici tramite giochi ed esperimenti. Durante tale mostra furono presentati i primi programmi di sviluppo di computer domestici ed un laboratorio sull'olografia.\nNegli anni novanta l'edificio del padiglione era in condizioni fatiscenti e durante la costruzione di un secondo piano, i pesanti lampadari di lusso furono sostituiti da semplici lampade fluorescenti mentre il parquet originale fu irrimediabilmente rovinato. Agli esterni, frammenti di decorazioni in ottone e alluminio anodizzato furono rubati dai vandali, il granito fu sostituito con piastrelle colorate e parte del vecchio rivestimento sui balconi ai lati dell'edificio fu rovinato. Sono sopravvissute soltanto alcune grate originali in ottone sulle finestre del seminterrato, mentre il resto \u00e8 stato sostituito con delle riproduzioni.\nIl 21 dicembre 2000, fu aperta la \"Casa dei popoli della Russia\" () nella sala centrale rotonda del padiglione, mentre le altre sale furono affittate da societ\u00e0 commerciali private.\nIn occasione del rilancio e della ristrutturazione della VDNCh tra il 2014 e il 2018, la facciata esterna del padiglione \u00e8 stato ripulita, i bassorilievi sono stati ricostruiti assieme ad altre decorazioni e le statue in bronzo e la stella d\u2019oro sono state restaurate.\nNella notte del 12 dicembre 2017, il padiglione ha subito un grave incendio localizzato in un'area dietro l'emblema dell'Unione Sovietica.\nRitrovamenti.\nDurante i restauri del 2014, nella sala 9 del padiglione dietro una parete di compensato, \u00e8 stato scoperto un altorilievo di Evgenij Vu\u010deti\u010d \"Gloria al popolo sovietico, portatore della bandiera della pace nel mondo!\" ().\nNel settembre 2014, il dipinto di Aleksandr Gerasimov \"Il II Congresso dei kolchozniki e degli udarniki\" () \u00e8 stato trovato nel seminterrato del padiglione. La grande tela, dipinta con la tecnica della pittura ad olio, \u00e8 stata trasferita in un altro edificio per il restauro.\nDescrizione.\nIl nuovo edificio \u00e8 stato costruito sul territorio della VDNCh come la nuova architettura dominante dell'insieme delle piazze dei kolchoz.\nTra l'arco dell'ingresso principale alla VDNCh e il padiglione vi \u00e8 un viale di 14 fontane in ghisa. Il padiglione \u00e8 progettato secondo le tradizioni dell'architettura classica socialista e ricorda la torre centrale del palazzo dell'Ammiragliato di San Pietroburgo. Gli autori impiegarono il principio architettonico del Palazzo dei Soviet, ovvero proporzioni progettate per la percezione da punti distanti, dettagli laconici, nonch\u00e9 la gradualit\u00e0 della composizione. Con sporgenze che ricordano i gradini di una scala gigante, il padiglione si eleva verso il cielo ed \u00e8 incoronato da una guglia dorata con una stella a cinque punte. \nLa scultura a Vladimir Lenin di P\u00ebtr Jacyno, che oggi si trova di fronte al Padiglione centrale, prima dell'apertura della VDNCh nel 1954 si trovava sul piedistallo sinistro delle scale del padiglione abbinato alla scultura a Iosif Stalin, che rimase sulla destra fino al 1962. \nFacciata.\nL'aspetto esterno del padiglione centrale \u00e8 austero e quasi privo di lussureggianti decorazioni in stucco. Il piano terra \u00e8 decorato con composizioni in stucco di falci e martelli con architravi situati sulla parte orizzontale della trabeazione che giace sui capitelli delle colonne, decorati con ghirlande di frutta, verdura e medaglioni. Come nel precedente padiglione, sulla facciata furono installati l'emblema dell'Unione Sovietica ed i medaglioni con gli stemmi delle 16 repubbliche sovietiche esistenti fino al 1954.\nSopra la base vi \u00e8 un parallelepipedo costituito da arcate sui cui vertici sono installate quattro coppie di statue in bronzo rappresentanti dei contadini. Al centro si erge un altro parallelepipedo che termina con un emblema con falce e martello e funge da base per la guglia dorata. Sulla cima, vi \u00e8 una stella a cinque punte che richiama il simbolo comunista della stella rossa.\nInterni.\nL'esposizione del padiglione riflette le principali pietre miliari della storia dello stato sovietico e poi russo, i successi nell'industrializzazione, nell'agricoltura, nella scienza e nella cultura. All'interno del padiglione vi sono nove sale espositive decorate con marmi artificiali, sculture e dipinti dei pi\u00f9 importanti artisti sovietici come Aleksandr Gerasimov, Aleksandr Dejneka, Pavel Sokolov-Skalja, Matvej Manizer, Evgenij Vu\u010deti\u010d ed altri.\nLa prima sala fu dedicata alla rivoluzione d'ottobre, dove vi erano i pannelli monumentali dedicati agli eventi chiave della storia dell'URSS, come l'assalto al Palazzo d'Inverno di Sokolov-Skalja e la proclamazione del potere sovietico da parte di Lenin in un quadro di Vladimir Serov. Erano presenti anche due gruppi scultorei dedicati agli eroi civili della rivoluzione, ovvero i soldati dell'Armata rossa e i partigiani. \nSubito dopo vi era la grande sala dedicata alla Costituzione sovietica del 1936, la cui decorazione era un'enorme cupola decorata con una citazione dal primo distico dell'inno dell'Unione Sovietica, una statua di Lenin, otto complessi scultorei dedicati ai principali mestieri del popolo sovietico e realizzati sotto la supervisione di Manizer. \nL'atrio generale \u00e8 stato decorato da quattro affreschi sui temi del lavoro, del tempo libero, delle elezioni e degli insegnamenti, in combinazione con sculture del felice popolo sovietico di Matvej Manizer. La successiva \"Sala della Pace\" era un parallelo con le sale dei palazzi imperiali. Scienziati di spicco nel settore agricolo erano rappresentati nella \"Sala della scienza\". \nLe decorazioni delle sale sono state conservate quasi interamente nei loro aspetti originali."}
{"id": "8392200", "revid": "118501633", "url": "https://it.wikipedia.org/wiki?curid=8392200", "title": "Santamaria/Notte notte", "text": "Santamaria/Notte notte \u00e8 un singolo di Guido De Angelis e Maurizio De Angelis, pubblicato con lo pseudonimo Oliver Onions dalla Kangaroo Team Records nel 1980. \nSantamaria.\n\"Santamaria\", indicato come Santa Maria sulla copertina del 45 giri e come Santamaria sulla label, \u00e8 un brano scritto da Cesare De Natale su musica di Guido e Maurizio De Angelis. \nIl singolo ottenne un'ampia distribuzione all'estero, in paesi quali Sud Africa, Polonia, Irlanda, Inghilterra, Francia, Austria, Spagna e Germania. In quest'ultimo paese ottenne un clamoroso successo entrando nella top twenty dei singoli pi\u00f9 venduti il 4 maggio 1980, toccando il picco massimo del primo posto per sei settimane consecutive e rimanendo in classifica per trenta settimane consecutive risultando il quarto singolo pi\u00f9 venduto dell'anno in Germania.\nIl singolo raggiunse la prima posizione anche in Svizzera, dove rimase in classifica per quattordici settimane.\nIn Italia il singolo non ottenne lo stesso impatto, non riuscendo ad andare oltre la ventisettesima posizione e risultando solo il novantesimo singolo pi\u00f9 venduto dell'anno.\nNotte notte.\n\"Notte notte\" \u00e8 la canzone pubblicata sul lato B del singolo, brano scritto dagli stessi autori.\nEntrambi i brani sono stati inclusi nell'album \"Santa Maria\", pubblicato nel novembre del 1979.\nEdizioni.\nAl di fuori dell'Italia, il singolo \u00e8 stato pubblicato con il brano \"Superdonna\" sul lato b, anch'esso incluso nell'album."}
{"id": "8392203", "revid": "92723", "url": "https://it.wikipedia.org/wiki?curid=8392203", "title": "Biblioteca comunale Planettiana", "text": "La biblioteca Planettiana \u00e8 la biblioteca comunale accolta nel Palazzo della Signoria di Jesi (AN), nelle Marche.\nOggi con i suoi circa volumi, e inoltre manoscritti e incunaboli che vanno dal XV al XIX secolo \u00e8 una delle biblioteche pi\u00f9 importanti della regione.\nStoria.\nBiblioteca.\nLa biblioteca nasce nel 1859 dal lascito testamentario del marchese Angelo Ghislieri della propria libreria. Nel 1868 vennero aggiunte circa opere provenienti da quattro biblioteche di ordini religiosi cittadini.\nNel 1906 il marchese Bernardo Pianetti don\u00f2 alla biblioteca comunale volumi di diversi soggetti e materie che spaziano dal XV al XIX secolo. Da cui il nome di biblioteca Planettiana.\nFra le altre donazioni compaiono l'edizione bodoniana dell'Iliade di Omero del 1808 e lettere autografe dell'umanista Angelo Colocci.\nUna sezione musicale comprende ore manoscritte e a stampa di diversi compositori fra cui Giovanni Paggi (1806-87), Francesco Morlacchi, Giovanni Battista Pergolesi e Gaspare Spontini.\nNel 1938 la marchesa Cristina Colocci-Honorati dona una collezione di oltre 2 000 disegni e stampe fra cui notevoli riproduzioni di Salvator Rosa, Canaletto e Rembrandt.\nIn seguito i Marcucci donarono alla biblioteca circa 4 000 volumi e opuscoli sui temi delle \"Religioni\", del \"Pacifismo\" e del \"Vegetarismo\" con rare edizioni di Verne, Tolstoj e De Amicis.\nArchivi storici.\nIl ricco settore degli archivi storici comprende importantissimi fondi pubblici e privati:\nPatrimonio.\nA oggi possiede circa 150 000 volumi. Inoltre sono conservati migliaia di opere fra manoscritti, pergamene, incunaboli, cinquecentine, almanacchi e volumi di gazzette del XVII-XVIII secolo. Sono conservati anche due mappamondi del XVII secolo, nell'omonima sala del secondo piano.\nAl suo interno sono ospitate\nPalazzo della Signoria.\nIl palazzo gi\u00e0 sede del Gonfaloniere e dei Priori, sorge sul punto pi\u00f9 alto della citt\u00e0. Venne eretto fra il 1486 e il 1498 dall'illustre architetto senese Francesco di Giorgio Martini.\nRestaurato nel 1930, ospita oggi la biblioteca."}
{"id": "8392204", "revid": "827882", "url": "https://it.wikipedia.org/wiki?curid=8392204", "title": "William Stewart", "text": "William, Willie, Will, Bill o Billy Stewart pu\u00f2 riferirsi a:"}
{"id": "8392207", "revid": "6923", "url": "https://it.wikipedia.org/wiki?curid=8392207", "title": "See the Lights", "text": "See the Lights \u00e8 un singolo del gruppo musicale britannico Simple Minds, il secondo estratto dall'album \"Real Life\" nel 1991."}
{"id": "8392215", "revid": "6923", "url": "https://it.wikipedia.org/wiki?curid=8392215", "title": "Real Life (singolo Simple Minds)", "text": "Real Life \u00e8 un singolo del gruppo musicale britannico Simple Minds, il quarto estratto dall'album omonimo nel 1991."}
{"id": "8392216", "revid": "599013", "url": "https://it.wikipedia.org/wiki?curid=8392216", "title": "Leonard Tsipa", "text": ""}
{"id": "8392219", "revid": "599013", "url": "https://it.wikipedia.org/wiki?curid=8392219", "title": "Aleksej Ov\u010dinnikov", "text": "Carriera.\nGioc\u00f2 in quasi tutte le principali squadre della citt\u00e0 di Mosca."}
{"id": "8392220", "revid": "1573940", "url": "https://it.wikipedia.org/wiki?curid=8392220", "title": "Cirroteuthis muelleri", "text": "Cirroteuthis muelleri \u00e8 un mollusco cefalopode appartenente alla famiglia Cirroteuthidae.\nDescrizione.\n e ha una colorazione bianco sporco o viola pallido. \u00c8 molto fragile e ha degli occhi ben sviluppati. Ha una grande membrana tra i tentacoli e ha le tipiche protuberanze nella testa dei polpi dumbo.\nBiologia.\nGrazie alla cattura di alcuni esemplari di sesso femminile si \u00e8 scoperto che depongono delle grandi uova e che si nutrono di crostacei quando scendono sul fondale.\nDistribuzione e habitat.\nQuesta specie \u00e8 diffusa nel piano abissale delle aree circumartiche dell'oceano Atlantico e del Pacifico."}
{"id": "8392221", "revid": "458786", "url": "https://it.wikipedia.org/wiki?curid=8392221", "title": "Futbol'nyj Klub Lu\u010d-\u0116nergija 2015-2016", "text": "Questa voce raccoglie le informazioni riguardanti la Lu\u010d-\u0116nergija nelle competizioni ufficiali della stagione 2015-2016.\nStagione.\nLa squadra termin\u00f2 il campionato in quindicesima posizione, appena un punto sopra e , che furono retrocessi.\nIn Coppa di Russia fu subito eliminata dal (sconfitta esterna per 1-0).\nRosa.\n (capitano)"}
{"id": "8392222", "revid": "1318658", "url": "https://it.wikipedia.org/wiki?curid=8392222", "title": "Camino Primitivo", "text": "Il Camino Primitivo (in italiano: \"Cammino primitivo\"), conosciuto anche come Camino del Norte del Interior, \u00e8 una delle vie che compongono il Cammino di Santiago di Compostela. Ha inizio nell'antica capitale delle Asturie, Oviedo, e raggiunge Santiago di Compostela passando per la citt\u00e0 di Lugo, in Galizia. Nella localit\u00e0 di Melide, confluisce nel Cammino Francese per gli ultimi 54 km.\nStoria.\nIl nome \"primitivo\" deriva dal fatto che questa via \u00e8 stata quella percorsa dal primo pellegrino conosciuto, Alfonso il Casto, il quale, venuto a sapere del ritrovamento del corpo del Santo una quindicina di anni prima, nel 829 part\u00ec dalla sua capitale alla volta del monte Libred\u00f2n, dove fece costruire la prima chiesa sul punto in cui oggi sorge la Cattedrale di Santiago di Compostela. \nIl Cammino fu percorso anche dal re asturiano Alfonso il Magno, che nel 899 fece costruire una seconda basilica, pi\u00f9 grande della precedente.\nPer circa un secolo, il Camino Primitivo rimase la principale via di pellegrinaggio verso Santiago. A partire dal 925, quando la capitale del Regno delle Asturie venne spostata a Leon dal re Fruela II e il progressivo ampliamento dei regni cristiani rese accessibili gli altipiani della Castiglia, i pericolosi e impervi sentieri asturiani vennero abbandonati, in favore dei pi\u00f9 agevoli e sicuri sentieri della Meseta, originando quello che oggi \u00e8 conosciuto come Cammino Francese.\nNel 2019 hanno percorso il Cammino Primitivo 15 780 pellegrini, pari al 4,52% di coloro che hanno completato il Cammino di Santiago.\nOnorificenze.\nNel 2015 il Camino Primitivo, insieme al \"Camino del Norte\", \u00e8 stato riconosciuto dall'UNESCO Patrimonio dell'Umanit\u00e0, come estensione del bene culturale precedentemente inserito nella lista nel 1993. Si tratta del massimo riconoscimento che pu\u00f2 ricevere un bene culturale."}
{"id": "8392230", "revid": "486946", "url": "https://it.wikipedia.org/wiki?curid=8392230", "title": "William Stewart (hockeista su ghiaccio)", "text": ""}
{"id": "8392239", "revid": "215257", "url": "https://it.wikipedia.org/wiki?curid=8392239", "title": "Cammino Primitivo", "text": ""}
{"id": "8392242", "revid": "729019", "url": "https://it.wikipedia.org/wiki?curid=8392242", "title": "Bruno Pontremoli", "text": "Biografia.\nBruno Pontremoli nacque a Milano da Itala Fubini (nata a Torino il 9 dicembre 1863 da una nota famiglia di banchieri torinesi i \"Levi Fubini\" e morta a Milano il 15 giugno 1918) e Pio Alessandro Pontremoli (nato a Vercelli il 12 marzo 1848 morto a Milano il 24 giugno 1919), importante figura nel mondo assicurativo. Da parte paterna \u00e8 cugino di Emmanuel Pontremoli, Aldo Pontremoli, Jules Moch mentre da parte materna \u00e8 nipote di David Levi, garibaldino, e di Cesare Lombroso.\nSi laure\u00f2 con pieni voti presso il Politecnico di Milano in ingegneria Termotecnica. Scoppiata la prima guerra mondiale si arruol\u00f2 volontariamente insieme ai fratelli Guido, Alberto e Mario. Venne assunto nella fanteria ove grazie alle azioni coraggiose, che gli valsero una Medaglia d'argento e una medaglia al valor militare, ottenne il grado di Colonnello. Mandato in congedo nel 1919 venne in seguito decorato per decreto regio dell'onorificenza di Cavaliere della Corona D'Italia.\nNel 1920 si spos\u00f2 con Lea Jarach (nata a Milano nel 1902) figlia del comandante Gr.Cr.Federico Jarach, fondatore delle Rubinetterie Unite. Inizi\u00f2 dunque a lavorare come dirigente presso un'azienda presieduta dalla famiglia Jarach e per l'Associazione Termotecnica Italiana (ATI).\nIl 18 settembre 1934 venne nominato unitamente a Guido Jarach Consigliere delegato della Corporazionione nazionale della Metallurgia e della Meccanica, carica che mantenne fino alla fine degli anni '30.\nNell'autunno del 1941, con i primi bombardamenti di Milano, si trasfer\u00ec con la famiglia Jarach in una villa sul lago Maggiore tra Arona e Meina. Tre giorni dopo l'armistizio arriv\u00f2 sul lago una divisione corazzata delle SS che avvi\u00f2 un rastrellamento degli ebrei sfollati nella zona.\nLasciarono all'ultimo momento la villa salendo su una barca a remi e fuggendo a Ranco, dall'altra parte del lago. Gli ebrei catturati furono tutti fucilati e i loro corpi gettati nel lago, la villa fu saccheggiata e depredata.\nDopo un breve soggiorno a Dumenza da parenti della custode della villa. In seguito su indicazione di un amico di famiglia si diressero a Roma dove vissero tra rischi e difficolt\u00e0 e con falsa identit\u00e0 sotto l'occupazione nazista fino alla liberazione.\nTornato a Milano nel 1950 venne nominato presidente dell'Associazione Termotecnica Italiana (ATI).\nNel 1967 partecip\u00f2 al Consiglio Nazionale delle Ricerche in qualit\u00e0 di presidente dell'ATI.\nMor\u00ec nel 1968 a Milano e venne seppellito presso il Cimitero Monumentale nella tomba di famiglia."}
{"id": "8392250", "revid": "1953061", "url": "https://it.wikipedia.org/wiki?curid=8392250", "title": "Doncaster (borough)", "text": ""}
{"id": "8392253", "revid": "1354930", "url": "https://it.wikipedia.org/wiki?curid=8392253", "title": "Coppa Agostoni 1999", "text": "La Coppa Agostoni 1999, cinquantatreesima edizione della corsa, si svolse il 18 agosto 1999 su un percorso di 199\u00a0km. La vittoria fu appannaggio dell'italiano Massimo Donati, che complet\u00f2 il percorso in 4h49'34\", precedendo i connazionali Alberto Elli e Francesco Casagrande."}
{"id": "8392255", "revid": "767487", "url": "https://it.wikipedia.org/wiki?curid=8392255", "title": "Stadsbank van Lening", "text": "La Stadsbank van Lening \u00e8 una banca senza scopo di lucro costituita nel 1614 sull'Oudezijds Voorburgwal di Amsterdam, Paesi Bassi. \u00c8 il pi\u00f9 antico distributore di crediti ad Amsterdam e oggi conta circa 85 dipendenti che lavorano tra la sede centrale e gli uffici di Albert Cuypstraat, Bijlmerplein e Osdorpplein.\nStoria.\nLa banca venne costituita nel 1614 convertendo un magazzino usato per il deposito del carbone per gli abitanti della zona. Nel 1658 il poeta Joost van den Vondel venne assunto dalla banca, vi lavor\u00f2 per 10 anni e la sua \"scrivania\" \u00e8 ancora conservata.\nTesto sull'ingresso.\nScritta da \"Balthazar Huydecoper\" nel 1740:"}
{"id": "8392256", "revid": "1272592", "url": "https://it.wikipedia.org/wiki?curid=8392256", "title": "Chiesa di Santa Maria del Parto", "text": ""}
{"id": "8392261", "revid": "1186766", "url": "https://it.wikipedia.org/wiki?curid=8392261", "title": "Chiesa della Madonna del Parto", "text": ""}
{"id": "8392267", "revid": "1186766", "url": "https://it.wikipedia.org/wiki?curid=8392267", "title": "Chiesa della Madonna del Parto (Vigevano)", "text": ""}
{"id": "8392269", "revid": "1543377", "url": "https://it.wikipedia.org/wiki?curid=8392269", "title": "Carlotta Tagnin", "text": "Biografia.\nNata nel 1965 a Bassano del Grappa, in provincia di Vicenza, nel 1979 ha vinto 3 medaglie ai Giochi del Mediterraneo di Spalato, un argento nei 200 m rana, dove ha chiuso con il tempo di 2'41\"56 dietro alla francese Annick de Susini, ma soprattutto 2 ori: nei 100 m rana, in 1'13\"85, e nella staffetta 4\u00d7100 m misti con Manuela Carosi, Manuela Dalla Valle e Cinzia Savi Scarponi, in 4'24\"19.\nNel 1980 ha invece conquistato il bronzo nei 100 m rana agli Europei giovanili di Sk\u00f6vde, terminando in 1'14\"77, dietro alle britanniche Suki Brownsdon e Gaynor Stanley.\nA 19 anni ha partecipato ai Giochi olimpici di , nei 100 m rana, arrivando 6\u00aa in batteria in 1'12\"70, qualificandosi alla finale B e chiudendola al 6\u00ba posto, 14\u00ba totale, con il tempo di 1'12\"77."}
{"id": "8392273", "revid": "767487", "url": "https://it.wikipedia.org/wiki?curid=8392273", "title": "Parabola del servo fedele", "text": "La parabola del servo fedele (o parabola del guardiano o anche parabola dei servi che vegliano) \u00e8 una parabola di Ges\u00f9 presentata nel vangelo secondo Matteo 24,42-51, in quello di Marco 13,34-37 ed in quello di Luca 12,35-48. Essa invita i fedeli a mantenere alta la guardia.\nNel vangelo di Matteo, essa precede immediatamente la parabola delle dieci vergini che ha un simile valore escatologico.\nLa parabola.\nNel vangelo di Luca la parabola \u00e8 la seguente:\nIl vangelo di Marco riporta:\nInterpretazione.\nNel vangelo di Matteo, la parabola si apre con l'ingiunzione: \"Vegliate dunque, perch\u00e9 non sapete in quale giorno il Signore vostro verr\u00e0\" (Matteo 24,42). In altre parole, \"il discepolo deve rimanere preparato per la venuta del Signore, rimanendo allerta e sveglio al suo posto.\" Anche se molti sono i segni della seconda venuta di Ges\u00f9, non \u00e8 data a sapersi la data precisa. This is a theme which has also been discussed earlier in Luke 12. Il riferimento al banchetto di nozze in Luca 12,36 suggerisce l'idea del banchetto celeste, e richiama la parabola delle dieci vergini che segue subito dopo in Matteo.\nLa seconda parte della parabola include una precauzione richiesta alla persona a cui tanto \u00e8 dato. J. Dwight Pentecost scrisse che questa parabola \"enfatizza il fatto che un privilegio porta anche delle responsabilit\u00e0 e che le responsabilit\u00e0 prevedono affidamento.\" Questo si applica in particolare ai capi religiosi.\nInni.\nLa parabola ha ispirato diversi inni, tra cui quello di Philip Doddridge dal titolo \"Ye Servants of the Lord\", che termina cos\u00ec:\n&lt;poem&gt;\nChrist shall the banquet spread\nWith His own royal hand,\nAnd raise that faithful servant\u2019s\nAmid the angelic band.&lt;/poem&gt;"}
{"id": "8392283", "revid": "1299641", "url": "https://it.wikipedia.org/wiki?curid=8392283", "title": "Network Enabled Capabilities", "text": " \nLa Network Enabled Capabilities (Forza NEC) \u00e8 un progetto congiunto tra la Difesa e l'Industria italiana, nato per abbattere i tempi di comunicazione e di acquisizione delle informazioni, che da sempre rappresentano un problema nella condotta delle operazioni militari per mezzo di nuove tecnologie informatiche.\nLa pianificazione a livello interforze mira a creare una forza composta di tre brigate medie digitalizzate con l\u2019ammodernamento di tutte le componenti.\nLa filosofia del progetto NEC \u00e8 la possibilit\u00e0 di collegare ogni singolo soldato con il centro decisionale. Il militare sul terreno potr\u00e0 cos\u00ec accedere a banche dati come se fosse davanti al proprio PC, potr\u00e0 comunicare inviando messaggi facilmente componibili, sar\u00e0 in grado di vedere in modalit\u00e0 notturna come di giorno e di inviare immagini a tutte le altre unit\u00e0 collegate in rete."}
{"id": "8392284", "revid": "1935274", "url": "https://it.wikipedia.org/wiki?curid=8392284", "title": "Cantone di Thueyts", "text": ""}
{"id": "8392287", "revid": "1437331", "url": "https://it.wikipedia.org/wiki?curid=8392287", "title": "Parabola del fico che germoglia", "text": "La parabola del fico che germoglia \u00e8 una parabola di Ges\u00f9 raccontata nei vangeli di Matteo 24,32-35, Marco 13,28-31, e Luca 21,29-33. Questa parabola, sul regno di Dio, coinvolge la pianta del fico come nella parabola del fico sterile.\nLa parabola.\nSecondo il vangelo di Luca:\nInterpretazioni.\nLuca presenta questa parabola con un significato escatologico: le foglie del fico, come gi\u00e0 presente n Luca 21,5-28 indicano la venuta del regno di Dio.\nLo studioso e teologo inglese N. T. Wright scrisse: \"Gi\u00e0 presente nel ministero di Ges\u00f9, ed inaugurato nel climax della sua morte e risurrezione, il regno divino verr\u00e0 reso manifesto nel giro di una generazione, ovvero quando Ges\u00f9 ed i suoi verranno vendicati dalla distruzione del tempio di Gerusalemme [ad opera dei Romani].\""}
{"id": "8392289", "revid": "125620630", "url": "https://it.wikipedia.org/wiki?curid=8392289", "title": "Camera dei consiglieri (Marocco)", "text": "La Camera dei consiglieri (in arabo: \u0645\u062c\u0644\u0633 \u0627\u0644\u0645\u0633\u062a\u0634\u0627\u0631\u064a\u0646 majlis almustasharin, in berbero: \"Agraw en imessemtiren\", in francese: \"Chambre des conseillers\") \u00e8 la camera alta del Parlamento del Marocco e conta 120 membri, eletti per un mandato di sei anni. 72 membri sono eletti a livello regionale, e rappresentano le aree amministrative subnazionali (collettivit\u00e0 territoriali); 20 membri sono eletti in ogni regione da un unico collegio elettorale composto da tutti i consiglieri della regione interessata che sono stati eletti nelle seguenti associazioni professionali: le associazioni degli agricoltori, le associazioni del commercio, industria e servizi, le associazioni delle arti e mestieri e le associazioni della pesca marittima; 8 membri sono eletti in ogni regione da un collegio elettorale composto da consiglieri eletti dalle organizzazioni professionali dei datori di lavoro pi\u00f9 rappresentativi; 20 membri sono eletti a livello nazionale da un collegio elettorale composto dai dipendenti. \nLa Costituzione del Marocco del 2011 ha mantenuto questa seconda camera, ma ha ridotto il suo mandato da 9 a 6 anni e le sue dimensioni a 120 seggi.\nStoria.\nNel 1962, la Camera dei consiglieri viene istituita per la prima volta, nel 1970 verr\u00e0 soppressa e nel 1996 \u00e8 ristabilita a seguito di una riforma della costituzione.\nNel 2011, il suo funzionamento \u00e8 stato modificato dalla nuova costituzione. Mentre nella Costituzione del 1996, la Camera dei consiglieri poteva votare una mozione di censura, d'ora in poi solo la Camera dei rappresentanti pu\u00f2 investire il governo, votare una questione di fiducia o una mozione di censura."}
{"id": "8392290", "revid": "714843", "url": "https://it.wikipedia.org/wiki?curid=8392290", "title": "Sepoltura di L. L. Zamenhof", "text": ""}
{"id": "8392292", "revid": "629745", "url": "https://it.wikipedia.org/wiki?curid=8392292", "title": "Aert Schouman", "text": "Biografia.\nA 15 anni divenne apprendista dell'artista di Dordrecht, Adriaan van der Burg, insieme a Cornelis Greenwood, figlio del suo insegnante di incisione su vetro, Frans Greenwood. Schouman fu insolito tra i pittori in quanto tenne un diario dettagliato della sua vita professionale dal 16 ottobre 1733 al 16 novembre 1753. Assunse il suo primo allievo nel 1733 e continu\u00f2 ad insegnare per il resto della sua vita. Dal 1742 al 1792 fu a capo della Corporazione di San Luca di Dordrecht e nel 1751 divenne reggente della scuola di disegno de L'Aia associata alla Confraternita Pictura. Nel 1736 fond\u00f2 la \"Confraternita\" della \"Confrerie\" a L'Aia, una confraternita di amanti dell'arte amatoriale di Dordrecht e dintorni, di cui fu capo durante gli anni 1752-1762. \nSchouman fu un artista di spicco in Zelanda tra il 1735 e il 1785. Durante quel periodo visse e lavor\u00f2 a Dordrecht, L'Aia e Middelburg e insegn\u00f2 agli allievi a Dordrecht e a L'Aia. Si rec\u00f2 due volte in Inghilterra e mise assieme un'importante collezione di dipinti. Fu un prolifico e versatile pittore olandese, incisore di vetro, incisore, collezionista e commerciante, che produsse nature morte, temi biblici e mitologici, studi di storia naturale, pittura di genere, opere storiche e topografiche, ritratti, schizzi, incisioni e mezzetinte. Disegn\u00f2 arazzi, arazzi dipinti e oggetti decorati come ventagli, tabacchiere e persino le finestre di vetro di una lanterna magica. I suoi allievi furono Wouter Dam, Jabes Heenck, Dirk Kuipers, Pieter Willem van Megen, Nicolaes Muys, Jan van Os Joris Ponse, Martinus Schouman (suo nipote), Jan Willem Snoek, Rutger Moens Taats, Wouter Uiterlimmige, Wilhelmus Vincentius, Jacobus Vonon e Dani\u00ebl Vrijdag. Mor\u00ec a L'Aia, all'et\u00e0 di 82 anni. \nIl suo dipinto di Cornelis van Lill, il collezionista d'arte di Dordrecht e mecenate, offre uno spaccato del rapporto tra artista e mecenate. "}
{"id": "8392295", "revid": "795584", "url": "https://it.wikipedia.org/wiki?curid=8392295", "title": "Casa museo Mazzarino", "text": "La Casa museo Mazzarino dedicata al cardinale Giulio Mazzarino \u00e8 situata a Pescina (AQ) in Abruzzo. \nStoria.\nLa casa museo, dedicata al cardinale Mazzarino nato a Pescina nel 1602, principale ministro di Francia durante il regno di Luigi XIV dal 1642 al 1661, \u00e8 ospitata in una palazzina situata nella parte pi\u00f9 alta della cittadina marsicana, non distante dalla tomba di Ignazio Silone situata alla base del campanile di San Berardo.\nL'edificio fu realizzato, grazie all'impegno del mecenate lombardo l'ingegnere Gervaso Rancilio, a cominciare dal 1970-1971. Al termine dei lavori, il 29 giugno 1972, fu inaugurato il museo. La palazzina \u00e8 stata innalzata inglobando i resti della casa natale di Mazzarino. L'allestimento fu reso possibile in particolare grazie alla collaborazione della biblioteca Mazzarino di Parigi, diretta da Madeleine Laurain-Portemer, e dell'associazione italo-francese SAMAP, di cui fu direttore il politico francese Maurice Schumann. \nLa struttura, dotata di biblioteca, sala lettura e sala conferenze, ospita rassegne e convegni incentrati sulla figura di Mazzarino.\nCollezione.\nLa casa museo ospita vari documenti e atti, i libri e gli scritti del cardinale e sulla sua vita, i cimeli, varie opere come stampe ed arazzi, lo stemma di Giulio Mazzarino. Un volume manoscritto del XVIII secolo \ndi Luigi Parlati \u00e8 stato donato alla collezione da Antonio Villanucci."}
{"id": "8392296", "revid": "1354930", "url": "https://it.wikipedia.org/wiki?curid=8392296", "title": "Coppa Agostoni 1998", "text": "La Coppa Agostoni 1998, cinquantaduesima edizione della corsa, si svolse il 20 agosto 1998 su un percorso di 200\u00a0km. La vittoria fu appannaggio dell'italiano Andrea Tafi, che complet\u00f2 il percorso in 4h42'51\", precedendo i connazionali Mirko Celestino e Emanuele Lupi."}
{"id": "8392312", "revid": "122562398", "url": "https://it.wikipedia.org/wiki?curid=8392312", "title": "Derek Barsham", "text": "Biografia.\nDerek Barsham \u00e8 nato a Enfield (borgo di Londra) nel 1930. La sua carriera musicale inizi\u00f2 all'et\u00e0 di otto anni, quando si un\u00ec al coro della chiesa di St. Stephen a Enfield. Gli fu quindi offerto di cantare nel prestigioso coro della Cattedrale di San Paolo (Londra), ma lo scoppio della seconda guerra mondiale gli imped\u00ec di godere di questa opportunit\u00e0. Tuttavia, il capitano della 1\u00aa Boys Brigate di Enfield, dott. Leslie Ridge, not\u00f2 il suo potenziale e un insegnante di canto, Percy Jackson, conferm\u00f2 la qualit\u00e0 e il talento naturale della voce bianca di Derek, che non richiedeva di essere educata se non migliorando le tecniche di respirazione. \nVerso la fine del 1943, all'et\u00e0 di 13 anni, Derek fece un'audizione alla BBC e, la mattina di Natale, cant\u00f2 alcuni inni di Natale nel corso del programma radiofonico \"Children\u2019s Hour\". All'inizio del 1944, gli fu chiesto di registrare la \"buffer music\" da utilizzare tra un programma e l'altro. Ha quindi firmato un contratto con Decca per registrare due pezzi di Stephen Adams, \"The Star of Bethlehem\" e \"The Holy City\", accompagnato dall'organista Fela Sowande. La seduta di registrazione dur\u00f2 un giorno intero a causa delle incursioni aeree. Derek stesso sfugg\u00ec miracolosamente alla morte quando una bomba esplose non lontano da lui mentre si recava in bicicletta allo studio. \nDerek divenne un ospite ricorrente quasi ogni settimana in \"Children\u2019s Hour\", che era trasmesso in diretta prima del radiogiornale delle sei. Milioni e milioni di persone non solo nel Regno Unito ma in tutta Europa ascoltarono il programma. Il repertorio di Derek spaziava da canzoni popolari e patriottiche, a inni sacri e arie di compositori, da Georg Friedrich H\u00e4ndel a Herbert Howells. Un paio di volte i tempi del suo a solo furono improvvisamente cambiati e posti a concludere il programma. In seguito egli apprese che era stato un segnale per le truppe in Normandia. Dopo un'altra trasmissione, fu portato in un luogo segreto per tenere un concerto alla presenza di \"diversi militari\", uno dei quali si rivel\u00f2 essere il ministro di Hitler, Rudolf Hess, allora prigioniero in Inghilterra.\nConvinti che la voce del ragazzo si sarebbe presto inevitabilmente \"spezzata\", gi\u00e0 nel 1944 la BBC registr\u00f2 il programma \"Victory in Europe\" un anno prima della fine della guerra, che includeva l'esecuzione dell'inno \"Land of Hope and Glory\" con il coro e l'orchestra della BBC, diretti da Leslie Woodgate. Questo inno fu trasmesso immediatamente a conclusione del discorso sulla vittoria di Winston Churchill l'8 maggio 1945. La registrazione del brano musicale non si \u00e8 purtroppo preservata. \nNel giugno del 1945 Derek fu invitato da Sir Sydney Nicholson, organista dell'Abbazia di Westminster, a cantare in uno speciale servizio religioso in celebrazione della vittoria. Due settimane prima dell'evento, Derek fu quasi sul punto di morire di peritonite per un improvviso attacco di appendicite. Si pensava, che all'et\u00e0 di 15 anni non avrebbe mai pi\u00f9 cantato. Invece si riprese rapidamente e bene, e nel corso del 1946 prese parte a numerose trasmissioni sotto la direzione di George Thalben-Ball, registr\u00f2 diversi dischi e fece apparizioni con le star del tempo, tra cui Richard Murdoch e Tommy Handley.\nAll'et\u00e0 di 16 anni, Derek cominci\u00f2 a lavorare in banca, ma si conged\u00f2 per partecipare alle prove dell'opera Boris Godunov di Mussorgsky, in cui interpretava la parte di Fyodor, figlio di Boris. L'opera fu trasmessa in diretta il 12 febbraio 1947 e replicata il 14 febbraio per inaugurare il nuovo terzo canale della BBC. Derek ha anche cantato in occasione della cerimonia di inaugurazione delle Nazioni Unite, dopo di che fu intervistato da John Ellison per il popolare programma radiofonico \"In Town Tonight\".\nNel 1947, all'et\u00e0 di 17 anni, ha lasciato la sua carriera radiofonica. Il suo ultimo disco, \"I\u2019ll Walk Beside You\" fu scelto dalla Boys Brigade come regalo per le nozze della principessa Elisabetta II d'Inghilterra.\nDerek ha fatto riposare la voce per diversi anni per facilitare la transizione da voce bianca al timbro baritonale. Poi, dal 1952, ha lavorato a tempo pieno in locali londinesi come artista di concerti e cabaret sotto il nome di Derek Mann. Si trasfer\u00ec negli Stati Uniti e dal 1975 al 1997 divenne cantante e quindi produttore di spettacoli sulle navi da crociera per la Royal Viking Line. Nel 1994 ha raccontato la sua esperienza di vita di 23 anni a bordo delle navi e nei porti di Hong Kong, Sydney, Copenaghen, in Grecia e nelle Americhe nel libro \"Mann at Sea\".\nNegli anni successivi, la riedizione dei suoi dischi su CD port\u00f2 ad un revival della sua fama di voce bianca solista e del ruolo da lui avuto alla radio durante i giorni bui della seconda guerra mondiale. Nel 2002 torn\u00f2 a Londra per tenere una serie di concerti di beneficenza, tra cui due alla Cappella Reale dei Savoy, e uno alla Cattedrale di San Paolo (Londra) di fronte ad un pubblico di oltre 2000 persone. \nDerek Barsham \u00e8 deceduto il 1\u00ba gennaio 2020, all'et\u00e0 di 89 anni, a Capo Cod in Massachusetts."}
{"id": "8392320", "revid": "6923", "url": "https://it.wikipedia.org/wiki?curid=8392320", "title": "Klara Zamenhof", "text": "Biografia.\nNata come Klara Silbernik (figlia di Aleksandr Silbernik e di Goda Mejerovna, sorella di Joseph Silbernik) in esperanto il suo cognome \u00e8 talvolta scritto \"Zilbernik\". Senza esitazione diede tutta la sua dote per la pubblicazione dell\"'Unua libro\", nel 1887.\nKlara Zamenhof fu per tutta la vita collaboratrice e assistente del marito, svolgendo spesso le sue mansioni amministrative e di segreteria. Anche dopo la morte del marito ella fu coinvolta attivamente nel movimento esperantista.\nTranne quello di San Francisco del 1915, ella partecip\u00f2 a tutti i Congressi Universali di esperanto fino a quello di Vienna del 1924, che fu il suo ultimo incontro con la comunit\u00e0 esperantista.\nMor\u00ec a 61 anni nel dicembre 1924 per un tumore al fegato ed \u00e8 sepolta nel cimitero ebraico di Varsavia.\nSuo fratello Joseph Silbernik \u00e8 stato per molti anni un esperantista attivo negli Stati Uniti e un delegato dell'UEA."}
{"id": "8392322", "revid": "6923", "url": "https://it.wikipedia.org/wiki?curid=8392322", "title": "Le pecore e i capri", "text": "Le pecore e i capri o \"il Giudizio delle nazioni\" \u00e8 una parabola di Ges\u00f9 riportata nel capitolo 25 del vangelo secondo Matteo, anche se si presenta atipico come racconto evangelico. Secondo il teologo anglicano Charles Ellicott, \"spesso nella nostra vita parliamo di pecore e capri in riferimento a questa parabola, ma \u00e8 ovvio come nel parlato si sia passato oltre le ragioni della parabola che si ricollega ovviamente al divino, e le pecore e i capri sono unicamente un'illustrazione paritetica\". Questa parabola precede immediatamente il racconto della passione di Ges\u00f9 da parte di Matteo e la successiva Risurrezione.\nLa storia, assieme alla parabola delle dieci vergini ed a quella dei talenti nel medesimo capitolo \"hanno un intento comune, quello di imprimere nella mente dei discepoli la necessit\u00e0 di agire nel bene ma anche di avere uno scopo preciso nella propria vita\".\nLa parabola.\nIl testo appare cos\u00ec nel vangelo di Matteo (25,31-46):\nInterpretazione.\nLa connessione tra l'immagine del re ed il pastore richiama la figura di Davide.\nLe tre parabole che precedono questa (quella dei talenti, quella delle spose e quella dei servi fedeli e infedeli) tutte preparano alla venuta del regno di Dio ed al ritorno di Cristo. \"Questa parabola \u00e8 simile al ricco e Lazzaro dove viene ricordato che il tempo di convertirsi, il tempo di prendersi cura del povero alla porta, \u00e8 passato.\" Essa richiama inoltre la parabola del buon samaritano. Lo studioso e docente universitario E. Carson Brisson, disse, \"si noti che quest'elenco di afflitti e bisognosi, \u00e8 innanzitutto una lista di quanti appaiono essere in favore di Dio. Questi lo sono in quanto ultimi, in quanto veramente altri [rispetto a noi]\". Anche Ezechiele 34,4 fa un elenco simile di persone bisognose dei favori di Dio. Questa pericope \u00e8 inoltre presente nella parabola della zizzania che riconduce ancora una volta al Giorno del Giudizio. Ci\u00f2 che distingue le pecore dai capri \u00e8 l'accettazione o meno del messaggio di Ges\u00f9.\nDifferenti sono le opinioni tra gli studiosi riguardo l'identit\u00e0 delle persone indicate come \"almeno questi miei fratelli\", passo che Reginald H. Fuller e altri hanno riferito ai discepoli di Ges\u00f9 inviati in missione. \"Il critario di giudizio per tutte le nazioni \u00e8 il loro trattamento nei confronti di quanti hanno portato il messaggio di Ges\u00f9, e quindi l'accettazione o meno di Ges\u00f9 stesso; cfr. Mt 10,40, \u201cChiunque riceve voi, riceve me.\u201d\" \"il Figlio dell'Uomo verr\u00e0 coi suoi angeli nella gloria del Padre, e ripagher\u00e0 ciascuno secondo la propria condotta.\"(Mt 16,27)."}
{"id": "8392324", "revid": "1543377", "url": "https://it.wikipedia.org/wiki?curid=8392324", "title": "Coppa di Croazia (rugby a 15)", "text": "La Coppa di Croazia \u00e8 una competizione ufficiale croata di rugby a 15, organizzata dalla HRS."}
{"id": "8392335", "revid": "767487", "url": "https://it.wikipedia.org/wiki?curid=8392335", "title": "Gasometro di Zwickau", "text": "Il Gasometro di Zwickau, chiamato anche vecchio gasometro (in tedesco \"Alter Gasometer\"), \u00e8 un ex gasometro, situato nell'omonima citta in Germania, riconvertito in centro culturale e sala espositiva.\nLa costruzione inizi\u00f2 nel 1874 e fu completata nel 1875. La capacit\u00e0 della struttura era di 3000 m\u00b3 e forniva il gas alla citt\u00e0 di Zwickau. Nel 1900 il gasometro venne dismesso e trasformato in un magazzino, cadendo poi in disuso e venendo abbandonato. Negli anni '90 il comune avvi\u00f2 un progetto di riqualificazione del complesso, con i lavori di ristrutturazione che durarono dal 1998 al 2000. In seguito venne ceduto a una associazione che lo riconvert\u00ec a centro culturale, per ospitare mostre e concerti musicali."}
{"id": "8392336", "revid": "88740", "url": "https://it.wikipedia.org/wiki?curid=8392336", "title": "Adamo Zamenhof", "text": "Biografia.\nSpos\u00f2 Wanda Frenkel, da cui ebbe l'unico figlio Louis-Christophe Zaleski-Zamenhof. \nAdamo Zamenhof era medico del reparto oculistico dell'ospedale ebraico di Varsavia. Scrisse diverse opere sulla sua specializzazione.\nIl 1 ottobre 1939 fu arrestato e inviato a Palmiry, dove il 29 gennaio 1940 fu fucilato. "}
{"id": "8392337", "revid": "1924342", "url": "https://it.wikipedia.org/wiki?curid=8392337", "title": "Lil Mosey", "text": "Biografia.\nNel 2016 ha caricato la sua prima canzone su SoundCloud, \"So Bad\", la quale lo porter\u00e0 a pubblicare il suo primo singolo commerciale l'anno successivo, intitolato \"Pull Up\" e certificato oro dalla Recording Industry Association of America. Hanno fatto seguito i singoli \"Boof Pack\" e \"Noticed\"; quest'ultimo divenuto il primo ingresso dell'artista nella Hot 100. Il 19 ottobre 2018 \u00e8 stato pubblicato l'album in studio di debutto, \"Northsbest\", classificatosi in 29\u00aa posizione nella Billboard 200.\nIl 7 giugno 2019 \u00e8 stato reso disponibile il singolo \"G Walk\", in collaborazione con Chris Brown; esso ha anticipato il secondo album del rapper, \"Certified Hitmaker\", messo in commercio nel novembre successivo e che ha fatto l'entrata in classifica di oltre dieci nazioni, piazzandosi in top ten nella Canadian Albums, al 12\u00ba posto in madrepatria e al 67\u00ba nel Regno Unito. Inoltre uno dei singoli estratti dall'album, \"Blueberry Faygo\", ha consacrato il rapper a livello commerciale, raggiungendo la top ten dei due principali mercati anglofoni, oltre a ricevere la certificazione di platino dalla RIAA e quella quadrupla dalla Music Canada."}
{"id": "8392339", "revid": "599013", "url": "https://it.wikipedia.org/wiki?curid=8392339", "title": "Kevin LaVall\u00e9e", "text": "Carriera.\nEbbe una buona carriera in NHL, dove era approdato grazie ai Calgary Flames che lo avevano scelto al secondo giro al draft 1980, raccogliendo quasi 400 presenze con le maglie dei Flames, dei Los Angeles Kings, dei St. Louis Blues e dei Pittsburgh Penguins.\nPrefer\u00ec poi trasferirsi in Europa, dove ha giocato in Lega Nazionale A (SC Berna, HC Ajoie e HC Davos), Serie A (Milano Saima, con cui vinse lo scudetto 1990-1991), Bundesliga austriaca (Innsbrucker EV, con cui vinse il titolo nel 1988-1989) e nel massimo campionato tedesco, sia quando questo era denominato Eishockey-Bundesliga che dopo il cambio di format e di denominazione in Deutsche Eishockey Liga (Ratinger L\u00f6wen, D\u00fcsseldorfer EG e Hannover Scorpions). Ha vestito anche la maglia degli Ayr Raiders nella Autumn Cup 1992-1993."}
{"id": "8392340", "revid": "76963", "url": "https://it.wikipedia.org/wiki?curid=8392340", "title": "Adriaan van der Burg", "text": "Biografia.\nVan der Burg nacque e mor\u00ec a Dordrecht. Secondo Jan van Gool fu allievo di Arnold Houbraken e lo accompagn\u00f2 ad Amsterdam, dove complet\u00f2 gli studi prima di tornare a Dordrecht, dove divenne un famoso ritrattista e insegnante di Aert Schouman e Cornelis Greenwood. Schouman realizz\u00f2 l'incisione per il libro di Jan van Gool basato su un autoritratto che Schouman acquist\u00f2 dalla vedova di Adriaan van der Burg.\nSecondo il Nederlands Instituut voor Kunstgeschiedenis \u00e8 stato maestro di Aert Schouman ed era noto per le decorazioni interne."}
{"id": "8392345", "revid": "1305772", "url": "https://it.wikipedia.org/wiki?curid=8392345", "title": "Palazzo Senatorio (disambigua)", "text": ""}
{"id": "8392347", "revid": "628767", "url": "https://it.wikipedia.org/wiki?curid=8392347", "title": "Occupazione tedesca della Lettonia", "text": "Loccupazione della Lettonia da parte della Germania nazista fu completata il 10 luglio 1941 dalle forze armate tedesche nel corso della seconda guerra mondiale. La Lettonia divenne parte del Reichskommissariat Ostland della Germania nazista col nome di Provincia Generale della Lettonia (in tedesco: \"Generalbezirk Lettland\"). Chiunque non fosse stato accettato dal punto di vista razziale o si fosse opposto all'occupazione tedesca, cos\u00ec come coloro che avevano collaborato con l'Unione Sovietica, fu ucciso o inviato in campi di concentramento in conformit\u00e0 con il \"Generalplan Ost\".\nPersecuzioni.\nSubito dopo l'istituzione dell'autorit\u00e0 tedesca all'inizio del luglio 1941, ebbe luogo l'eliminazione della popolazione ebraica e rom, portando a una serie di uccisioni di massa presso Rumbula e altrove. Gli omicidi furono eseguiti dall'Einsatzgruppe A e dalla Wehrmacht. A partecipare furono anche collaboratori lettoni, tra cui 500\u20131.500 persone membri del Commando Ar\u0101js (che da solo massacr\u00f2 almeno 26.000 ebrei) e altri membri lettoni della SD.\n30.000 ebrei furono uccisi nell'autunno del 1941: 127 quasi tutte le comunit\u00e0 semite ancora in vita furono radunate e collocate in ghetti. Nel novembre e nel dicembre 1941 il ghetto di Riga divenne molto affollato e per fare spazio agli ebrei tedeschi che sarebbero giunti da l\u00ec a poco poich\u00e9 spostati dalla Germania, tutte le restanti 30.000 persone a Riga furono allontanate dal ghetto, portate alla vicina foresta di Rumbula e fucilate.\nGli ebrei tedeschi, austriaci e dell'odierna Repubblica Ceca spostati quindi nel ghetto di Riga, furono messi ai lavori forzati e sottoposti a razioni molto ridotte. Il campo di concentramento di Kaiserwald, costruito nel 1943 a Me\u017eaparks, un quartiere nella periferia della capitale lettone, ospit\u00f2 la maggior parte dei detenuti dal ghetto. Nel campo i detenuti furono costretti a lavorare per conto di grandi compagnie tedesche. Prima che le forze sovietiche tornassero, tutti gli ebrei sotto i 18 anni o coloro che ne avessero pi\u00f9 di 30 furono uccisi, mentre il resto trasferito nel campo di concentramento di Stutthof.\nDurante gli anni dell'occupazione nazista, le campagne speciali messe in atto portarono alla morte di 90.000 persone in Lettonia, di cui circa 70.000 ebrei e 2.000 gitani. I pochi al di fuori di questa categoria erano per lo pi\u00f9 civili le cui opinioni e attivit\u00e0 politiche non collimavano con le idee tedesche.\nResistenza.\nLa resistenza in Lettonia era organizzata in maniera molto confusa: essa includeva combattenti che resistevano all'occupazione sovietica, lavorando dunque assieme alle forze tedesche, sostenitori dei russi che si opponevano ai nazisti e gruppi di nazionalisti che si opponevano a entrambe le fazioni straniere sopraccitate con l'intento di restaurare l'indipendenza della Lettonia. Non mancarono casi di lettoni che passarono dall'uno all'altro gruppo a seconda dell'andamento della guerra. Infine, c'erano persone che si sentivano perseguitate, soprattutto ebrei, che resistevano a chiunque cercasse di ucciderli, compresi lettoni e tedeschi.\nNel corso del conflitto, furono pochissimi i gruppi in grado di resistere ed operare come bande indipendenti nelle foreste.\nQuando i tedeschi arrivarono per la prima volta in Lettonia, trovarono guerriglieri antisovietici che operavano in molte aree, pi\u00f9 o meno bene equipaggiate, alcune delle quali composte o guidate da disertori dell'Armata Rossa. Il pi\u00f9 numeroso ed efficace fu guidato da K\u0101rlis Aper\u0101ts, che divenne in seguito \"Standartenf\u00fchrer\" (colonnello) nelle Waffen-SS.\nAlcuni lettoni resistettero ai soldati tedeschi eseguendo atti di coraggio in solitaria, come ad esempio \u017danis Lipke che ha rischiato la vita per salvare pi\u00f9 di 50 ebrei.\nIl movimento di resistenza lettone era diviso tra le unit\u00e0 a favore dell'indipendenza sotto il Consiglio centrale lettone e i filo-sovietici indirizzati da Mosca. Il comandante lettone di questi combattenti era Arturs Spro\u0123is. Il Consiglio centrale lettone favor\u00ec la pubblicazione del settimanale fuorilegge \"Br\u012bv\u0101 Latvija\" (Lettonia libera). Gli articoli vertevano e sollecitavano il ripristino della democrazia in Lettonia dopo la guerra.\nManifestazioni pubbliche di resistenza come quella tenutasi il 15 maggio 1942 a Riga portarono all'arresto dei giovani nazionalisti, mentre ad altri fu impedito eseguirle quando ne furono scoperte le intenzioni.\nL'attivit\u00e0 dei partigiani si intensific\u00f2 dopo l'operazione Winterzauber (\"Magia invernale\") messa in atto dai tedeschi e che, secondo numeri sovietici, port\u00f2 alla distruzione di un centinaio di villaggi nella Lettonia orientale, alla morte di 193 partigiani, di 3.629 lettoni sospettati di essere nazionalisti e 6.370 persone finirono invece ai lavori forzati. Gran parte dell'attivit\u00e0 dei partigiani si incentr\u00f2 sul rifornimento di cibo e riparo ai civili e agli altri lettoni impegnati negli scontri piuttosto che ostacolare la Wehrmacht.\nI partigiani filo-sovietici, molti dei quali erano in realt\u00e0 russi che operavano segretamente, inviavano messaggi a Mosca in cui si millantavano i pi\u00f9 disparati successi, come nel caso in cui si affermava di aver distrutto 364 treni, la cui notizia per\u00f2 non si riscontra nei documenti bellici tedeschi. Questi \"rapporti\" furono usati come propaganda dai sovietici.\nLa resistenza fu pi\u00f9 attiva dopo il ritorno dell'Armata Rossa nel luglio del 1944, con 40.000 lettoni probabilmente coinvolti.\nLettoni affiliati ai sovietici.\nL'Unione Sovietica arruol\u00f2 fra le sue fila le unit\u00e0 militari operative in Lettonia, cos\u00ec come quei lettoni che erano finiti in Russia a seguito di guerre precedenti o che vivevano l\u00ec da qualche anno. Molti soldati baltici disertarono quando la Germania attacc\u00f2 la Lettonia. Alcuni, in particolare ebrei, continuarono invece a seguire le forze sovietiche.\nIl 130\u00ba Corpo di fucilieri lettone dell'Ordine di Suvorov fu costituito, per la terza volta, il 5 giugno 1944, poco prima che l'Armata Rossa assediasse la Lettonia. A farne parte erano circa 15.000 uomini, suddivisi in tre divisioni: la 43a guardia, la 308\u00aa divisione dei fucilieri lettone e una divisione sovietica. Le unit\u00e0 del Corpo dovettero aprire il fuoco contro le unit\u00e0 della Legione lettone, passati alla 19. Waffen-Grenadier-Division der SS. L'unit\u00e0 contava pochi soldati lettoni, ma assunse rilievo da un punto di vista propagandistico.\nLettoni affiliati ai tedeschi.\nQuando le forze tedesche giunsero in Lettonia cercarono di reclutare e allestire unit\u00e0 lettoni per agire in attuazione del Generalplan Ost che richiedeva una riduzione della popolazione della Lettonia del 50%. Una delle prime operazioni avviate riguard\u00f2 il rintracciare Viktors Ar\u0101js, in seguito divenuto leader del cosiddetto Commando Ar\u0101js. Il gruppo divenne presto tristemente famoso per le azioni eseguite ai danni delle comunit\u00e0 ebraiche (circa 26.000 uccisioni confermate tra ebrei, gitani e comunisti), eseguendo incendi delle sinagoghe di Riga con le persone ancora all'interno e agendo in prima persona nel massacro di Rumbula.\nLa costituzione del gruppo paramilitare noto come Polizia Ausiliare Lettone avvenne con il plauso dei tedeschi e, dopo il reclutamento di un discreto numero di volontari, questi furono equipaggiati e inviati al fronte nel giugno 1942. La Lettonia tuttavia intendeva formare una Legione lettone guidata da ufficiali che non fossero stranieri e che, secondo stime ipotizzate dagli stessi baltici, avrebbe portato alla costituzione di esercito di 100.000 unit\u00e0. Nel gennaio del 1943 la Germania era a corto di truppe: vista la situazione, Hitler decise di accettare la proposta lettone. Fu a quel punto necessario arruolare uomini lettoni che poi sarebbero confluiti nelle fila tedesche: \u00e8 con queste premesse che vide la luce la 15. Waffen-Grenadier-Division der SS.\nA due battaglioni della polizia ausiliaria che combattevano vicino a Leningrado assieme a soldati olandesi e fiamminghi fu ordinato di ritirarsi nel maggio del 1943 e dopo aver ricevuto rinforzi dalla Lettonia e nuove uniformi, questi furono trasformati nella Seconda brigata volontaria lettone delle SS e poi nella Seconda brigata di fanteria delle SS. L'anziano comandante lettone Voldem\u0101rs Veiss venne insignito della Croce dei Cavalieri della Croce di ferro nel gennaio 1944. La brigata fu integrata nella 19. Waffen-Grenadier-Division der SS nel gennaio 1944.\nSconfitta e ritirata delle forze naziste.\nIl 27 gennaio 1944, l'assalto decisivo dell'Armata Rossa riusc\u00ec a porre fine all'assedio di Leningrado durato 900 giorni, durante il quale persero la vita oltre 1.000.000 di persone e il 20 gennaio le truppe tedesche iniziarono a ritirarsi.\nLa riconquista dell'area baltica fu intrapresa subito dopo e il primo obiettivo russo fu quello di raggiungere l'Estonia, cosa che avvenne all'inizio di febbraio. Subito dopo fu la volta di gran parte dell'Ucraina e della Bielorussia. I nazisti iniziarono a subire una serie di costanti sconfitte sul fronte orientale, esattamente come ad ovest: tuttavia, preferirono concentrarsi su quest'ultimo fronte.\nLa Seconda brigata lettone delle SS, trasferita nella 19. Waffen-Grenadier-Division der SS, fu tra le prime ad essere impiegate nelle regioni a nord del Mar Baltico. Come data di inizio della controffensiva ipotizzata dai tedeschi e nota come Operazione Bagration fu scelto il 22 giugno, giorno in cui correva il terzo anniversario dell'occupazione tedesca. La forza delle truppe sovietiche era tale che i tedeschi non riuscirono ad opporre resistenza, vennero in parte accerchiati e dovettero ripiegare in profondit\u00e0. Alla met\u00e0 di luglio del 1944, prima che l'Armata Rossa attraversasse ancora una volta il confine orientale prebellico della Lettonia, il conflitto ancora imperversava nei Paesi baltici: l'11 settembre fu pianificato un attacco diversivo verso l'Estonia. La Wehrmacht, ormai in grave difficolt\u00e0, vide a pochi chilometri dalla capitale lettone l'artiglieria nemica il 9 ottobre. Il piano di ritirata deciso prevedeva la distruzione dei ponti lungo la strada, operazione a cui partecip\u00f2 anche la 19. Waffen-Grenadier-Division der SS che operava con il nome in codice \"Donner\" (Tuono). Le battaglie che seguirono furono piuttosto cruente, ma entro il 13 ottobre 1944 i sovietici avevano oramai riconquistato Riga. A met\u00e0 ottobre, l'esercito tedesco, che comprendeva in parte la \"Legione lettone\", fu assediato a Kurzeme, nella \"Sacca di Curlandia\". Furono quasi 200.000 le truppe teutoniche le quali si insediarono e resistettero ai russi isolandosi in quella regione. Intrappolati tra il Mar Baltico e le linee sovietiche, la resistenza dur\u00f2 per diverso tempo, poich\u00e9 l'esercito sovietico nel frattempo si era gi\u00e0 spinto nella Prussia orientale, in Slesia, in Pomerania e si stava dirigendo verso Berlino. Il colonnello generale Heinz Guderian, capo dello stato maggiore tedesco, insistette affinch\u00e9 le truppe site in Curlandia si allontanassero via mare per dare supporto in Germania. Tuttavia, Hitler rifiut\u00f2 e ordin\u00f2 alle forze tedesche bloccate di resistere. Egli riteneva fosse necessario proteggere le basi sottomarine tedesche lungo la costa baltica il pi\u00f9 a lungo possibile oltre alla citt\u00e0 di K\u00f6nigsberg, che aveva un valore simbolico particolare nell'immaginario germanico poich\u00e9 luogo d'incoronazione dei primi re prussiani. Il 15 gennaio 1945, il Gruppo d'armate Curlandia (in tedesco \"Heeresgruppe Kurland\") fu allestito dal colonnello generale Dr. Lothar Rendulic. Il Gruppo d'armate Curlandia (comprese divisioni quali la Legione lettone Freiwiliger SS) difese strenuamente e con successo l'area degli attacchi fino alla fine della guerra, l'8 maggio 1945, quando il colonnello generale Carl Hilpert, ultimo comandante del gruppo dell'esercito, si arrese al maresciallo Leonid Govorov. Nel momento della resa, il gruppo era formato da 31 divisioni di varia forza: erano 14.000 i soldati lettoni. La gran parte di essi fu deportata nei campi di prigionia sovietici nel Caucaso o in Siberia.\nNonostante le avversit\u00e0, molti lettoni riuscirono a fuggire nel corso del 1945 e degli anni immediatamente seguenti su barche e pescherecci in Svezia e Germania Ovest, dove fino al 1951 si insediarono definitivamente o si spostarono verso varie parti del mondo occidentale (principalmente Australia e Nord America). Si stima la migrazione di circa 150.000 lettoni verso Occidente.\nDopo la seconda guerra mondiale.\nDurante la seconda guerra mondiale oltre 200.000 soldati lettoni furono impiegati da entrambe le forze di occupazione; circa la met\u00e0 di essi perse la vita sul campo di battaglia. Sui dati precisi (anche in merito alla diaspora lettone) sussiste per\u00f2 discordanza tra le fonti.\nSecondo ricostruzioni approssimative, a seguito del conflitto la popolazione della Lettonia diminu\u00ec di mezzo milione (il 25% in meno rispetto al 1939). Rispetto al 1939 i lettoni erano circa 300.000 in meno. La guerra caus\u00f2 altres\u00ec gravi perdite per l'economia: molte citt\u00e0 storiche furono rase al suolo, l'industria era stata azzerata e le infrastrutture erano divenute precarie.\nA partire dal 1940, la maggior parte dei governi occidentali non ha riconosciuto l'incorporazione della Lettonia e degli altri Stati baltici nell'Unione Sovietica. L'unica eccezione \u00e8 stata la Svezia, la quale estrad\u00f2 i membri della \"Legione lettone\" giunti in Scandinavia nel 1945 e cedette all'URSS gli uffici di rappresentanza diplomatica dei paesi baltici di Stoccolma. Dopo la guerra, gli Stati Uniti hanno esercitato le maggiori pressioni sull'Unione Sovietica riguardo al desiderio di indipendenza degli Stati baltici. Durante l'intero periodo di occupazione, l'ambasciata della Lettonia indipendente ha continuato a funzionare a Washington DC."}
{"id": "8392349", "revid": "599013", "url": "https://it.wikipedia.org/wiki?curid=8392349", "title": "Museo mineralogico e paleontologico del Cenacolo Italo Mus", "text": "Il Museo mineralogico e paleontologico del Cenacolo Italo Mus \u00e8 un museo mineralogico e paleontologico che si trova a Saint-Vincent, in Valle d'Aosta.\nStoria.\nIl museo, intitolato all'artista valdostano Italo Mus, \u00e8 stato creato nel 1978 dal Gruppo mineralogico dell'associazione di promozione sociale Cenacolo \"Italo Mus\", circolo culturale di Saint-Vincent, che ne \u00e8 anche il gestore.\nIl museo accoglie una vasta collezione di fossili e minerali, esposti in teche a partire dal 2011, anno in cui il museo si \u00e8 spostato nella sede provvisoria di via Ponte Romano.\nA partire dal 2015 il museo vuole aprirsi alla didattica delle scuole d'Europa e attirare un pi\u00f9 vasto pubblico turistico. Si progetta una parete dello spazio museale, dedicata alla spiegazione di come si passa dalla roccia opaca al cristallo lucente, attraverso l'evoluzione alpina delle rocce nate in fondo all'antico oceano Tetide..\nSi immagina anche una nuova vetrina, curata dal geologo Luca Ceragioli, per illustrare i \"Minerali dell'Umanit\u00e0\", e cio\u00e8 il rame, il ferro e l'oro che hanno scandito la storia delle civilt\u00e0 in tutto il mondo: testi, immagini e campioni scelti dovrebbero permettere di approfondire come la scoperta nella montagna e poi l'estrazione dei metalli abbiano rivoluzionato la vita dell'uomo.\nNel 2018, il museo mineralogico inaugura due nuovi padiglioni, uno a partire dal lavoro di Ceragioli, intitolato \"Padiglione dei Grandi Minerali dell\u2019Umanit\u00e0\", e infine il \"Padiglione delle Pietre Verdi\", che racconta la storia delle rocce oceaniche, dagli abissi marini alle pi\u00f9 alte vette alpine. Quest'ultimo padiglione presenta una litoteca a 16 posti, in cui sono esposte al piano terreno le 4 rocce-madri costituenti il fondo di tutti gli oceani passati, presenti e futuri, mentre ai piani superiori figurano le rocce che si sono formate nelle Alpi a partire da quelle sottostanti, man mano che cambiavano le condizioni (sprofondamento, risalita, presenza o meno di acqua e altri fluidi).\nNel marzo 2020 il museo, ormai allestito in piazza del Mercato, \u00e8 chiuso per ampliamento.\nLe attivit\u00e0.\nTra le attivit\u00e0 principali del museo si contano la raccolta e la classificazione di minerali valdostani e di cristalli e pietre dure da tutto il mondo, a cui si affianca l'impegno didattico e divulgativo.\nSecondo Francesco Prinetti, \u00abL'evoluzione inevitabile per le collezioni museologiche va verso un maggiore contenuto culturale che superi il semplice momento estetico. Si tratta di adottare metodologie avanzate di comunicazione che, utilizzando a fondo alcuni pezzi e relazionandoli con oggetti significativi, permettano di evocare il territorio, l'ambiente in cui i minerali evolvono, la storia del Pianeta, la scienza. I pezzi valdostani di cui il museo \u00e8 ricco si prestano particolarmente per legare il minerale alla roccia, alla montagna, al lavoro ed alla civilt\u00e0 alpina.\u00bb\nLa collezione.\nIn totale la collezione conta un migliaio di pezzi: circa 170 fossili e 750 minerali. \nLa parte della collezione paleontologica comprende vari esemplari di fossili paleozoici (in particolare trilobiti), mesozoici (sauri ed ammoniti) e cenozoici (invertebrati).\nFra i minerali valdostani trovano posto oggetti provenienti dall'area del Monte Bianco (essenzialmente quarzi, ma anche solfuri), rodingiti (granato, vesuviana, epidoto, clorite ecc.) e minerali di alta pressione anche idrotermali (giadeite, granato, anfibolo blu, violano ecc.) nonch\u00e9 carbonati vari, pirite, oro nativo.\nNumerosi sono i pezzi provenienti dall'estero, in particolare tutti quelli acquisiti dopo l'entrata in vigore della normativa che equipara i minerali ai manufatti archeologici e ne vieta la detenzione.\nSpiccano, in una teca oscurata, i minerali fluorescenti ai raggi UV."}
{"id": "8392351", "revid": "339392", "url": "https://it.wikipedia.org/wiki?curid=8392351", "title": "Occupazione della Lettonia da parte della Germania nazista", "text": ""}
{"id": "8392352", "revid": "290948", "url": "https://it.wikipedia.org/wiki?curid=8392352", "title": "Filtro Moore", "text": "Il filtro Moore \u00e8 un particolare sistema filtrante intermittente sottovuoto.\nIl loro principio di funzionamento \u00e8 simile ai filtri a candela, dai quali si differenziano principalmente per la forma del filtro (a forma di \"sacco\" o \"foglio\" anzich\u00e9 cilindrica).\nPrincipio di funzionamento.\nTale sistema \u00e8 costituito da una serie di pi\u00f9 sacchi (o \"fogli\") collegati in modo da potere essere spostati in blocco.\nL'intero blocco \u00e8 immerso all'interno della soluzione da filtrare. All'interno dei sacchi viene creata una depressione da un apposito sistema per cui sulla superficie esterna dei sacchi, a contatto con la soluzione da filtrare, si creare una \"torta\".\nIl blocco \u00e8 quindi sollevato e portato nella sezione dell'impianto dove si ha il lavaggio e il distacco della torta.\nI sacchi, una volta puliti, possono quindi essere riutilizzati."}
{"id": "8392355", "revid": "767487", "url": "https://it.wikipedia.org/wiki?curid=8392355", "title": "Antoine et S\u00e9bastien", "text": "Antoine et S\u00e9bastien \u00e8 un film del 1974 diretto da Jean-Marie P\u00e9rier."}
{"id": "8392359", "revid": "287204", "url": "https://it.wikipedia.org/wiki?curid=8392359", "title": "Anna Beneck", "text": "Biografia.\nNata nel 1942 a Torino, era figlia di Bruno Beneck e sorella di un'altra nuotatrice, Daniela Beneck, partecipante ai Giochi olimpici di e . Sposata con l'ostacolista e velocista Salvatore Morale, anche lui presente alle Olimpiadi di e (dove \u00e8 stato bronzo nei 400 m ostacoli), era cognata di un altro ostacolista e velocista, Roberto Frinolli, partecipante ai Giochi di , e , e zia dell'ostacolista Giorgio Frinolli, presente ai Giochi olimpici di . Uno dei suoi tre figli, Umberto Morale (gli altri sono Sara e Massimo), ha svolto alcuni ruoli da attore a fine anni '80-inizio '90, tra i quali quello del calciatore Giuseppe Meazza nella miniserie \"Il colore della vittoria\" del 1990.\nA 18 anni partecip\u00f2 ai Giochi olimpici di , nei 100 m farfalla, uscendo in batteria, 4\u00aa con il tempo di 1'18\"4, e nella staffetta 4x100 m misti con Paola Saini, Daniela Serpilli ed Elena Zennaro, venendo eliminata anche in questo caso in batteria, 6\u00aa in 5'04\"4.\nIn carriera prese parte anche agli Europei di Budapest 1958 (6\u00aa in batteria nei 100 m farfalla con il tempo di 1'22\"7) e Lipsia 1962.\nMor\u00ec nel 2013, a 71 anni, dopo una lunga malattia."}
{"id": "8392363", "revid": "36426", "url": "https://it.wikipedia.org/wiki?curid=8392363", "title": "Chiesa di San Martino (Erice)", "text": "La chiesa di San Martino \u00e8 un luogo di culto ubicato sulla piazza omonima di Erice.\nStoria.\nEpoca normanno - aragonese.\nIl tempio secondo la tradizione orale fu fondato dal conte Ruggero durante la riconquista normanna. Solo al 1339 risale il primo documento che ne attesta l'esistenza. \nEpoca spagnola.\nNel 1593, la Congregazione del Purgatorio fondata dal missionario cappuccino fra' Vincenzo d'Alcamo e quella detta del \u00ab\"Suffragio\"\u00bb fondata da un altro missionario dello stesso ordine, si fusero costituendo un'unica congregazione che fu insediata nella chiesa. \nTutte le famiglie ericine erano anticamente ripartite in tre gruppi, verosimilmente in base alla giurisdizione parrocchiale per quartiere, facevano capo rispettivamente alla Confraternita di San Giovanni Battista, alla Confraternita di San Martino e alla Confraternita di Sant'Orsola.\nCiascuna confraternita censiva le famiglie di appartenenza, alla morte di ogni componente provvedeva al pietoso compito della sepoltura. La confraternita era governata da un Cappellano e quattro Rettori che collaboravano con lui. \nNei capitoli nominati presso questo tempio erano stabilite alcune regole fondamentali: la chiesa doveva portare sempre il titolo di San Martino, il suo Cappellano era capo e primo Rettore ma, senza alcun dominio sui preti celebranti le messe e gli Offici Divini, che sopra la porta della chiesa dovevano stare congiuntamente gli emblemi dei sodalizi fondatori (\u00ab\"San Martino\"\u00bb e del \u00ab\"Purgatorio\"\u00bb), dentro la chiesa come fuori si potevano rappresentare le \"Anime Purganti\" e fiamme in pittura o in rilievo, come stabilivano gli Officiali della Congregazione.\nNel 1692 la primitiva chiesa, gotica e di piccole dimensioni, fu demolita e, con l'eredit\u00e0 di Pietro Salerno e di altre eredit\u00e0 aggregate a San Martino, fu ricostruita su pianta rettangolare a croce latina, tre navate ripartite da colonne. Della vecchia costruzione fu mantenuto solo il portale del prospetto principale.\nLa nuova chiesa fu consacrata nel 1698.\nEpoca borbonica.\nNel 1702 fu eretto il campanile. Nel biennio 1801 - 1802 fu arricchita con stucchi di Pietro dell'Orto e abbellita con dipinti e affreschi di Antonino Manno, verosimilmente coadiuvato dal fratello Vincenzo Manno. \nNel 1858 furono apportate ulteriori variazioni con l'inserimento di ulteriori stucchi e affreschi nelle volte e alle pareti con l'aggiunta di tele, lampadari e arredi, mentre gli altari furono rivestiti con marmo libeccio, gli ambienti delimitati da balaustre e cancelli in metallo.\nUnico elemento decorativo sulla semplice facciata sulla quale si erge la piccola torre dell'orologio \u00e8 il monumentale ingresso con portale barocco, ricco di cornici e forti aggetti, capaci di creare evidenti contrasti di chiaro e scuro.\nFra il XVII e il XIX secolo la chiesa ha subito vari interventi conservativi.\nEsterno.\nLa facciata principale si presenta con un primo ordine con portale centrale collocato su parete intonacata delimitata da poderosi cantonali in pietra viva. Il secondo ordine rastremato \u00e8 caratterizzato da paraste binate che delimitano tre finestre tamponate, il tutto compreso fra vasotti fiammati. Il terzo ordine contempla una torretta con quadrante d'orologio e castello campanario in ferro battuto. Ai lati coppie di vasotti fiammati posti in ordine decrescente. \nPortale costituito da colonne ionico con capitelli corinzi collocate su alti plinti, il fusto inferiore presenta una decorazione tortile e ghirlande fitomorfi con sviluppo elicoidale. Esternamente decorazioni con volute a ricciolo riproducenti foglie d'acanto e vasotti fiammati. Le colonne sostengono un timpano definito da dadi e cornici aggettanti sormontati da volute a ricciolo e semiconchiglie incluse, chiudono due sculture raffigurante le \"Anime Purganti\". Monumentale cornice intermedia, chiave di volta sormontata da mensola e busto marmoreo sovrastato da iscrizione: \"\u00c6RE COG. PVRG. R\u00c6DIFICATVM\".\nControfacciata:\nNel prospetto laterale della chiesa si trova una delle edicole votive pi\u00f9 antiche della citt\u00e0.\nNella controfacciata, sulla porta maggiore \u00e8 realizzata la cantoria che ospita l'organo.\nInterno.\nEdificio a pianta basilicale a tre navate ripartito da colonne. Pavimentazione impreziosita da lastre tombali marmoree risalenti al XVII e XVIII secolo, e da mattonelle maiolicate che riproducono un originario disegno del 1700. Lungo la volta della navata centrale sono realizzati quattro quadroni e otto ottagoni nelle vele con raffigurati personaggi biblici. Altre figure sono presenti nei pennacchi delle arcate laterali. La cupola presenta internamente una delicata decorazione in stucco e un'iscrizione.\nPresbiterio.\nL'altare maggiore come le due absidiole laterali presentano le aree delimitate da balaustre marmoree. \nCampanile.\nCampanile tozzo con oculi e cella campanaria sommitale scoperta in corrispondenza della quarta cappella sinistra.\nChiostro.\nPiccolo ambiente di raccordo fra navata, sacrestia, antisacrestia e oratorio con 10 pilastri scalanati.\nCappella della Congregazione del Purgatorio.\nCappella della Congregazione del Purgatorio o Oratorio delle Anime Purganti o Congrega delle Anime Purganti\nL'Oratorio aveva un solo altare dove era posta una macchinetta in legno disegnata e intagliata dal sacerdote Vito Amico. La base del pilastro ottagonale era sostenuta negli angoli da quattro angioletti a sostegno delle quattro mensole. La macchinetta era divisa in due ordini: il primo, ionico con foglie corinzie, a destra \"San Paolo Apostolo\" e \"Sant'Alberto Carmelitano\", a sinistra \"San Pietro Apostolo\" e \"San Giuliano l'Ospitaliere\". Al centro del prospetto un quadro di \"Nostra Signora di Custonaci\", tavola ad olio, nel secondo ordine in centro il \"Padre Eterno\", al lato destro \"San Francesco d'Assisi\", al sinistro \"San Martino di Tours\". Gli ordini della macchinetta erano collocati davanti all'altare maggiore della chiesa e furono trasportati nell'altare maggiore dell'Oratorio a ricostruzione avvenuta.\n\"Santissima Trinit\u00e0 con Anime Purganti\" attorniate da quattro scene minori e quattro medaglioni in stucco con altrettanti busti di personaggi. Due scene ai lati della \"macchinetta\" e altrettanti quadroni sulle pareti oltre gli scranni dei confrati, due scene realizzate all'ingresso.\nConfraternita di San Martino.\nIl Cappellano, eletto a vita, era la massima autorit\u00e0, a lui spettava la nomina dei Rettori che duravano in carica un anno. La nomina avveniva per solenne atto pubblico il giorno di San Martino o in un altro giorno scelto dallo stesso Cappellano.\nAumentando le esigenze di culto, il Cappellano e i Rettori non bastavano pi\u00f9 alla reggenza di un'Istituzione al servizio di quasi un terzo della cittadinanza, allora i cinque sacerdoti eleggevano due Procuratori amministratori ai quali spettava di curare la manutenzione e il buon funzionamento organizzativo come l'esazione e le proposte di utilizzazione dei legati. In caso di disaccordo o a parit\u00e0 di voti gli otto elettori dovevano passare ai voti segreti, le schede poi venivano consegnate per lo scrutinio al Padre guardiano dei Cappuccini. Il Cappellano aveva dei compiti specifici: coordinare l'attivit\u00e0 dei Rettori, e dei promotori, rappresentare l'Istituzione, stabilire i criteri testamentari dei legati nonch\u00e9 di quelli di fondazione di messe perpetue. A lui spettava anche coordinare i momenti di solenne preghiera e di formazione dei fedeli.\nCongregazione del Purgatorio.\nNel 1593, la Congregazione del Purgatorio fondata dal missionario cappuccino fra' Vincenzo d'Alcamo e quella detta del \u00ab\"Suffragio\"\u00bb fondata da un altro missionario dello stesso Istituto, si fusero costituendo un'unica Congregazione che fu incorporata al tempio assumendo la denominazione di Confraternita di San Martino."}
{"id": "8392364", "revid": "39884", "url": "https://it.wikipedia.org/wiki?curid=8392364", "title": "Consumo di tabacco", "text": ""}
{"id": "8392366", "revid": "767487", "url": "https://it.wikipedia.org/wiki?curid=8392366", "title": "La macchina dell'amore", "text": "La macchina dell'amore (\"Love Machine\") \u00e8 un film del 1971 diretto da Jack Haley Jr..\n\u00c8 una commedia statunitense con John Phillip Law, Dyan Cannon e Robert Ryan. Il film \u00e8 tratto dall'omonimo romanzo di Jacqueline Susann.\nTrama.\nUn giovane viene assunto e, in breve tempo, occupa un posto di rilievo ma la volont\u00e0 di arrivare al successo a tutti i costi lo rende sempre pi\u00f9 egoista e spregiudicato. La donna che l'ha aiutato \u00e8 divenuta nel frattempo sua amante facendo arrivare il giovane al vertice dell'azienda ma un litigio tra i due e la triste fama fattasi sono causa della fine della sua carriera."}
{"id": "8392367", "revid": "599013", "url": "https://it.wikipedia.org/wiki?curid=8392367", "title": "John Milner", "text": "Carriera.\nMilner si forma e inizia la carriera agonistica nell', con cui gioca tre stagioni nella serie cadetta inglese.\nNel 1963 viene ingaggiato dal , club di Fourth Division, giocandovi quattro stagioni prima di passare al .\nNel 1968 si trasferisce in America per venire ingaggiato dagli statunitensi del , con cui disputa la prima edizione della North American Soccer League. Milner con i \"Beacons\" chiuse la stagione al quinto ed ultimo posto della Atlantic Division.\nL'anno seguente si trasferisce in Canada per giocare nel , club militante nei campionati locali della Columbia Britannica.\nNella stagione 1974 ritorna nella NASL per giocare nella , con cui gioca un solo incontro e ottiene il terzo e ultimo posto della Central Division."}
{"id": "8392371", "revid": "1305772", "url": "https://it.wikipedia.org/wiki?curid=8392371", "title": "Noticed", "text": "Noticed \u00e8 un singolo del rapper statunitense Lil Mosey, pubblicato il 13 luglio 2018 come primo estratto dal primo album in studio \"Northsbest\".\nVideo musicale.\nIl video musicale, diretto da Cole Bennett, \u00e8 stato reso disponibile il 20 luglio 2018."}
{"id": "8392374", "revid": "933835", "url": "https://it.wikipedia.org/wiki?curid=8392374", "title": "Tolomeo I dei conti di Tuscolo", "text": "Biografia.\nTolomeo era figlio del conte di Tuscolo Gregorio III e alla sua morte, avvenuta nel 1099 subito dopo l'elezione a Papa di Pasquale II, gli succedette alla guida del casato, anche se era stato associato al potere a fianco del padre gi\u00e0 da circa vent'anni; Tolomeo era molto vicino al Pontefice, tanto che questi, nei suoi mesi di lontananza da Roma nel 1108, gli affid\u00f2 la gestione dei beni papali extraurbani. Tuttavia, proprio approfittando dell'assenza di Pasquale II, Tolomeo organizz\u00f2 un'insurrezione a cui parteciparono Tuscolo, Anagni, Palestrina e la Sabina e divent\u00f2 il riferimento dello schieramento filo-imperiale; nel 1111, in occasione dell'incoronazione di Enrico V di Franconia a imperatore Tolomeo era a capo delle sue truppe a Ferentino e nel 1116 condusse un attacco contro le truppe pontifice in trasferimento da Roma a Fumone presso un passo del monte Algido, sconfiggendole. Negli anni successivi continu\u00f2 lo scontro tra Tolomeo e Pasquale secondo, il quale per\u00f2 riusc\u00ec a ottenere il controllo del Circeo e l'appoggio dell'abbazia di Grottaferrata. Tolomeo mor\u00ec nel mese di giugno del 1130, lasciando il controllo della casata a Tolomeo II, figlio di lui e una certa Dulcisia e marito di Berta di Franconia, figlia dell'imperatore Enrico V."}
{"id": "8392378", "revid": "31886", "url": "https://it.wikipedia.org/wiki?curid=8392378", "title": "Zofia Zamenhof", "text": "Biografia.\nEra figlia di L. L. Zamenhof, ideatore dell'esperanto, e di sua moglie Klara. Fu sorella di Adamo e Lidia Zamenhof.\nDal 1907 al 1913 studi\u00f2 medicina all'Universit\u00e0 di Losanna. Lavor\u00f2 dapprima nell'ospedale di Lebedyn e poi a Varsavia. Durante la seconda guerra mondiale si trasfer\u00ec nel ghetto di Varsavia, dove continu\u00f2 la sua attivit\u00e0 di medico finch\u00e9 non fu portata nel campo di concentramento di Treblinka, dove mor\u00ec nell'estate del 1942."}
{"id": "8392380", "revid": "767487", "url": "https://it.wikipedia.org/wiki?curid=8392380", "title": "Meravigliosa (film)", "text": "Meravigliosa (\"Los dos rivales\") \u00e8 un film italo-spagnolo del 1960 diretto da Carlos Ar\u00e9valo e Siro Marcellini."}
{"id": "8392386", "revid": "18323", "url": "https://it.wikipedia.org/wiki?curid=8392386", "title": "Juha Piironen", "text": ""}
{"id": "8392405", "revid": "439868", "url": "https://it.wikipedia.org/wiki?curid=8392405", "title": "Chiesa dei Santi Maurizio e Compagni (Campodenno)", "text": "La chiesa dei Santi Maurizio e Compagni \u00e8 la parrocchiale di Campodenno, in Trentino. Fa parte della zona pastorale delle Valli del Noce e risale al XV secolo.\nStoria.\nLa prima cappella nel centro abitato con dedicazione a San Maurizio venne documentata gi\u00e0 dal 1449, o forse solo da alcuni anni pi\u00f9 tardi, dal 1478. Negli atti relativi a una visita pastorale effettuata nel 1555 risultava avere tre altari. L'altar maggiore era dedicato a san Maurizio mentre i due laterali erano dedicati a san Lorenzo e ai santi Fabiano e Sebastiano.\nAll'inizio XVII secolo fu richiesto, durante un'altra visita pastorale, di ridipingere la pala dell'altar maggiore, e questo fa pensare che in precedenza fossero gi\u00e0 presenti affreschi, almeno dal secolo precedente.\nNel 1631 ottenne dignit\u00e0 curaziale, sussidiaria della pieve di Denno.\nVerso la fine del XVIII secolo l'edificio fu oggetto di ampliamenti e sopraelevazioni. Furono edificati un presbiterio nuovo e una sacrestia, inoltre vennero tolte dalla sala le tombe che vi erano state \ncollocate.\nDurante il 1837 una ristrutturazione comport\u00f2 il rifacimento della volta della sala e venne costruito un nuovo portale di accesso sul prospetto principale. Subito dopo la met\u00e0 del XIX secolo vennero edificate due cappelle laterali e il camposanto esterno fu sistemato nella parte a nord del tempio. Furono anche fuse tre nuove campane dalla ditta De Poli di Vittorio Veneto.\nLa torre campanaria venne ristrutturata sia alla fine del secolo sia nel 1901.\nDopo il primo conflitto mondiale furono realizzati interventi che riguardarono la copertura del tetto e gli interni, dove venne arricchita la dotazione ornamentale con nuovi stucchi e fu rifatta l'imbiancatura. Fu necessario inoltre rifondere le campane che erano state requisite dalle forze austriache nel periodo bellico. \nCarlo Donati realizz\u00f2 affreschi nella zona presbiteriale poi, alcuni anni pi\u00f9 tardi, il ciclo di interventi pittorici si concluse nel 1927 con la decorazione delle volte sia della sala sia del presbiterio.\nOttenne dignit\u00e0 parrocchiale nel 1959.\nA partire dagli anni sessanta fu oggetto di importanti interventi come il rifacimento delle strutture del tetto, l'adeguamento degli impianti con la realizzazione di spazi idonei, la sostituzione della pavimentazione della sala, la protezione contro le infiltrazioni di umidit\u00e0 e l'adeguamento liturgico. Nel 1980 fu costruito l'organo a canne.\nUlteriori interventi restaurativi sono iniziati nel 1987 e altri ne sono stati programmati a partire dal 2005.\nDescrizione.\nLa facciata, pur se di dimensioni notevoli, ha un aspetto semplice, a capanna con due spioventi. La copertura della torre campanaria \u00e8 realizzata con scandole lignee.\nLa sala \u00e8 a navata unica con due cappelle laterali. Il \"Martirio di San Maurizio e la Madonna col Bambino\" \u00e8 opera di Carlo Donati. L'altar maggiore \u00e8 novecentesco ed \u00e8 stato realizzato in marmo policromo. L'altare destro, coevo, \u00e8 ornato da una pala opera di Domenico Udine, raffigurante \"Madonna e devoti oranti per la guarigione di un infermo\". L'altare a sinistra, pi\u00f9 antico e risalente alla fine del XVII secolo, potrebbe essere opera di Simone Lenner e conserva una statua lignea della \"Madonna Immacolata\"."}
{"id": "8392408", "revid": "22475", "url": "https://it.wikipedia.org/wiki?curid=8392408", "title": "Nome comune (chimica)", "text": "In chimica, un nome comune, o nome volgare, \u00e8 una denominazione non sistematica attribuita a una sostanza chimica. Il nome dato alla sostanza chimica non fa riferimento alle regole di nessun sistema formale di nomenclatura chimica, come la nomenclatura IUPAC inorganica, la nomenclatura IUPAC dei composti organici, la nomenclatura Stock o la nomenclatura tradizionale. Un nome volgare non \u00e8 un nome formale ed \u00e8 generalmente un nome comune, attribuito alla sostanza secondo i motivi pi\u00f9 disparati. La parola \"volgare\", spesso usata in senso peggiorativo, intende significare \"luogo comune\".\nIn generale, i nomi volgari non sono utili nel descrivere le propriet\u00e0 essenziali della sostanza chimica: propriet\u00e0 come la struttura molecolare di un composto chimico o lo stato di ossidazione di un elemento non sono deducibili dal nome. Inoltre i nomi comuni possono essere ambigui e non identificano in modo univoco la sostanza. Ad esempio, un nome comune come \"il metallo bianco\" pu\u00f2 essere riferito a sostanze molto differenti chimicamente.\nD'altra parte, i nomi sistematici possono essere difficili e troppo lunghi da utilizzare, per cui spesso al loro posto sono utilizzati i nomi volgari.\nI nomi volgari di sostanze chimiche spesso hanno origini nel linguaggio comune; possono provenire da usi storici, ad esempio in alchimia. Molti nomi volgari precedono l'istituzione di convenzioni di denominazione formali. I nomi possono essere basati su una propriet\u00e0 della sostanza chimica, per esempio: aspetto (colore, sapore o odore), consistenza e struttura cristallina, un luogo in cui \u00e8 stato trovato o da dove viene lo scopritore, il nome di uno scienziato, una figura mitologica, un corpo astronomico, la forma della molecola, e talvolta anche personaggi immaginari.\nDefinizioni.\nNei documenti scientifici, trattati internazionali, brevetti e definizioni legali, sono necessari nomi di sostanze chimiche che li identificano in modo inequivocabile, esigenza soddisfatta dai nomi sistematici. Uno di questi sistemi \u00e8 stato sviluppato nel 1950 dall'Unione internazionale di chimica pura e applicata (IUPAC). Altri sistemi sono stati sviluppati dall'American Chemical Society (ACS), dall'Organizzazione internazionale per la standardizzazione (ISO) e dall'Organizzazione mondiale della sanit\u00e0 (OMS).\nOltre ai nomi volgari, i chimici hanno costruito nomi semi-volgari aggiungendo un simbolo standard a una radice volgare. Alcuni nomi volgari e semi-volgari sono cos\u00ec ampiamente usati che sono stati ufficialmente adottati dalla IUPAC; questi sono noti come \"nomi ritenuti\".\nElementi.\nI nomi tradizionali degli elementi sono volgari, alcuni originari dall'alchimia. La IUPAC ha accettato questi nomi, ma ha anche definito nomi sistematici di elementi che non sono stati ancora preparati in laboratorio. Ha adottato una procedura in base alla quale gli scienziati a cui viene attribuita la preparazione di un elemento possono proporre un nuovo nome. Una volta che la IUPAC ha accettato un nome volgare, sostituisce il nome sistematico attribuito in precedenza per poter menzionare l'elemento negli articoli scientifici.\nOrigini del nome degli elementi.\nNove elementi erano conosciuti dal Medioevo: oro, argento, stagno, mercurio, rame, piombo, ferro, zolfo e carbonio . Il mercurio prende il nome dal pianeta, ma il suo simbolo deriva dal latino \"hydrargyrum\", che a sua volta deriva dal greco \"\u03c5\u03b4\u03c1\u03ac\u03c1\u03b3\u03c5\u03c1\u03bf\u03c2\", che significa argento liquido; il mercurio \u00e8 anche conosciuto come \"quicksilver\" in inglese. I simboli per gli altri otto sono derivati dai loro nomi latini.\nLa nomenclatura sistematica \u00e8 iniziata dopo che Louis-Bernard Guyton de Morveau ha dichiarato la necessit\u00e0 di \"un metodo di denominazione costante, che aiuti l'intelligenza e allevi la memoria\". Il sistema risultante fu reso popolare dalla pubblicazione del \"M\u00e9thode de nomenclature chimique\" (Metodo della nomenclatura chimica) nel 1787 da parte di Antoine Lavoisier. Lavoisier ha proposto che gli elementi prendessero il nome dalle loro propriet\u00e0. Per i successivi 125 anni, la maggior parte dei chimici segu\u00ec questo suggerimento, usando radici greche e latine per comporre i nomi; per esempio, l'idrogeno (\"produttore di acqua\"), l'ossigeno (\"produttore di acido\"), l'azoto (\"produttore di soda\"), il bromo (\"puzza\") e l'argon (\"nessuna reazione\" quindi \"lento, pigro\" nel reagire) erano basati su radici greche, mentre i nomi di iodio e cloro derivavano dalle parole greche per i loro colori caratteristici. Indio, rubidio e tallio sono stati nominati in modo simile per i colori di linee particolari nei loro spettri di emissione. L'iridio, che forma composti di molti colori diversi, prende il nome \"dall'iride\", il latino per \"arcobaleno\". I gas nobili sono stati tutti nominati per la loro origine o propriet\u00e0. L'elio deriva dal greco \"elio\", che significa \"sole\" perch\u00e9 \u00e8 stato inizialmente rilevato come una linea nello spettro del sole (non si sa perch\u00e9 sia stato scelto il suffisso \"-io\", che viene usato per i metalli). Gli altri gas nobili sono neon (\"nuovo\"), argon (\"lento, pigro\"), krypton (\"nascosto\"), xeno (\"sconosciuto\") e radon (\"dal radio\").\nA molti altri elementi sono stati dati nomi che hanno poco o nulla a che fare con le loro propriet\u00e0. Gli elementi sono stati nominati per i corpi celesti (elio, selenio, tellurio, rispettivamente per il sole, la luna e la terra; cerio e palladio per Cerere e Pallade, due asteroidi). Sono stati nominati per le figure mitologiche, tra cui Titani in generale (titanio) e Prometeo in particolare (promezio); Divinit\u00e0 romane e greche (uranio, nettunio e plutonio) e loro discendenti (tantalio per Tantalo, figlio di Zeus, e niobio per Niobe, figlia di Tantalo); e divinit\u00e0 norrene (vanadio per la dea Vanad\u00eds e torio per il dio Thor).\nAlcuni elementi sono stati nominati per gli aspetti della storia della loro scoperta. In particolare, il tecnezio e il promezio furono cos\u00ec chiamati perch\u00e9 i primi campioni rilevati furono sintetizzati artificialmente, in analogia al dono del fuoco agli uomini che il Titano Prometeo ruba agli dei. Nessuno dei due elementi ha isotopi di sufficiente stabilit\u00e0 per essere presente in natura sulla Terra in quantit\u00e0 significative.\nGli scopritori di altri elementi li hanno chiamati come il loro paese d'origine o citt\u00e0. Marie Curie diede il nome all'elemento polonio dalla sua terra di origine Polonia; rutenio, gallio, germanio e lutezio erano basati sui nomi latini di Russia, Francia, Germania e Parigi. Altri elementi prendono il nome dal luogo in cui sono stati scoperti. Quattro elementi, terbio, erbio, itterbio e ittrio prendono il nome da un villaggio svedese Ytterby, dove venivano estratti i minerali che li contenevano. Altri elementi che prendono il nome da luoghi sono magnesio (dal nome di magnesia ), stronzio, scandio, europio, tulio (dopo un antico nome romano per l'estremo nord della Scandinavia), olmio, rame (derivato da Cipro, dove fu estratto nell'era romana), afnio, renio, americio, berkelio, californio e darmstadtio .\nPer gli elementi fino a 92 (uranio), \u00e8 stato scoraggiato nominare gli elementi a partire da nomi di persone. Le due eccezioni sono di derivazione indiretta: gli elementi prendono il nome da minerali che a loro volta prendono il nome da persone. Questi erano gadolinio (trovato nella gadolinite, dal nome del chimico finlandese Johan Gadolin) e samario (il samarskite minerale prende il nome da un ingegnere minerario russo, Vasili Samarsky-Bykhovets ). Tra gli elementi transuranici, questa restrizione fu attenuata, seguirono il curio (dopo i Curie), l'einsteinio, il fermio (Enrico Fermi), il mendelevio (Dmitri Mendeleev), il nobelio (Alfred Nobel) e il laurenzio (dopo Ernest Lawrence).\nRelazione con gli standard IUPAC.\nLa IUPAC ha stabilito standard internazionali per la denominazione di nuovi elementi: il primo scienziato o laboratorio ad isolare un elemento ha il diritto di proporre un nome. Dopo un processo di revisione, il Consiglio IUPAC prende la decisione, in linea con la tradizione, che i nomi possono essere basati su un concetto, un carattere mitologico, oggetto astronomico, minerale, luogo, propriet\u00e0 dell'elemento o scienziato. Per quegli elementi che non sono stati ancora scoperti, IUPAC ha istituito un sistema di nomi sistematico. I nomi combinano sillabe che rappresentano le cifre del numero atomico, seguite da \"-ium\". Ad esempio, \"unununium\" \u00e8 l'elemento 111 (\"un\" \u00e8 la sillaba per 1). Tuttavia, una volta trovato l'elemento, il nome sistematico viene sostituito da uno comune, in questo caso roentgenio.\nI nomi IUPAC per gli elementi sono destinati all'uso nelle lingue ufficiali. All'epoca della prima edizione del Libro rosso IUPAC (che contiene le regole per i composti inorganici), quelle lingue erano l'inglese e il francese; ora l'inglese \u00e8 l'unica lingua ufficiale. Tuttavia, altre lingue hanno ancora i loro nomi per gli elementi. Il simbolo chimico del tungsteno, W, si basa sul nome tedesco \"wolfram\", che si trova nel wolframite e deriva dal tedesco per \"schiuma di lupo\", come il minerale era noto ai minatori sassoni. Il nome \"tungsteno\" significa \"pietra pesante\", una descrizione della scheelite, un altro minerale in cui si trova il tungsteno. I nomi tedeschi per idrogeno, ossigeno e azoto sono \"Wasserstoff\" (sostanza acquosa), \"Sauerstoff\" (sostanza acida) e \"Stickstoff\" (sostanza che soffoca). I nomi russi di idrogeno, ossigeno e carbonio sono \"vodorod\", \"kislorod\" e \"uglerod\" (che generano rispettivamente acqua, acido e carbone). I nomi cinesi corrispondenti sono \"q\u012bngq\u00ec\" (gas leggero), \"y\u01cengq\u00ec\" (gas nutriente) e \"d\u00e0nq\u00ec\" (gas di diluizione). Uno schema per la traduzione di nomi chimici in cinese fu sviluppato da John Fryer e Xu Shou nel 1871. Dove i nomi tradizionali erano ben stabiliti, li mantenevano; altrimenti, un singolo carattere per un nome \u00e8 stato composto da una delle cinque \"xing\" (fasi) \u2013 metallo, legno, acqua, fuoco e terra\u00a0\u2013 e un suono dal nome inglese dell'elemento.\nChimica inorganica.\nAll'inizio, la terminologia per i composti chimici seguiva regole simili alla denominazione degli elementi. I nomi potrebbero essere basati sull'aspetto della sostanza, inclusi tutti e cinque i sensi. Inoltre, i prodotti chimici hanno preso il nome dalla consistenza, dalla forma cristallina, da una persona o da un luogo, dalle sue propriet\u00e0 mediche putative o dal metodo di preparazione.\nIl sale (cloruro di sodio) \u00e8 solubile e viene utilizzato per migliorare il gusto del cibo. Sostanze con propriet\u00e0 simili sono diventate note come sali, in particolare il \"sale Epsom\" (solfato di magnesio, trovato in una sorgente salina amara nella citt\u00e0 inglese di Epsom). L'ammonio (con il nome formale poco usato azoto triidruro) fu estratto per la prima volta dal sal ammoniaca, che significa \"sale di Amon\". Gli antichi romani ne notarono dei cristalli nei templi egizi dedicati al dio Amon; i cristalli si erano condensati dal fumo del letame di cammello in fiamme. L'acetato di piombo era chiamato \"zucchero di piombo\".: Altri nomi come \"zucchero di piombo\" (piombo (II) acetato ), \"burro di antimonio\" (tricloruro di antimonio), \"olio di vetriolo\" (acido solforico) e \"crema di tartaro\" (bitartrato di potassio) hanno preso in prestito la loro lingua dalla cucina. Molti altri nomi erano basati sul colore; per esempio, ematite, orpimento e verderame derivano da parole che significano \"pietra simile al sangue\", \"pigmento d'oro\" e \"verde della Grecia\".\nAlcuni nomi si basano sul loro utilizzo. La calce \u00e8 un nome generico per materiali che combinano ossido di calcio, carbonati, e acqua; il nome deriva da una radice \"attaccare o aderire\"; il suo primo utilizzo fu come malta per l'edilizia.\nL'acqua ha diversi nomi sistematici, tra cui \"ossid\u00e0no\" (il nome IUPAC), \"ossido di idrogeno\" e \"monossido di diidrogeno\" (DHMO). Quest'ultima \u00e8 stata la base della beffa del monossido di diidrogeno, un documento satirico che \u00e8 stato diffuso avvertendo i lettori dei pericoli della sostanza chimica (ad esempio, \u00e8 fatale se inalato ).\nChimica organica.\nNella chimica organica, alcuni nomi comuni o volgari derivano da una notevole propriet\u00e0 della cosa chiamata. Ad esempio, la lecitina, il nome comune di fosfatidilcolina, era originariamente isolata dal tuorlo d'uovo. La parola \u00e8 coniata dal greco \u03bb\u03ad\u03ba\u03b9\u03b8\u03bf\u03c2 (l\u00e9kithos) per \"tuorlo\" .\nMolti nomi volgari continuano ad essere usati perch\u00e9 i loro equivalenti sistematici sono considerati troppo complicati per l'uso quotidiano. Ad esempio, \"acido tartarico\", un composto trovato nel vino, ha un nome sistematico di acido 2,3-diidrossibutanedioico. Il pigmento \u03b2-carotene ha un nome IUPAC di 1,3,3-trimetil-2 - [(1E, 3E, 5E, 7E, 9E, 11E, 13E, 15E, 17E) -3,7,12,16-tetrametile -18- (2,6,6-trimetilcicloesen-1-il) octadeca-1,3,5,7,9,11,13,15,17-nonaenil] cicloesene. Tuttavia, il nome volgare pu\u00f2 essere potenzialmente confuso. Sulla base del suo nome, si potrebbe arrivare alla conclusione che la molecola teobromina contiene uno o pi\u00f9 atomi di bromo, mentre in realt\u00e0 \u00e8 un alcaloide simile nella struttura alla caffeina.\nNome volgare derivato struttura chimica.\nDiverse molecole organiche hanno nomi semi-comuni in cui i suffissi \"-ano\" (per un alcano) o \"-ene\" (per un alchene) vengono aggiunti a un nome in base alla forma della molecola: alcuni sono raffigurati di seguito. Altri esempi includono barrelano (a forma di botte), fenestrano (con un motivo a vetri), ladderano (a forma di scala), olimpiadano (con una forma con la stessa topologia degli anelli olimpici) e acido quadratico (noto anche come acido squarico). \nNome volgare derivato dalla narrativa.\nIl complesso dell'acido boemico \u00e8 una miscela di sostanze chimiche ottenuta attraverso la fermentazione di una specie di actinobatteri. Nel 1977 i componenti sono stati isolati e sono stati trovati utili come agenti antitumorali e antibiotici antracicline. Gli autori hanno chiamato il complesso e uno dei suoi componenti \"bohemamine\", dall'opera La boh\u00e8me di Puccini, e i componenti rimanenti hanno preso il nome dai personaggi dell'opera: alcindoromicina (Alcindoro), collinemicina (Colline), marcellomicina (Marcello), mimimicina (Mim\u00ec), musettamicina (Musetta), rudolfomicina (Rodolfo) e schaunardimicina (Schaunard). Tuttavia, le relazioni tra i personaggi non riflettono correttamente le relazioni chimiche.\nUn laboratorio di ricerca presso Lepetit Pharmaceuticals, guidato da Piero Sensi, amava affinare i soprannomi per i prodotti chimici che avevano scoperto, convertendoli successivamente in una forma pi\u00f9 accettabile per la pubblicazione. L'antibiotico Rifampicina prende il nome da un film francese, \"Rififi\", su una rapina di gioielli. Hanno soprannominato un altro antibiotico \"Mata Hari\" prima di cambiare il nome in matamicina."}
{"id": "8392415", "revid": "1543377", "url": "https://it.wikipedia.org/wiki?curid=8392415", "title": "Francesco Giovanelli", "text": "Rappresent\u00f2 l'Italia nella categoria 8 metri di vela ai Giochi della IX Olimpiade che si tennero dal 2 al 9 agosto 1928 a Amsterdam. Giovanelli ricopr\u00ec il ruolo di timoniere, gli altri membri dell'equipaggio furono: Edoardo Moscatelli, Carlo Alberto D'Albertis, Marcantonio De Beaumont Bonelli, Mario Bruzzone e suo figlio Guido. La squadra, a bordo della \"Bamba\", progettata dallo stesso Giovanelli, ottenne il quarto posto finale della competizione categoria 8 metri."}
{"id": "8392416", "revid": "1305772", "url": "https://it.wikipedia.org/wiki?curid=8392416", "title": "Chiesa dei Santi Maurizio e Compagni", "text": ""}
{"id": "8392425", "revid": "657173", "url": "https://it.wikipedia.org/wiki?curid=8392425", "title": "Guido Giovanelli", "text": "Rappresent\u00f2 l'Italia nella categoria 8 metri di vela alle Olimpiadi di Amsterdam 1928. L'equipaggio era composto, oltre che da Giovanelli, da suo padre, il timoniere Francesco Giovanelli, e da Carlo Alberto D'Albertis, Marcantonio De Beaumont Bonelli, Mario Bruzzone e Edoardo Moscatelli ed ottenne, a bordo della \"Bamba\", il quarto posto finale della competizione categoria 8 metri."}
{"id": "8392426", "revid": "767487", "url": "https://it.wikipedia.org/wiki?curid=8392426", "title": "Mart\u00edn Gonz\u00e1lez (calciatore)", "text": "Caratteristiche tecniche.\n\u00c8 un difensore centrale.\nCarriera.\nHa esordito fra i professionisti il 13 settembre 2014 disputando con il l'incontro di Segunda Divisi\u00f3n Profesional perso 2-0 contro il ."}
{"id": "8392427", "revid": "599013", "url": "https://it.wikipedia.org/wiki?curid=8392427", "title": "Mario Garc\u00eda (calciatore)", "text": "Carriera.\nCresciuto nel settore giovanile del , ha esordito in prima squadra il 15 febbraio 2020 disputando l'incontro di Primera Divisi\u00f3n Profesional perso 2-1 contro il ."}
{"id": "8392428", "revid": "344646", "url": "https://it.wikipedia.org/wiki?curid=8392428", "title": "Controversia su Belzeb\u00f9", "text": ""}
{"id": "8392429", "revid": "188116", "url": "https://it.wikipedia.org/wiki?curid=8392429", "title": "Palazzo Senatorio (Trapani)", "text": "Il palazzo Senatorio, detto anche palazzo Cavarretta, \u00e8 un edificio storico in via Torrearsa a Trapani. Fu sede del Senato cittadino e oggi del comune.\nStoria.\nEdificato originariamente nel secolo XV, fu ampliato e rinnovato nel 1672 con l'aggiunta dell\u2019elegante e maestoso prospetto, dal cavaliere gerosolimitano Giacomo Cavarretta, su progetto dell\u2019architetto Andrea Palma, nell'antica Loggia dei pisani, risalente al 1400 per accogliere l'importante istituzione cittadina.\n\u00c8 collocato nel punto in cui la via Torrearsa (ex via degli Scultori) si incrocia con il corso Vittorio Emanuele (ex Rua Grande), alla destra della facciata vi \u00e8 la Torre dell'orologio.\nOggi \u00e8 sede delle sedute del consiglio comunale di Trapani.\nArchitettura.\nIl Palazzo, di chiara impronta barocca, \u00e8 strutturato su tre ordini. Nella facciata, all\u2019ultimo, vi sono le statue della Madonna di Trapani (al centro), di San Giovanni Battista e di Sant\u2019Alberto da Trapani, opere di Giuseppe Nolfo, realizzate nel 1700. Nel 1827 sono stati aggiunti i due caratteristici cassoni con l\u2019orologio ed il datario. Tra i due un fregio che rappresenta l'aquila con lo stemma della citt\u00e0."}
{"id": "8392433", "revid": "767487", "url": "https://it.wikipedia.org/wiki?curid=8392433", "title": "Rodrigo Izquierdo", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , ha esordito in prima squadra il 7 settembre 2014 disputando l'incontro di Primera Divisi\u00f3n Profesional perso 4-0 contro il . Dal 2017 al 2019 ha militato nello , in Messico, prima di fare ritorno al Cerro."}
{"id": "8392437", "revid": "767487", "url": "https://it.wikipedia.org/wiki?curid=8392437", "title": "Il maggiore di ferro", "text": "Il maggiore di ferro (\"The Iron Major\") \u00e8 un film del 1943 diretto da Ray Enright.\n\u00c8 un film biografico statunitense con Pat O'Brien, Ruth Warrick e Robert Ryan.\nTrama.\nL'allenatore Frank Cavanaugh, tornato dalla guerra, ricomincia ad allenare ma con il passare del tempo inizia a diventare cieco.\nDistribuzione.\nL'anteprima si tenne a Boston il 25 ottobre 1943.\nIn Italia non fu distribuito al cinema; venne trasmesso in televisione negli anni '80."}
{"id": "8392438", "revid": "344646", "url": "https://it.wikipedia.org/wiki?curid=8392438", "title": "Parabola del regno diviso", "text": ""}
{"id": "8392440", "revid": "15756", "url": "https://it.wikipedia.org/wiki?curid=8392440", "title": "Marino Freccia", "text": "Esperto di diritto feudale, fu consigliere del Regno di Napoli dal 1539 al 1560.\nBiografia.\nNacque nel 1503 a Ravello da una famiglia aristocratica, i Freccia o \"Frezza\", che diede i natali a vari giuristi, tra cui il padre Antonio. Si laure\u00f2 in giurisprudenza nel 1522 e inizi\u00f2 una carriera di avvocato, sempre a sostegno delle prerogative dei nobili, che gli confer\u00ec ampia fama e riconoscimenti. In seguito divenne lettore presso la locale universit\u00e0. Pubblic\u00f2 varie opere, mantenendo sempre uno speciale interesse per la storia giuridica e in particolare per il diritto feudale.\nDal suo matrimonio con Delia, figlia di Marino Scatteretica e di Beatrice Santomanco di Salerno, ebbe otto figli, solo uno dei quali gli sopravvisse.\nFu regio consigliere a Napoli dal 1539 al 1560, un periodo difficile segnato da vari rivolgimenti.\nAcquist\u00f2 nel 1554 dal principe Ferrante Sanseverino il feudo di Castellabate e in seguito la citt\u00e0 di Lettere, gi\u00e0 della famiglia della madre; il fisco tuttavia, in seguito alla disgrazia del principe e all'alienazione dei suoi beni, contest\u00f2 l'acquisto del feudo e lo mise all'asta, cos\u00ec Freccia riusc\u00ec a mantenerne solo il titolo.\nDopo avere scontato un esilio a Capri di due anni, venne definitivamente allontanato dagli incarichi politici nel 1563; negli ultimi anni si dedic\u00f2 interamente agli studi.\nMor\u00ec nel 1566 a Napoli e venne tumulato nella cappella di famiglia (demolita nel XIX secolo) nella basilica di San Domenico Maggiore."}
{"id": "8392441", "revid": "1601148", "url": "https://it.wikipedia.org/wiki?curid=8392441", "title": "Aggie Herring", "text": ""}
{"id": "8392446", "revid": "111823542", "url": "https://it.wikipedia.org/wiki?curid=8392446", "title": "Biblioteca pubblica", "text": ""}
{"id": "8392448", "revid": "767487", "url": "https://it.wikipedia.org/wiki?curid=8392448", "title": "La madre degli elefanti", "text": "La madre degli elefanti (\"The Elephant Queen\") \u00e8 un film documentario del 2018 diretto da Victoria Stone e Mark Deeble. Il film \u00e8 stato prodotto da Lucinda Englehart sotto lo stendardo di Deeble &amp; Stone. Il film vede come protagonista Chiwetel Ejiofor.\nIl film ha vinto l'International Green Film Award al Cinema for Peace Awards nel 2019. Lo stesso anno ai Critics 'Choice Movie Awards, \"La madre degli elefanti\" \u00e8 stato nominato per il miglior documentario scientifico / natura e migliore narrazione.\nTrama.\nAtena, una madre elefante di 50 anni, \u00e8 una matriarca di un branco di sole femmine, che comprende la madre Mala, la figlia maggiore Milli e il neonato Mimi. Gli elefanti vivono in una zona bucolica denominata \"The Kingdom\", con pozze d'acqua che ospitano anche rane toro, camaleonti, scarabei stercorari, killifish e tartarughe d'acqua dolce. Nel film gli animali sono rappresentati come personaggi dotati di personalit\u00e0, che vivono in armonia simbiotica. Una siccit\u00e0 costringe il gregge a lasciare il proprio ambiente e a viaggiare lontano verso una savana: il gruppo deve mangiare e bere molto per sopportare il percorso di 200 miglia che li porta alla prossima pozza d'acqua. La matriarca Atena deve prendere decidere se aspettare che Mimi diventi pi\u00f9 forte per il lungo viaggio, mettendo a rischio tutta la sua famiglia, o se partire nonostante il piccolo non sia ancora pronto a un viaggio tanto impegnativo.\nCast.\nL'attore Chiwetel Ejiofor narra il viaggio della famiglia degli elefanti.\nProduzione.\nNel 2009 un periodo di forte siccit\u00e0 ha colpito il Parco Nazionale di Amboseli, in Kenya, evento che \"ha aperto gli occhi\" per raccontare la storia degli elefanti.\nDistribuzione.\nIl 27 gennaio 2019 il film \u00e8 stato presentato in anteprima al Sundance Film Festival . Il film \u00e8 stato anche proiettato al Montclair Film Festival, Sydney Film Festival, e al Toronto International Film Festival . Il film \u00e8 stato successivamente reso disponibile per lo streaming su Apple TV+ il 1\u00ba novembre 2019."}
{"id": "8392449", "revid": "767487", "url": "https://it.wikipedia.org/wiki?curid=8392449", "title": "Franco L\u00f3pez", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile dell', ha esordito in prima squadra il 14 febbraio 2015 disputando l'incontro di Primera Divisi\u00f3n Profesional vinto 1-0 contro il . Il 15 gennaio 2017 si \u00e8 trasferito al ."}
{"id": "8392455", "revid": "965985", "url": "https://it.wikipedia.org/wiki?curid=8392455", "title": "De la guerre", "text": ""}
{"id": "8392457", "revid": "599013", "url": "https://it.wikipedia.org/wiki?curid=8392457", "title": "Giorgio Panzini", "text": "Carriera.\nCon la Pallacanestro Cant\u00f9 raggiunge la finale di Coppa delle Coppe nell'edizione 1979-80 e milita in Serie A."}
{"id": "8392459", "revid": "26630", "url": "https://it.wikipedia.org/wiki?curid=8392459", "title": "Sam Craigie", "text": "Carriera.\nNel 2010 vince il Campionato del mondo di snooker Under-21 qualificandosi per il Main Tour nella stagione 2011-2012. Il suo debutto in un torneo professionistico arriva nel Welsh Open 2016, perdendo per\u00f2 al primo turno contro Mark Allen. Fa un buon cammino al Northern Ireland Open 2017 arrivando fino agli ottavi, dopo aver battuto Kyren Wilson, Ben Woollaston e Mei Xiwen. Al China Open 2019 raggiunge per la prima volta in carriera i quarti di finale, dove viene sconfitto 6-0 da Neil Robertson che sarebbe poi andato a vincere il torneo."}
{"id": "8392461", "revid": "125713200", "url": "https://it.wikipedia.org/wiki?curid=8392461", "title": "De la guerre - Della guerra", "text": "De la guerre - Della guerra (\"De la guerre\") \u00e8 un film del 2008 diretto da Bertrand Bonello."}
{"id": "8392466", "revid": "767487", "url": "https://it.wikipedia.org/wiki?curid=8392466", "title": "A casa nostra (film 2017)", "text": "A casa nostra (\"Chez nous\") \u00e8 un film drammatico del 2017, coproduzione franco-belga, diretto da Lucas Belvaux.\nTrama.\nPauline \u00e8 un'infermiera a domicilio che vive con i figli, Tom e Lili, e il padre Jacques, operaio in pensione ed ex-militante del Partito Comunista Francese, in un paesino nel Passo di Calais, nel nord della Francia. Pauline appartiene a una famiglia operaia e deve preoccuparsi di sostenere l'intera famiglia col suo solo stipendio.\nPauline \u00e8 molto amata dai suoi pazienti, grazie al suo carattere aperto e accudente. Il dottor Philippe Berthier, medico di destra che aveva assistito la madre di Pauline prima che morisse, avvicina la ragazza alle idee di un partito nazionalista guidato da Agn\u00e8s Dorgelle, che propone proprio Pauline come candidata sindaco del suo comune.\nPauline si ricongiunge con St\u00e9phane Stankowiak, una sua vecchia fiamma dei tempi di scuola, che allena la squadra di calcio del figlio della donna. Pauline ignora che St\u00e9phane milita in un gruppo di picchiatori skinheads, dal quale lui prova gradualmente ad allontanarsi per non danneggiare la campagna elettorale della ragazza. Berthier invita St\u00e9phane ad allontanarsi definitivamente da Pauline, minacciandolo di rendere nota la sua militanza eversiva e il suo passato da picchiatore a servizio del partito della Dorgelle.\nQuando Pauline rivela a Jacques di candidarsi a sindaco con un partito di destra radicale, questi la caccia via, dicendo di non voler essere in alcun modo il padre di una fascista. I pazienti di Pauline si dividono: i pi\u00f9 conservatori le promettono tutto il loro sostegno, mentre i pi\u00f9 progressisti la allontanano. La stessa situazione si verifica tra gli amici dell'infermiera: la razzista Nathalie entra a far parte del suo staff, promuovendo anche un sito di fake news nei confronti dei profughi stabilitisi in Francia al fine di aumentare i consensi, mentre Nada, francese di nascita ma figlia di genitori slavi, le rinfaccia di essere solo la pedina di un branco di estremisti.\nTemendo per l'incolumit\u00e0 di Pauline, St\u00e9phane chiede ad alcuni suoi camerati di seguirla di nascosto per evitare che possa essere aggredita. Tuttavia, la situazione degenera e gli skinheads arrivano a ferire gravemente un contestatore di Pauline con un'arma da fuoco. Quando la ragazza prova a soccorrere il ferito, viene scacciata in malo modo da tutti gli abitanti di un condominio popolare. Disperata per essere stata allontanata da padre, amici e pazienti, e insospettita dal graduale allontanamento fisico di St\u00e9phane, Pauline visita Berthier, chiedendogli se lui c'entri qualcosa con tutto questo. Berthier rivela a Pauline il trascorso violento di St\u00e9phane, chiedendo alla ragazza di scegliere tra la politica o l'amore: Pauline sceglie di stare con St\u00e9phane e di abbandonare il partito, ritirandosi dalla corsa a sindaco e venendo prontamente sostituita da Nathalie.\nRicongiuntasi con Jacques, Pauline esce con i figli, il padre e St\u00e9phane allo stadio, divertendosi per tutta la durata della partita. Quando St\u00e9phane presta per pochi secondi il telefono a Lili per vedere i selfie scattati durante la partita, la bambina mostra per errore alla madre delle foto scattate da St\u00e9phane e dai suoi camerati in cui minacciano e maltrattano dei profughi. Inorridita dalle foto, Pauline si scaglia su St\u00e9phane, picchiandolo rabbiosamente, fino a che Jacques e i bambini non riescono a interrompere la sua furia e a portarla a casa.\nDistribuzione.\nLa pellicola fu distribuita nelle sale cinematografiche a partire dal 18 aprile 2018."}
{"id": "8392471", "revid": "767487", "url": "https://it.wikipedia.org/wiki?curid=8392471", "title": "Felipe Klein", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile dell', dal 2008 al 2011 ha giocato nei campionati statali brasiliani con le maglie di , , e prima di trasferirsi in Uruguay al dove ha disputato due stagioni da titolare collezionando 59 presenze fra campionato e coppe. Dal 2014 al 2015 ha giocato nelle serie inferiori brasiliane con , e , per poi fare ritorno in Uruguay, questa volta con la maglia del ."}
{"id": "8392482", "revid": "767487", "url": "https://it.wikipedia.org/wiki?curid=8392482", "title": "Un homme, un vrai", "text": "Un homme, un vrai \u00e8 un film del 2003 diretto da Arnaud Larrieu e Jean-Marie Larrieu."}
{"id": "8392484", "revid": "125281667", "url": "https://it.wikipedia.org/wiki?curid=8392484", "title": "Mirofore", "text": "Nel cristianesimo ortodosso la tradizione delle mirofore (dal greco: \u039c\u03c5\u03c1\u03bf\u03c6\u03cc\u03c1\u03bf\u03b9, in latino: \"Myrophorae\"), ovvero quelle donne che sono menzionate nel Nuovo Testamento, che vennero coinvolte nella sepoltura del corpo di Ges\u00f9 e che trovarono la tomba vuota a seguito della sua risurrezione. Il termine tradizionalmente fa riferimento alle donne che portarono la mirra alla tomba di Cristo la mattina in cui venne trovata poi vuota da loro stesse. Nel cristianesimo occidentale, le donne alla tomba sono indicate solitamente come le tre Marie, anche se esistono altre varianti del nome. Esse sono citate anche nel momento in cui Giuseppe d'Arimatea e Nicodemo tolgono Ges\u00f9 dalla croce e lo imbalsamano con mirra e aloe, lo avvolgono in teli di lino e lo depongono nella tomba nuova. (Mt 27,55\u201361; Mt 28,1\u201310; Mc 15,40\u201316,11; Lc 23,50\u201324,10; Gv 19,38\u201320,18).\nLe donne seguirono Ges\u00f9 durante il suo primo ministero in Galilea, provvedendo a lui ed ai suoi discepoli ci\u00f2 di cui abbisognavano (Mc 15,41). Rimasero fedeli a lui persino durante i momenti pi\u00f9 pericolosi del suo arresto e della sua esecuzione, e non solo rimasero sotto la croce, ma lo accompagnarono alla sua sepoltura. Per l'impedimento del giorno di sabato, la sepoltura fu frettolosa. Il costume della legge ebraica del tempo prevedeva che le persone tornassero successivamente a compiangere il morto. Una volta passato il sabato, le donne tornarono il prima possibile alla tomba di Ges\u00f9, portando con loro mirra per ungerne il corpo. Fu a quel punto che a loro venne rivelata per prime la Risurrezione e furono loro incaricate di annunciarlo agli apostoli. Esse furono, in effetti, apostole degli apostoli. Per questa ragione, le mirofore, ed in particolare Maria Maddalena sono spesso indicate come \"eguali al pari degli apostoli\".\nNomi delle mirofore.\nLe mirofore sono tradizionalmente:\nA queste si aggiungono, sebbene impropriamente, anche \nRiferimenti liturgici.\nNelle tradizioni ortodossa orientale e greca, la \"terza domenica di Pasqua\" \u00e8 detta la \"domenica delle mirofore\". Le letture in questa festivit\u00e0 enfatizzano il ruolo degli individui presenti alla morte e Risurrezione di Ges\u00f9: Mc 16,9-20, Atti 6,1-7 e Mc 15,43\u201316,8.\nLa festivit\u00e0 commemora non solo gli eventi relativi alla Risurrezione, ma anche quelli della sepoltura di Cristo, occasione nella quale vengono ripetuti gli inni del sabato santo. Tra questi si includono il \"Troparion\" del giorno: \"Il nobile Giuseppe...\" (ma con un'ulteriore frase finale che commemora la Risurrezione) ed il \"Doxastikhon\" at ai vespri con l' \"Aposticha\": \"Giuseppe assieme a Nicodemo...\"\nLa settimana che segue \u00e8 detta settimana delle mirofore ed il \"Troparion\" viene menzionato ogni giorno nelle ore canoniche e nella liturgia. Il \"Doxastikhon\" viene ripetuto nuovamente ai vespri il gioved\u00ec e il venerd\u00ec.\nLa maggior parte delle mirofore hanno feste separate nelle quali vengono commemorate separatamente, e queste hanno il nome di \"Menaion\".\nNumerosi sono gli inni liturgici che parlano delle mirofore, in particolare nell'Octoechos e nel \"Pentecostarion\". Ogni domenica, vi \u00e8 uo speciale inno cantato agli offici del mattino e della notte, detto \"Hypako\u00eb\", (dal greco: \u038e\u03c0\u03b1\u03ba\u03bf\u03af), che significa \"inviato\", e si riferisce al fatto che le mirofore vennero inviate ad annunciare la risurrezione agli apostoli.\nDiverse cattedrali e chiese ortodosse sono dedicate alle mirofore.\nRuolo delle mirofore.\nNei vangeli, ed in particolare in quelli sinottici, le donne hanno un ruolo centrale nella morte e sepoltura di Ges\u00f9 nonch\u00e9 nella scoperta della sua tomba vuota. Tutti e tre i vangeli sinottici fanno ripetutamente riferimento alle donne come a portatrici del Verbo, rappresentando quindi il ruolo di messaggere della Risurrezione.\nLa presenza delle donne trova il proprio compimento nella scoperta della tomba vuota, fatto che pu\u00f2 essere interpretato come un'ulteriore sfida alla credibilit\u00e0 della loro successiva testimonianza dal momento che, nella cultura dell'epoca (greco-romana e ebraica), ci si sarebbe aspettato che una scoperta tanto importante in una narrazione fosse fatta da un uomo, anzi da pi\u00f9 uomini e anche di un certo rilievo, in quanto punto focale della fede, anzich\u00e9 da \"semplici donne.\" C. H. Dodd ha considerato la narrazione di Giovanni come \"auto-autenticante\", in quanto secondo i canoni dell'epoca nessuno avrebbe creduto al fatto che Ges\u00f9 fosse apparso ad una \"donna poco conosciuta\" come Maria Maddalena. Ad ogni modo, alcuni passaggi del Mishnah (Yebamoth, 16,7; Ketubot 2,5; Eduyot 3,6) indicano che le donne furono testimoni in quanto non vi erano testimoni maschi disponibili. Anche Giuseppe Flavio e Plinio il Giovane hanno utilizzate figure femminili come loro testimoni. Inoltre, san Paolo non fa menzione di donne. Bart D. Ehrman ha detto a tal proposito:\n\"Uno dei temi principali di Marco \u00e8 che virtualmente nessuno durante il ministero di Ges\u00f9 riusc\u00ec a comprendere veramente chi lui fosse. La sua famiglia non lo comprese. Le persone della sua citt\u00e0 non lo compresero. I capi del suo popolo non lo capirono. Nemmeno i discepoli lo capirono! Per Marco, solo chi era fuori da tutto ci\u00f2 comprese chi era Ges\u00f9: una donna senza nome lo unse, il centurione alla croce credette in lui. Chi lo comprese alla fine? Non la famiglia di Ges\u00f9! N\u00e9 i discepoli! E' un gruppo di donne sconosciute... le donne alla tomba...\"\nI tre vangeli sinottici nominano alternativamente due o tre donne in occasione della passione e risurrezione e del resto la Torah (Deuteronomio 19,15) prescriveva la presenza di due o pi\u00f9 testimoni per un giudizio in tribunale. Tra le donne chiamate per nome (altre sono lasciate anonime dal testo), Maria Maddalena \u00e8 presente in tutti e quattro i racconti evangelici, e Maria la madre di Ges\u00f9 \u00e8 presente in tutti e tre i vangeli sinottici; ad ogni modo esistono delle varianti in ciascun vangelo riguardo alle donne presenti alla morte, alla sepoltura ed alla scoperta della tomba vuota. Ad esempio, Marco nomina tre donne alla croce di Ges\u00f9 e le stesse tre donne alla tomba, ma solo due erano presenti alla sepoltura. Esempi simili a questo si ritrovano in Matteo e Luca e pertanto lo studioso Richard Bauckham ha notato come gli evangelisti avessero mostrato una \"cura scrupolosa\" e \"furono particolarmente attenti a precisare quali e quante donne furono presenti agli eventi cruciali\" in quanto non vi sarebbe stata alcuna ragione, al di l\u00e0 dell'accuratezza del resoconto storico, per utilizzare non sempre lo stesso insieme di personaggi per una scena piuttosto che per l'altra.\nil racconto di Marco (che \u00e8 il pi\u00f9 antico di tutti e quattro i manoscritti) riporta che le donne non dissero nulla a nessuno. Il vangelo di Matteo e quello di Marco non riportano altri fatti relativi alla tomba. Luca descrive Pietro che corre alla tomba per verificare di persona quanto detto dalle donne, mentre Giovanni precisa che vi and\u00f2 anche il \"discepolo da lui prediletto\" (ovvero lo stesso Giovanni) dietro a Pietro."}
{"id": "8392492", "revid": "547034", "url": "https://it.wikipedia.org/wiki?curid=8392492", "title": "Partito Nazionalista (Argentina)", "text": "Il Partito Nazionalista (spagnolo: \"Partido Nacionalista\", PN) \u00e8 stato un partito politico dell'Argentina, fondato nel 1862 da Bartolom\u00e9 Mitre per concorrere alle elezioni presidenziali del 1862.\nIl suo principale scopo era \"federalizzare\" anzich\u00e9 \"autonomizzare\" la citt\u00e0 di Buenos Aires, sostenuta invece dal Partito Autonomista, che fu il principale avversario del Partito Nazionalista.\nIl partito si dissolse nel 1890, quando conflu\u00ec nell'Unione Civica, predecessore della contemporanea Unione Civica Radicale.\nIl Partito Nazionalista fondava il suo pensiero sull'ideologie comunemente definita \"Mitrismo\", dal suo leader Bartolom\u00e9 Mitre. Mitre sosteneva un nazionalismo di stampo romantico e liberale, critico del liberalismo classico i cui eccessi di libert\u00e0 riteneva portassero al caos e, di conseguenza, alla tirannia. Tale visione era fortemente influenzata dalla lettura storica di Mitre, che si ispirava alle opere del politico dottrinario francese Fran\u00e7ois Guizot. Di conseguenza, il federalismo era visto come una naturale evoluzione caotica e, in linea con l'originale pensiero unitarista, il \"mitrismo\" si schierava per un forte presidenzialismo e avversava il populismo del rivale Partito Autonomista."}
{"id": "8392494", "revid": "945903", "url": "https://it.wikipedia.org/wiki?curid=8392494", "title": "Page 2 - A Collection of Her Most Famous Songs", "text": "Page 2 - A Collection of Her Most Famous Songs \u00e8 un album discografico di Patti Page, pubblicato dalla casa discografica Mercury Records nel maggio del 1957."}
{"id": "8392495", "revid": "775372", "url": "https://it.wikipedia.org/wiki?curid=8392495", "title": "Sons of Confederate Veterans", "text": "I Sons of Confederate Veterans (SCV) \u00e8 un'organizzazione no profit e di beneficenza statunitense di discendenti maschili di veterani confederati con sede a Elm Springs a Columbia, in Tennessee.\nStoria.\nLa fondazione.\nLa SCV fu fondata il 1\u00ba luglio 1896, presso il City Auditorium (l'attuale Virginia Commonwealth University in Cary Street Gym) a Richmond, in Virginia, da R. E. Lee Camp, un veterano confederato. \u00c8 nota per erigere e mantenere monumenti e tombe della guerra civile americana, osservare il Confederate Memorial Day e incoraggiare lo studio storico del sud. Gli attivisti hanno posto una nuova enfasi sul controverso diritto di mostrare in pubblico simboli confederati.\nConfederate Veteran.\nIl \"Confederate Veteran\" era un magazine dei veterani del Confederate States Army, che erano pubblicati dal 1893. Sono anche l'organo stampa ufficiale dell'United Confederate Veterans e dell'United Daughters of the Confederacy. Gli editori erano Sumner Archibald Cunningham ed Edith D. Pope."}
{"id": "8392499", "revid": "585241", "url": "https://it.wikipedia.org/wiki?curid=8392499", "title": "Palestina (Stato)", "text": ""}
{"id": "8392504", "revid": "287204", "url": "https://it.wikipedia.org/wiki?curid=8392504", "title": "Nicholas Minorsky", "text": "Fu noto soprattutto per i suoi studi di teoria del controllo e per la prima proposta d'applicazione di controller PID nei sistemi di governo automatico per le navi della Marina statunitense. \nBiografia.\nNicholas Minorsky nacque il 24 settembre 1885 a Korcheva, Tver, a nord-ovest di Mosca, sull'alto fiume Volga, una citt\u00e0 ora sommersa sotto il bacino idrico di Ivankovo. Educato alla Nikolaev Maritime Academy di San Pietroburgo, si laure\u00f2 nel 1908 e poi entr\u00f2 con il grado di tenente nella Marina imperiale russa. Dal 1908 al 1911 studi\u00f2 nel dipartimento di Ingegneria Elettrica dell'Universit\u00e0 di Nancy, conseguendo prima il diploma di elettricista in ingegneria. Nel 1912 consegu\u00ec la licenza in scienze, sempre all'universit\u00e0 di Nancy. Ritorn\u00f2 quindi a San Pietroburgo e studi\u00f2 all'Imperiale Istituto di Tecnologia di San Pietroburgo, laureandosi in ingegneria elettromeccanica nel 1914. Dopo la laurea, prest\u00f2 servizio nella flotta dal 1914 al 1916. Dal 1916 al 1917 Minorsky fu sovrintendente di girobussole e docente di fenomeni giroscopici e applicazioni presso la Nikolaev Maritime Academy dove invent\u00f2 il girometro, un indicatore di velocit\u00e0 angolare che nei test confront\u00f2 con la sensibilit\u00e0 dell'occhio umano nel rilevare le velocit\u00e0 angolari. \nTra il 1917 al 1918 fu addetto navale presso l'ambasciata russa di Parigi finch\u00e9 nel giugno 1918, a causa della guerra civile russa, decise di emigrare negli Stati Uniti. \nDal 1918 al 1922 Minorsky lavor\u00f2 come assistente di CP Steinmetz presso il General Electric Research Laboratory di Schenectady, New York e poi nel 1922 aiut\u00f2 nell'installazione e nel collaudo dello sterzo automatico a bordo della corazzata USS \"New Mexico\". In relazione a questo lavoro Minorsky ha scritto un articolo che introduce il concetto di controllo integrale e derivato che costituisce una delle prime discussioni formali sulla teoria del controllo in lingua inglese. Oggi, questa analisi \u00e8 considerata pionieristica e fondamentale per la teoria del controllo come i lavori di James Clerk Maxwell, Edward John Routh e Adolf Hurwitz . \nDal 1924 al 1934 Nicholas Minorsky fu professore di elettronica e fisica applicata all'Universit\u00e0 della Pennsylvania, conseguendo il dottorato in fisica presso la medesima istituzione nel 1929.\nDal 1934 al 1940, per conto del Dipartimento della Marina degli Stati Uniti d'America, Minorsky lavor\u00f2 alla stabilizzazione del rollio delle navi nel laboratorio sperimentale presso il New York Navy Yard , progettando nel 1938 un sistema di stabilizzazione del serbatoio attivato in una nave modello da 5 tonnellate. Una versione in scala reale del sistema fu testata nella USS Hamilton, ma presentava problemi di stabilit\u00e0 del controllo e con lo scoppio della Seconda Guerra Mondiale ogni ulteriore sviluppo del progetto fu interrotto.\nDal 1940 al 1946 Minorsky fu consulente speciale del direttore del David Taylor Model Basin, continuando le sue indagini sulla stabilizzazione attiva delle navi e sulla guerra antisommergibile, interessandosi anche di meccanica non lineare. \nNel 1946 si trasfer\u00ec in California presso la divisione di ingegneria meccanica della Stanford University, dove continu\u00f2 i suoi studi riprendendo i test su vasta scala del sistema di stabilizzazione attiva delle navi, questa volta a bordo della USS Peregrine.\nNel secondo dopoguerra grande fu il contributo di Nicholas Minorsky nel diffondere e far conoscere negli Stati Uniti gli studi di meccanica non lineare che grande sviluppo stavano avendo in quegli anni in Unione Sovietica.\nDopo il pensionamento abit\u00f2 con la moglie, di origine francese, nel sud della Francia ma dalla fine degli Anni Cinquanta si stabil\u00ec un'intensa collaborazione con il matematico Giovanni Sansone che port\u00f2 il Minorsky a passare buona parte degli ultimi anni della sua vita a Firenze e frequentando spesso l'Istituto di Matematica \"U.Dini\" dell'Ateneo Fiorentino continu\u00f2 a lavorare, tenere seminari e conferenze in Europa, scrivere articoli per varie riviste, finch\u00e9 si spense nel 1970. \nNel 1969 Minorsky don\u00f2 alla Sede di Matematica della Biblioteca di Scienze dell'Universit\u00e0 di Firenze circa 172 volumi e 683 estratti miscellanei - 80 dei quali scritti da lui - che andarono a costituire l'attuale Fondo librario Nicholas Minorsky.\nPremi.\n1955 Premio Montyon dell'Accademia delle Scienze francese.\nOpere.\nElenco di opere selezionate: "}
{"id": "8392506", "revid": "54354", "url": "https://it.wikipedia.org/wiki?curid=8392506", "title": "Cammino primitivo", "text": ""}
{"id": "8392507", "revid": "599013", "url": "https://it.wikipedia.org/wiki?curid=8392507", "title": "Ignacio Yepez", "text": "Caratteristiche tecniche.\n\u00c8 una seconda punta.\nCarriera.\nHa esordito fra i professionisti il 5 maggio 2016 disputando con il l'incontro di Copa Colombia perso 1-0 contro il . Dal 2017 al 2019 ha militato nelle giovanili di , e prima di passare al . Alla sua prima stagione fra i professionisti colleziona 11 presenze segnando 3 gol nella seconda divisione uruguaiana, al termine della quale si trasferisce al ."}
{"id": "8392508", "revid": "481666", "url": "https://it.wikipedia.org/wiki?curid=8392508", "title": "Agnes Herring", "text": ""}
{"id": "8392509", "revid": "481666", "url": "https://it.wikipedia.org/wiki?curid=8392509", "title": "Sylvia Bremer", "text": ""}
{"id": "8392510", "revid": "767487", "url": "https://it.wikipedia.org/wiki?curid=8392510", "title": "Passione nel deserto", "text": "Passione nel deserto (\"Passion in the Desert\") \u00e8 un film statunitense del 1997 diretto da Lavinia Currier.\nIl film su un racconto di Honor\u00e9 de Balzac."}
{"id": "8392517", "revid": "57342", "url": "https://it.wikipedia.org/wiki?curid=8392517", "title": "Jean-Jacques Rausin", "text": "Biografia.\nIl suo debutto in un lungometraggio avviene nel 2008."}
{"id": "8392518", "revid": "767487", "url": "https://it.wikipedia.org/wiki?curid=8392518", "title": "Futbol'nyj Klub Lu\u010d-\u0116nergija 2016-2017", "text": "Questa voce raccoglie le informazioni riguardanti la Lu\u010d-\u0116nergija nelle competizioni ufficiali della stagione 2016-2017.\nStagione.\nLa squadra termon\u00f2 il campiomnato in sedicesima posizione, a pari punti col ; la posizione sarebbe valsa la retrocessione, mal a rinuncia del consent\u00ec al club il ripescaggio.\nIn Coppa di Russia fu subito eliminata, proprio dal (sconfitta esterna per 1-0)."}
{"id": "8392520", "revid": "599013", "url": "https://it.wikipedia.org/wiki?curid=8392520", "title": "Glenn D'Hollander", "text": ""}
{"id": "8392524", "revid": "767487", "url": "https://it.wikipedia.org/wiki?curid=8392524", "title": "Francesco Mazzei (regista)", "text": ""}
{"id": "8392527", "revid": "767487", "url": "https://it.wikipedia.org/wiki?curid=8392527", "title": "Tykho Moon", "text": "Tykho Moon \u00e8 un film del 1996 diretto da Enki Bilal."}
{"id": "8392534", "revid": "643662", "url": "https://it.wikipedia.org/wiki?curid=8392534", "title": "Aleksey Gritsaenko", "text": ""}
{"id": "8392535", "revid": "287204", "url": "https://it.wikipedia.org/wiki?curid=8392535", "title": "Upulvan", "text": "Upulvan (in singalese \u0d8b\u0db4\u0dd4\u0dbd\u0dca\u0dc0\u0db1\u0dca \u200d\u0daf\u0dd9\u0dc0\u0dd2\u0dba\u0ddd, in pali \"Uppalavanna\") \u00e8 una divinit\u00e0 custode dello Sri Lanka. I buddisti dello Sri Lanka credono sia anche il protettore del buddismo nel Paese. Il nome Upulvan rappresenta il suo colore del corpo, significa \"color ninfea blu\". Il culto di Upulvan inizi\u00f2 durante il periodo medievale in Sri Lanka e in seguito la divinit\u00e0 fu identificata con il dio Vishnu (\"Vishnu deviyo\") della tradizione ind\u00f9. Secondo le tradizioni e le leggende locali, Upulvan \u00e8 il dio a cui il Buddha ha affidato la tutela dello Sri Lanka e del Buddha S\u0101sana del Paese. \nResoconti storici e leggende.\nSecondo le cronache dello Sri Lanka \"Dipavamsa\" e \"Mahavamsa\", il principe indiano del nord Vijaya e i suoi settecento seguaci furono benedetti dal dio Upulvan al loro arrivo in Sri Lanka nel 543 a.C. La seconda apparizione del dio Upulvan nelle fonti letterarie si verifica nel VII e VIII secolo e ancora dopo un intervallo di diversi secoli il suo nome riappare nel XIII e XIV secolo come dio per eccellenza. Sebbene il dio Upulvan sia menzionato nel \"Mahavamsa\" come la divinit\u00e0 custode dello Sri Lanka, il primo riferimento al culto di Upulvan \u00e8 datato al XIII secolo. \nIl poema dell'era Kotte \"Panditha Perakumba Siritha\" narra la storia di come il dio Upulvan trasfigur\u00f2 un tronco di un albero di \"kihiri\" e lo port\u00f2 sulla spiaggia del regno di Devinuwara, nel sud dello Sri Lanka. La notte prima dell'incidente, il re Dappula I (661-664), che era il monarca regnante, sogn\u00f2 l'arrivo di questo tronco di kihiri trasfigurato. Di conseguenza, il re e il suo popolo si precipitarono sulla spiaggia e recuperarono il tronco. Scolpirono l'immagine del dio dal ceppo del kihiri e lo portarono in cerimonia per la consacrazione. La poesia afferma inoltre che il legno di detto ceppo di kihiri venne anche usato come medicina per il trattamento di varie malattie. Il \"Paravi Sandesaya\", scritto da Thotagamuwe Sri Rahula Thera nel XV secolo, menziona il nome della consorte del dio Upulvan come Sandavan Biso, nonch\u00e9 un figlio di nome Dhanu chiamato anche Janak. \nNel periodo medievale divinit\u00e0 locali, quali Upulvan, Katharagama, Saman e Vibhisana vennero ad essere venerate come protettori dell'isola. L'iscrizione del re Buvanekabahu IV del XIV secolo \u00e8 la prima iscrizione che fa riferimento alle divinit\u00e0 custodi dello Sri Lanka. Nello stesso secolo Nissanka Alagakkonara eresse quattro santuari per le divinit\u00e0 custodi mentre costruiva la fortezza di Kotte. Upulvan sembra essere stato il pi\u00f9 popolare di questi dei guardiani e il suo tempio principale era situato a Devinuwara (Dewundara) nel Matara. \"Dewundara Devala Sannasa\" parla della terra dedicata al tempio dagli antichi re dello Sri Lanka. Un secondo tempio per il dio Upulvan fu eretto dal re Parakkramabahu IV ad Aluthnuwara, Satara Korale nel distretto di Kegalle. Le prove rivelano che la terra e altre dotazioni furono fatte a questo tempio fino all'inizio del XVII secolo. \nIdentificazione con Vishnu.\nAlla fine del XV secolo, il dio Upulvan fu identificato con il dio Vishnu dell'induismo, fatto che poteva essere attribuito alla somiglianza delle due divinit\u00e0 e all'influenza ind\u00f9 e braminica che ha prevalso durante l'epoca del regno di Kotte . Successivamente sono state accostate immagini di Upulvan raffigurato come Vishnu alle immagini del Buddha nei templi buddisti in tutto il paese. Dopo che l'identit\u00e0 del dio Upulvan fu fusa con il dio Vishnu, l'uso del nome Upulvan scomparve lentamente e il culto di Upulvan come Vishnu si diffuse in tutto lo Sri Lanka. La divinit\u00e0 era importante per il rito dell'incoronazione abisheka. \nOggi \u00e8 comunemente accettato che Upulvan e Vishnu siano divinit\u00e0 identiche nello Sri Lanka. Ma esistono diversi punti di vista su questa identificazione e secondo alcuni storici e fonti, le due divinit\u00e0 non sono identiche. Ci sono anche fonti che equiparano il dio Upulvan al dio vedico Varuna, il protettore e il signore degli oceani, e in tale veste viene assunto come protettore dell'isola dello Sri Lanka, cos\u00ec come Avalokite\u015bvara e Tara.\nTempli maggiori.\nUn antico tempio dedicato al dio Upulvan si trovava a Devinuwara nel Matara, la zona pi\u00f9 meridionale del paese. Secondo le cronache storiche, il complesso multi-religioso Devinuwara, il tempio buddista e il \"devale\" (santuario) di Upulvan furono iniziati dal re Dappula I (Dappula-sen) nel VII secolo d.C. L'origine del festa di Esala di Devinuwara risale ai tempi del re Parakramabahu II che aveva ricostruito i templi fatiscenti durante il suo regno. I re Parakramabahu VI, Vijayabahu VII e Bhuvanekabahu VII di Kotte fecero ulteriori interventi sul tempio. Il santuario sacro \u00e8 menzionato nel \"Kokila Sandesaya\" (\"Messaggio portato dall'uccello Kokila\") scritto nel XV secolo con riferimento alle gesta di Sapumal Kumaraya. Il complesso del tempio fu visitato da Ibn Battuta nel XIV secolo e Zheng He nel XV secolo. Nel 1587, un esercito portoghese guidato da Thome de Sousa Arronches attacc\u00f2 la citt\u00e0 sacra e distrusse i templi per distrarre il re Rajasinha I dall' assedio di Colombo. Il re Rajasinghe II riusc\u00ec a riconquistare Matara e ricostru\u00ec il santuario del dio Vishnu, che \u00e8 attualmente noto come \"Uthpalawarna Sri Vishnu Devalaya\". \nOggi Vishnu \u00e8 venerato da un gran numero di devoti nello Sri Lanka ed \u00e8 particolarmente venerato come custode dell'isola. Ci sono molti templi e santuari che sono dedicati al dio in molte parti dello Sri Lanka. Processioni annuali (\"peraheras\") sono tenute per rendere omaggio al dio nella maggior parte di questi templi. Alcuni dei pi\u00f9 famosi santuari e templi di Vishnu (\"devale\" e \"kovil\") nello Sri Lanka si trovano a Kandy, Vallipuram, Aluthgama (Kande Viharaya) e Dehiwala."}
{"id": "8392538", "revid": "2036605", "url": "https://it.wikipedia.org/wiki?curid=8392538", "title": "Il sale della terra (parabola)", "text": "Il sale della terra \u00e8 una delle parabole di Ges\u00f9, riportata dal \"Vangelo secondo Marco\" e dal \"Vangelo secondo Matteo\".\nNel \"Vangelo secondo Marco\", Ges\u00f9 si trova in casa a Cafarnao e ammaestra i suoi discepoli; tra le altre cose dice loro:\nIl \"Vangelo secondo Matteo\" riprende ed estende la parabola contenuta nel vangelo marciano; qui la parabola \u00e8 pronunciata nel corso del Discorso della Montagna quando, subito dopo aver completato le beatitudini, Ges\u00f9 dice:\nSuccessivamente, Ges\u00f9 dice ai discepoli che sono \u00abla luce del mondo\u00bb e prosegue raccontando la parabola della lampada."}
{"id": "8392542", "revid": "1776210", "url": "https://it.wikipedia.org/wiki?curid=8392542", "title": "Commander-in-Chief, Stazione Costa d'Irlanda", "text": ""}
{"id": "8392545", "revid": "767487", "url": "https://it.wikipedia.org/wiki?curid=8392545", "title": "Facundo Moreira", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , nel corso della sua carriera ha disputato oltre 150 presenze divise fra la massima divisione uruguaiana e venezuelana."}
{"id": "8392546", "revid": "125822705", "url": "https://it.wikipedia.org/wiki?curid=8392546", "title": "Christopher O'Connell", "text": "Carriera.\nFa il suo debutto nel tabellone principale di un torneo ATP a gennaio del 2017, qualificandosi all'Apia International di Sydney, ma venendo subito sconfitto dal portoghese Gast\u00e3o Elias.\nA febbraio dello stesso anno ottiene una wild card per il tabellone principale dell'Australian Open, sua prima partecipazione in un Grande Slam, dove viene eliminato al primo turno dal bulgaro Grigor Dimitrov.\nNel 2020 riceve un'altra wild card per l'Australian Open, ma anche questa volta non riesce ad andare oltre il primo turno, dove viene sconfitto in quattro set dal russo Andrej Rubl\u00ebv. Anche nel torneo di doppio, dove gareggia grazie a una wild card insieme a Andrew Harris, esce al primo turno."}
{"id": "8392547", "revid": "827882", "url": "https://it.wikipedia.org/wiki?curid=8392547", "title": "Befanini", "text": "I befanini o befanotti sono biscotti tipici della Toscana e soprattutto della Versilia e della Lucchesia. Sono dei frollini di pasta frolla, spesso ricoperti di palline di zucchero colorate, che si preparano in occasione dell'Epifania.\nStoria.\nI befanini sono biscotti semplici, di forme rotondeggianti e allungate, che vengono preparati durante il periodo natalizio e principalmente per il giorno dell'Epifania.\nIn passato venivano preparati dalle singole famiglie; pi\u00f9 di recente, sono spesso prodotti da panifici e aziende dolciarie.\nNon esiste una ricetta originale dei befanini in quanto la ricetta veniva tramandata a voce di famiglia in famiglia e ognuno la modificava a suo piacimento. Inizialmente i befanini non venivano decorati con zuccherini colorati, poich\u00e9 questi non esistevano ancora in commercio.\nFino alla met\u00e0 del Novecento non era in uso la calza e il giorno della Befana si preparavano con i befanini dei cestini ornati di carta colorata tagliata con gli smerli. La tradizione popolare attribuiva ai befanini la propriet\u00e0 di garantire un abbondante latte mammario alle ragazze.\nPi\u00f9 avanti si incominciarono a creare le calze della Befana, le quali erano realizzate dalle famiglie con vere e proprie calze riempite di befanini.\nSuccessivamente le calze venivano confezionate con avanzi di stoffa e piccoli decori e spesso non contenevano solamente i befanini, ma anche frutta secca, mandarini, arance e anche le caratteristiche formine per ritagliare i befanini.\nGli stampi da befanino sono pi\u00f9 grossi dei normali stampi per biscotti (almeno ) e tradizionalmente rappresentano le figure tipiche dell'Epifania rappresentate nei presepi: \nTuttavia, sono tipici anche gli stampi che raffigurano: \nNei periodi pi\u00f9 recenti, sul mercato si trovano centinaia di stampi di forme differenti, ma le figure tipiche sono diventate pi\u00f9 rare.\nIngredienti.\nGli ingredienti principali per la preparazione della pasta frolla sono:\nPer la decorazione invece vengono spesse usate palline di zucchero colorate.\nPreparazione.\nInizialmente preparare l'impasto della pasta frolla. Per prima cosa sbattere le uova con lo zucchero in una ciotola finch\u00e9 non saranno spumose; poi aggiungere il burro ammorbidito, la farina ben setacciata, il sale e infine il latte. Successivamente mescolare fino a ottenere un impasto morbido e omogeneo. \nPer ultimo aggiungere il lievito, il rum o aroma di rum e la scorza di un limone o di un'arancia. \nQuando il tutto sar\u00e0 ben amalgamato, lasciare riposare per una mezz'ora l'impasto al fresco. \nIn seguito spianare la pasta col matterello sulla spianatoia, poca per volta, fino a ottenere una sfoglia alta circa mezzo centimetro. \nDopo di che iniziare a ricavare delle figure usando le apposite formine di ferro sagomate. \nMettere poi i befanini in una teglia ricoperta di carta da forno e quindi spennellarli con un uovo sbattuto e decorarli a piacimento con palline di zucchero colorate. \nPer ultimo cuocere in forno a 180 \u00b0C per circa 20 minuti, finch\u00e9 non assumono un bel colore tra il dorato e il nocciola; toglierli e lasciarli raffreddare.\nConservazione.\nUna volta freddi, i befanini si conservano in barattoli di vetro ermetici per circa 15-20 giorni senza perdere di fragranza. \nSono spesso usati per la colazione o per la merenda.\nVarianti.\nUna variante dei befanini toscani \u00e8 la versione marchigiana, realizzata con pasta frolla aromatizzata all'anice. \nUn'altra caratteristica che contraddistingue i befanini marchigiani da quelli tradizionali toscani \u00e8 che vengono decorati con una glassa a base di acqua e zucchero, chiamata \"viacca\", e da codette di zucchero.\nConsumo.\nI befanini vengono principalmente prodotti nelle cucine casalinghe, ma sono prodotti e commercializzati anche da panifici, pasticcerie e supermercati delle aree di consumo tradizionale.\nInizialmente venivano prodotti solo nel periodo dell'Epifania ma oggi sono reperibili per gran parte dell'anno.\nModi di dire.\nIn Toscana i befanini hanno dato origine anche a modi di dire: \nLa caratteristica principale dei befanini \u00e8 la croccantezza della pasta frolla. Nel vernacolo locale tegghio significa rigido. \nQuesto modo di dire viene usato per riferirsi a una persona rigida, soprattutto in senso figurato.\nSi usa in Toscana per dire che si \u00e8 stanchi morti, sfiniti.\nAltri progetti.\n "}
{"id": "8392548", "revid": "287204", "url": "https://it.wikipedia.org/wiki?curid=8392548", "title": "Quinidio", "text": "Dal 556 al 575 fu vescovo di Vaison (dip. Vaucluse, regione Provenza-Alpi-Costa Azzurra).\nBiografia.\nQuinidio nacque a Vaison-la-Romaine verso il 500, in una famiglia nobile e cristiana; si narra che sua madre abbia fatto un giorno un pellegrinaggio ad Arles ove avrebbe inteso una voce che le annunciava che avrebbe avuto un figlio e che questi sarebbe poi diventato vescovo.\nAncora molto giovane egli si ritir\u00f2 in un romitaggio a Tolone e poi nell'abbazia di Lerino ove studfi\u00f2. Evangelizz\u00f2 la Bassa Provenza, in particolare le zone di Brignoles, Besse-sur-Issole e Gonfaron, ove molte localit\u00e0 portano il suo nome. La tradizione orale lo definisce uomo sapiente e pio.\nIl vescovo di Vaison, Teodosio, lo chiam\u00f2 presso di lui per farne il suo Arcidiacono. Egli lo rappresent\u00f2 al concilio di Arles del 554 e fu consacrato vescovo nel 556 dall'arcivescovo di Arles Sapaudo. Ha fama di aver governato la sua diocesi con molta saggezza. Le sue virt\u00f9 e la qualit\u00e0 delle sue prediche gli diedero una certa rinomanza e fu chiamato a partecipare ai concili di Parigi del 557 e del 573. \nMor\u00ec il 15 febbraio 579 e il suo corpo fu inumato sotto l'altar maggiore della cattedrale Notre-Dame-de-Nazareth di Vaison. Nel XIII secolo il vescovo Rambaud Flotte lo fece iscrivere nel catalogo dei santi per conto di papa Innocenzo III. La sua sepoltutra fu ritrovata nel corso dei lavori di restauro della cattedrale nel 1950.\n\u00c8 il santo patrono di Vaison-la-Romaine, di Gonfaron e della diocesi di Avignone.\nLa sua memoria liturgica cade il 15 febbraio."}
{"id": "8392551", "revid": "1776210", "url": "https://it.wikipedia.org/wiki?curid=8392551", "title": "Commander-in-Chief, Jamaica Station", "text": ""}
{"id": "8392553", "revid": "115267321", "url": "https://it.wikipedia.org/wiki?curid=8392553", "title": "Sheriff (singolo)", "text": "Sheriff \u00e8 un singolo del gruppo musicale italiano Oliver Onions, pubblicato nel 1979 e parte della colonna sonora del film \"Uno sceriffo extraterrestre... poco extra e molto terrestre\", diretto da Michele Lupo.\nDescrizione.\n\"Sheriff\" \u00e8 un brano scritto da Cesare De Natale, su musica di Guido e Maurizio De Angelis dallo stile italo disco in voga in quel periodo. Il singolo, pubblicato in Italia nel settembre del 1979, fu distribuito con due differenti copertine con stesso numero di catalogo. Una vedeva il duo fotografato sopra una motocicletta, la stessa utilizzata da Bud Spencer all'interno del film, una seconda copertina riproduceva il distintivo da sceriffo che veniva dato in omaggio all'interno del disco come transferello.\n\"Six Ways\" \u00e8 la canzone pubblicata sul lato B del singolo, brano scritto dagli stessi autori e non facente parte della colonna sonora ma, incluso nell'album omonimo dello stesso anno.\nIl singolo fu distribuito anche in Germania e Bolivia, con il brano \"Dreaming Woman\" sul lato B."}
{"id": "8392562", "revid": "767487", "url": "https://it.wikipedia.org/wiki?curid=8392562", "title": "Gast\u00f3n Filgueira", "text": "Caratteristiche tecniche.\n\u00c8 un terzino sinistro.\nCarriera.\nNel 2006 ha disputato due amichevoli con la Nazionale uruguaiana, entrambe contro il .\nDal 2009 al 2014 ha giocato in Brasile con le maglie di , e principalmente in S\u00e9rie B e nei campionati statali.\nStatistiche.\n\"Statistiche aggiornate al 30 marzo 2020\"."}
{"id": "8392582", "revid": "1924342", "url": "https://it.wikipedia.org/wiki?curid=8392582", "title": "Some Say", "text": ""}
{"id": "8392593", "revid": "1745361", "url": "https://it.wikipedia.org/wiki?curid=8392593", "title": "Fiachrae", "text": "Nella tradizione storica irlandese, Fiachrae era un principe irlandese, figlio dell'alto re Eochaid Mugmedon (m.362) e di sua moglie Mongfind, sorella di Crimthann mac Fidaig (m.367). Fu antenato delle dinastie U\u00ed Fiachrach del Connacht. Visse alla fine del IV secolo.\n\"La morte violenta di Crimthann mac Fidaig e dei tre figli di Eochaid Muigmed\u00f3n\" racconta la storia dei figli di Eochaid Mugmed\u00f3n. Secondo questa saga, il suo fratellastro, il sommo re Niall Noigiallach (d. 405), fece di Brion, il fratello di Fiachrae, il suo campione e Brion conquist\u00f2 cos\u00ec la regalit\u00e0 del Connacht. Ci\u00f2 port\u00f2 alla guerra tra Brion e Fiachrae ed essi combatterono una battaglia a Damchluain (vicino a Tuam, Contea di Galway). Fiachrae fu catturato e portato a Tara. Tuttavia, il figlio di Fiachrae Nath \u00cd radun\u00f2 le forze e sconfisse e uccise Bri\u00f3n in una seconda battaglia a Damchluain.\nFiachrae venne rilasciato da Niall e gli venne data la posizione di Brion come campione del re. Con suo fratello Ailill, Fiachrae and\u00f2 a prendere ostaggi in Munster. I fratelli sconfissero Eochaid figlio di Crimthainn e raccolsero bottino e ostaggi. Tuttavia, Fiachrae fu gravemente ferito e mor\u00ec a Ferrach, nel Meath, sulla strada di casa. Gli ostaggi del Munster furono sepolti vivi con lui come omaggio."}
{"id": "8392596", "revid": "1632387", "url": "https://it.wikipedia.org/wiki?curid=8392596", "title": "Sazzie", "text": "Sazzie (precedentemente The Good Natured e Lovestarrs) \u00e8 un progetto musicale synthpop solista condotto da Sarah McIntosh (nata nel gennaio 1991 ad Highclere, Hampshire) alla voce e tastiere. Precedentemente era un gruppo musicale, composto anche dal fratello Hamish McIntosh al basso e da George Hinton (collega universitario della cantante) alla batteria.\nCarriera.\n2008\u20132011: \"Warriors\" e \"Your Body Is A Machine\".\nSarah si approcci\u00f2 alla musica fin da bambina, suonando il violino; tuttavia sent\u00ec che non era il giusto strumento per lei e cos\u00ec pass\u00f2 alla batteria. Anche cantante del coro scolastico, a quattordici anni trov\u00f2 una tastiera Yamaha durante le pulizie di primavera a casa della nonna. In un anno riusc\u00ec ad imparare a suonarlo e a comporre le sue prime canzoni, con il fratello Hamish. Successivamente and\u00f2 all'universit\u00e0 di musica, ma scopr\u00ec che condurre gli studi e contemporaneamente perseguire la sua carriera era impossibile, cosicch\u00e9 decise di abbandonare gli studi.\nDopo un primo singolo che ricevette una certa attenzione, \"Our Very Last\", The Good Natured autopubblicarono il loro EP \"Warriors\" il 7 luglio 2008, ricevendo un alto interesse della stampa, soprattutto per i testi. Il 13 settembre 2009 rilasciarono il secondo, \"Your Body Is a Machine\".\n2011\u20132012: Parlophone, \"Skeleton\" e \"5-HT\".\nNel marzo 2011, The Good Natured firmarono per la Regal Recordings e Parlophone, per cui rilasciarono il terzo EP \"Skeleton\" il 20 giugno. La title-track arriv\u00f2 al numero 68 della classifica top 100 dei singoli pi\u00f9 venduti in Germania. Ottennero un contratto pure con la statunitense Astralwerks, che distribu\u00ec l'opera in tutto il suolo americano l'11 ottobre. Il 9 dicembre 2012, pubblicarono il primo singolo, \"5-HT\", accompagnato da un videoclip; tuttavia, non ebbe un buon successo di pubblico o critica. In quell'anno, i The Good Natured e Vince Clarke realizzarono il brano \"Ghost Train\" da scaricare gratuitamente.\nIl 28 marzo 2013, la band annunci\u00f2 che il loro album di debutto si sarebbe intitolato \"Prism\". Il 25 luglio per\u00f2, via il loro profilo Facebook, comunicarono di essere stati buttati fuori dall'etichetta pochi mesi prima di aver trascorso il tempo successivo in uno sforzo infruttuoso per riavere i masters in modo che potessero rilasciare autonomamente il disco. Affermarono anche che il loro concerto finale sarebbe stato sul palco del Temple of Boom al Secret Garden Party quello stesso mese.\n2014\u20132017: Lovestarrs, \"Get Your Sexy On\", \"Supernova\", nuovi EP e l'album.\nIl 4 dicembre 2013, sempre su Facebook, il gruppo annunci\u00f2 che nel 2014 sarebbe ritornato \u00abin una nuova forma\u00bb. A gennaio 2013 infatti ufficializzarono il cambio di nome in Lovestarrs.\nIl 31 marzo i Lovestarrs pubblicarono il loro singolo \"Get Your Sexy On\"; venne ben accolta dalla critica, soprattutto dal \"The Guardian\", che lo defin\u00ec \u00abeccellente\u00bb. A settembre rilasciarono l'EP \"Supernova\", promuovendolo con un tour in Inghilterra e Svezia.\nIl 12 ottobre 2015, lanciarono una campagna Kickstarter per coprire i costi di produzione di due nuovi EP e del loro album \"Andromeda\", \"Cassiopeia\" e \"Planet Lovestarr\", da rilasciare nel 2016. Sarah dichiar\u00f2 che ci\u00f2 veniva fatto in modo da assicurarsi la propriet\u00e0 della loro musica e consentire loro di ottenere la licenza a rilasciarla attraverso la nuova etichetta DEFDISCO per evitare gli stessi problemi che avevano avuto con Parlophone / EMI. La campagna ebbe successo con il 107% del loro obiettivo raggiunto.\n2017 \u2013 oggi: Sazzie.\nIl 3 luglio 2017, Sarah annunci\u00f2 sul suo profilo Facebook la rinascita del progetto, convertito ad atto solista e rinominato Sazzie Il 31 luglio pubblic\u00f2 su YouTube il primo brano registrato sotto questo nome, ovvero una cover del brano di Kesha \"Praying\".\nInfluenze.\nThe Good Natured furono comparati a La Roux, Ladytron, Lily Allen e Kate Nash. Sarah stessa li descrisse come una band di \u00abdark electronic pop\u00bb cos\u00ec come di \u00abpop elettronico con un cuore\u00bb, citando come influenze Tears for Fears, Japan, Siouxsie and the Banshees e Vince Clarke (dei Depeche Mode, Yazoo ed Erasure). Per s\u00e9 stessa invece indic\u00f2 Katy Perry, Maroon 5 e Gwen Stefani come artisti di riferimento."}
{"id": "8392599", "revid": "799790", "url": "https://it.wikipedia.org/wiki?curid=8392599", "title": "The Good Natured", "text": ""}
{"id": "8392601", "revid": "123839756", "url": "https://it.wikipedia.org/wiki?curid=8392601", "title": "Bulldozer/Just a Good Boy", "text": "Bulldozer \u00e8 un singolo del gruppo musicale italiano Oliver Onions, pubblicato nel 1978 e parte della colonna sonora del film \"Lo chiamavano Bulldozer\", diretto da Michele Lupo.\nDescrizione.\n\"Bulldozer\" \u00e8 un brano scritto da Cesare De Natale, su musica di Guido e Maurizio De Angelis, fu distribuito nell'ottobre del 1978 anche in Spagna, Olanda e Germania, dove ottenne particolare successo toccando il picco massimo del secondo posto e rimanendo in classifica per 13 settimane consecutive.\n\"Just a Good Boy\" \u00e8 la canzone pubblicata sul lato B del singolo, brano scritto dagli stessi autori e non facente parte della colonna sonora ma, incluso nell'album \"Six Ways\" dello stesso anno."}
{"id": "8392608", "revid": "585241", "url": "https://it.wikipedia.org/wiki?curid=8392608", "title": "Occupazione tedesca della Lettonia (1941-1945)", "text": ""}
{"id": "8392614", "revid": "363629", "url": "https://it.wikipedia.org/wiki?curid=8392614", "title": "Sarilumab", "text": "Il farmaco Sarilumab, commercializzato come Kevzara da Sanofi \u00e8 un anticorpo monoclonale contro la interleuchina-6. Regeneron Pharmaceuticals e Sanofi ha sviluppato il farmaco per il trattamento della artrite reumatoide con approvazione della Food and Drug Administration del 22 maggio 2017 e della European Medicines Agency il 23 giugno 2017.\nIndicazioni.\nSarilumab \u00e8 usato nelle forme moderate e severe di artrite reumatoide che non rispondono a trattamenti convenzionali. Pu\u00f2 essere usato anche in combinazione con methotrexate o altri farmaci DMARD.\nControindicazioni.\nIn Europa viene controindicato in soggetti con infezioni severe in atto. Mentre non \u00e8 controindicato negli USA dalla FDA se non con un avvertimento nel caso di tubercolosi.\nEffetti collaterali.\nLa sperimentazione MONARCH suggerisce una significativa incidenza di neutropenia con dosi da 200\u00a0mg ogni due 2 settimane, comparato a pazienti trattati con adalimumab (13,6% vs 0,5%). Anche se le infezioni risultano similari nei due gruppi (28,8% vs 27,7%).\nAltri effetti collaterali nell'1% fino al 10% dei pazienti includono trombocitopenia, infezioni nelle alte vie aeree e nel tratto urinario, herpes alla bocca, iperlipidemia, e reazioni in loco al punto di iniezione.\nCOVID-19.\nNel marzo 2020 il The Feinstein Institute of Northwell Health annuncia uno studio su malati di COVID-19, tuttavia, nel settembre 2020 lo studio si conclude affermando l'inefficacia contro il Covid-19 .\nNel settembre 2021, l'AIFA ne ha autorizzato l'uso per il trattamento del COVID-19, con dispensazione a carico del Sistema Sanitario Nazionale."}
{"id": "8392615", "revid": "31886", "url": "https://it.wikipedia.org/wiki?curid=8392615", "title": "Un fidanzato da manuale", "text": "Un fidanzato da manuale (\"Perfect on Paper\") \u00e8 un film per la TV diretto da Ron Oliver, del 2014, distribuito da Hallmark Channel.\nTrama.\nUn fidanzato da manuale, \u00e8 la storia di Natalie Holland (Lindsay Hartley), giovane redattrice di Portland in Oregon con una vita sentimentale travagliata, che \u00e8 stata da poco lasciata dal suo fidanzato, l'ultimo di una lunga lista di fallimenti. Questa volta, per\u00f2, Natalie \u00e8 decisa a cambiare la sua vita e si trasferisce a Los Angeles con l'aiuto della sua vecchia amica Avery Goldstein (Haley Strode). Nella nuova citt\u00e0 la ragazza ha modo di lavorare con la scrittrice Beverly Wilcox (Morgan Fairchild) con cui non \u00e8 facile relazionarsi per la pubblicazione di un best-seller sul amore con la casa editrice Goldstein. \nMentre si sfoga con Avery sulla sua condizione sentimentale, l'amica le consiglia di conoscere uomini che non abbiano soltanto un bel aspetto, ma che abbiano anche altre credenziali in linea con ci\u00f2 che lei vuole davvero.\nNatalie si ritrova presto sommersa dalle richieste della scrittrice dal difficile carattere, tanto da riuscire a distrarsi per un momento dalla fine della sua relazione. \u00c8 proprio durante il lavoro che incontra l'affascinante, ma poco ambizioso, John Cooper (Drew Fuller). Nonostante l'uomo rispecchi i suoi canoni, Natalie cerca di mantenere le distanze per non innamorarsene e si butta a capofitto nel lavoro. Ma John non \u00e8 l'unico ragazzo che conoscer\u00e0, infatti un'altra persona attira la sua attenzione un avvocato conosciuto a un evento di scrittori Bob Lewis (Kieren Hutchison) e Natalie imparer\u00e0 a fare la scelta giusta in amore, scoprendo piano piano che ci\u00f2 che il suo cuore vuole va contro quello che sembra perfetto sulla carta. Bob Lewis alla fine si riveler\u00e0 un concorrente dalla casa editrici"}
{"id": "8392616", "revid": "1924342", "url": "https://it.wikipedia.org/wiki?curid=8392616", "title": "Some Say (singolo Nea)", "text": "Some Say \u00e8 un singolo della cantautrice svedese Nea, pubblicato il 6 settembre 2019 come primo estratto dal primo EP omonimo.\nDescrizione.\nIl brano riprende la melodia della canzone \"Blue (Da Ba Dee)\" del 1998 del gruppo musicale italiano Eiffel 65.\nTracce.\nTesti e musiche di Bryn Christopher e Linnea S\u00f6dahl."}
{"id": "8392620", "revid": "1347902", "url": "https://it.wikipedia.org/wiki?curid=8392620", "title": "Universit\u00e0 statale della Cabardino-Balcaria &quot;Ch. M. Berbekov&quot;", "text": "L'Universit\u00e0 statale della Cabardino-Balcaria \"Ch. M. Berbekov\" () \u00e8 un ente di istruzione accademica russo situato a Nal'\u010dik intitolata a Chatuta Mutovi\u010d Berbekov."}
{"id": "8392621", "revid": "339392", "url": "https://it.wikipedia.org/wiki?curid=8392621", "title": "Federazione marocchina di atletica leggera", "text": ""}
{"id": "8392622", "revid": "1027057", "url": "https://it.wikipedia.org/wiki?curid=8392622", "title": "KBGU", "text": ""}
{"id": "8392623", "revid": "599013", "url": "https://it.wikipedia.org/wiki?curid=8392623", "title": "Bruno Thibout", "text": ""}
{"id": "8392628", "revid": "92723", "url": "https://it.wikipedia.org/wiki?curid=8392628", "title": "Daniel Frederik Eschricht", "text": "Biografia.\nSi laure\u00f2 in medicina nel 1822 dopo aver compiuto gli studi al Frederiks Hospital di Copenaghen. Fu allievo di Fran\u00e7ois Magendie a Parigi a partire 1824-1825, redattore di una tesi sui nervi cranici, per poi proseguire gli studi con i principali naturalisti e anatomisti europei, tra cui Georges Cuvier. Nel 1829 entr\u00f2 all'Universit\u00e0 di Copenaghen e nel 1836 ottenne la cattedra di anatomia e fisiologia.\nUn anno dopo la sua morte, il suo nome venne attribuito al genere di balena grigia \"Eschrichtius\".\nNel 1861, Eschricht dissezionando un'orca rinvenne nel suo stomaco tredici focene e quattordici foche; l'episodio venne riportato da Jules Verne in \"Ventimila leghe sotto i mari\"."}
{"id": "8392629", "revid": "648716", "url": "https://it.wikipedia.org/wiki?curid=8392629", "title": "Ailill mac Echach Mugmed\u00f3in", "text": "Secondo la tradizione storica irlandese, Ailill mac Echach Mugmed\u00f3in fu un principe irlandese, figlio dell'alto re Eochaid Mugmedon (m.362) e di sua moglie Mongfind, sorella di Crimthann mac Fidaig (m.367). Fu l'antenato della dinastia U\u00ed nAilello del Connacht. Visse alla fine del IV secolo.\n\"La morte violenta di Crimthann mac Fidaig e dei tre figli di Eochaid Muigmed\u00f3n\" racconta la storia dei figli di Eochaid Mugmed\u00f3n. Secondo questa saga, il suo fratellastro, il sommo re Niall Noigiallach (d. 405), fece di Fiachrae, il fratello maggiore di Ailill, il suo campione alla morte del loro fratello Brion. Ailill accompagn\u00f2 Fiachrae in un raid riuscito contro il Munster, ma Fiachrae rimase ferito a morte. Dopo la morte di Fiachrae, Ailill fu catturato ed eseguito da Eochaid figlio di Crimthainn. Secondo la leggenda, fu sepolto a Heapstown Cairn, nella contea di Sligo."}
{"id": "8392633", "revid": "1124164", "url": "https://it.wikipedia.org/wiki?curid=8392633", "title": "Chiesa di San Sebastiano (Nembro)", "text": "La chiesa di San Sebastiano \u00e8 un luogo di culto cattolico di Nembro della Diocesi di Bergamo edificato nel XIV secolo. la chiesa \u00e8 conosciuta anche come chiesa di Santa Maria della Misericordia. La chiesa conserva il polittico opera di Antonio Marinoni.\nStoria.\nLa presenza di un edificio di culto dedicato a san Sebastiano, risulta essere presente nel 1408 perch\u00e9 citato nel lascito testamentario del notaio Obertino di Clusone, che lasciava alcuni dei suoi terreni alla Congregazione della Misericordia a favore della chiesa intitolata al santo con la richiesta di una messa giornaliera in suffragio della sua anima. La chiesa fu quindi edificata dalla Congregazione della Misericordia Maggiore nel XIV secolo.\nCon atto del 23 gennaio 1969, la chiesa con gli edifici attigui, fu donato alla chiesa di San Martino di Nembro dall'ente Comunale di Assistenza che ne aveva la gestione. La vendita c hiese alcune condizioni: una celebrazione annuale delle funzioni religiose a suffragio di tutti i morti donatori e benefattori degli enti assistenziali cittadini, compreso l'istituto di riposo \"Pia casa di Riposo\", nonch\u00e9 l'abbattimento di tutti i debiti che gravavano sul bilancio dell'Eca e del gerocomio.\nDon Carlo Nava accett\u00f2 la donazione e le relative condizioni l'8 giugno 1971, iniziando anche i lavori di demolizione di alcuni stabili che si trovavano troppo addossati al fabbricato e con la manutenzione del tetto. Mentre nei primi anni del XXI secolo furono eseguiti lavori di consolidamento murario e ristrutturazioni interne.\nDescrizione.\nLa chiesa \u00e8 preceduta dal sagrato affiancata dalla viabile della Corna. La facciata \u00e8 in borlanti di fiume Serio posti a lisca di pesce non sempre in modo ordinato, si presenta in alcune sue parti con materiali differente, come mattoncini o altro. La facciata a capanna presenta lo sporto di gronda molto ampio a protezione dell'ingresso che \u00e8 completo di paraste in marmo e con arco a tutto sesto. La finestra rettangolare, con contorno in mattoncini, atta a illuminare l'aula, termina con una lunetta.\nL'interno si presenta a navata unica terminante con l'abside rettangolare leggermente rientrante e preceduta dall'arco triangolare a sesto acuto, a cui si accede da due gradini in pietra. L'interno originariamente era sicuramente composto da tre navate. Le tre campate dell'aula sono divise da due archi a sesto acuto con la cappella dedicata alla \"Madonna addolorata\" nella seconda campata, con il dipinto della Piet\u00e0 opera settecentesca del pittore nembrese Giovanni Carobbio La chiesa conserva sull'altare maggiore il polittico opera di Antonio Marinoni della famiglia di pittori originaria di Desenzano al Serio, composto da dieci tavole in legno dorato.\nIl tetto a due falde in legno \u00e8 completo di tavelloni di cotto del XIV secolo.\nGli affreschi.\nLe pareti conservano affreschi recuperati durante i restauri del XX secolo, che raccontano la devozione degli abitanti di Nembro. Partendo dalla controfacciata sono visibili pitture raffiguranti santi riccamente vestiti, molto plastici e aventi ognuno gli attributi che li identificano. A destra, sulla parte superiore vi sono: san Francesco, un santo Vescovo, la Madonna in trono col Bambino, san Cristoforo e santa Margherita, l'incoronazione della Madonna e santo Stefano.\n&lt;br&gt;Sulla parte inferiore vi sono san Cristoforo che attraversa un fiume dove vi sono pesci e un polpo, la Madonna col Bambino, l'adorazione dei re Magi e l'immagine di un nobile, forse il committente l'opera, che rende doni al Bambino, segue san Giuseppe dormiente e una lavandaia. \n&lt;br&gt;Sul livello pi\u00f9 basso vi sono ancora la Madonna col Bambino, parte di Cristo in Piet\u00e0, una spada e santi, Ges\u00f9 imberbe che prega nell'orto con accanto il calice. \n&lt;br&gt;Sulla parete sinistra vi sono raffigurati san'Antonio abate, un santo evangelista, san Sebastiano dai lunghi capelli chiari legati da un nastro, e con lunghi calzari; Maria annunciata con un libro, Maria Maddalena, e la Madonna del latte, sant'Alessandro di Bergamo con il vessillo e sant'Antonio abate.\nGli affreschi del presbiterio sono maggiormente deteriorati ma di particolare interesse. Raffigurano brani dei vangeli che raccontano la \"Passione di Cristo\" con didascalie non sempre leggibili. Sono dipinti di notevole valore ma di difficile assegnazione, risalenti ai primi anni del Quattrocento. Gli episodi sono: \"Giuda che conta i denari\", il \"Bacio di Giuda\" \"il raglio dell'orecchio\" \"Ges\u00f9 davanti a Caifa\", la \"Flagellazione\" \"Ponzio Pilato e Cristo\". Nella parte inferiore \"l'incoronazione di spine\", \"l'incontro con le pie donne\", \"la salita al calvario\", il riquadro dedicato alla crocifissione \u00e8 poco visibile ma doveva occupare la parte centrale dell'affresco. Seguono la \"deposizione\" e \"angelo che annunzia la resurrezione alla pie donne\".\nL'aula conserva altre tele, \"l'innalzamento della Croce\" sempre di Giovanni Carobbio, di ignoto invece quelle della \" Flagellazione\" la \"Deposizione dalla Croce\" e \"Ges\u00f9 che prega nell'orto\" del Seicento."}
{"id": "8392637", "revid": "253269", "url": "https://it.wikipedia.org/wiki?curid=8392637", "title": "Erika Sainte", "text": "Biografia.\nDiplomata all'Institut des arts de diffusion di Ottignies-Louvain-la-Neuve nel 2004, di quell'anno \u00e8 la sua prima apparizione in un cortometraggio. Del 2011 il suo debutto in un lungometraggio."}
{"id": "8392638", "revid": "945903", "url": "https://it.wikipedia.org/wiki?curid=8392638", "title": "Page 3 - A Collection of Her Most Famous Songs", "text": "Page 3 - A Collection of Her Most Famous Songs \u00e8 un album discografico di Patti Page, pubblicato dalla casa discografica Mercury Records nel luglio del 1957."}
{"id": "8392639", "revid": "599013", "url": "https://it.wikipedia.org/wiki?curid=8392639", "title": "Angelo Di Vincenzo", "text": "Carriera.\nGiocatore.\nCresciuto nelle file dell'Ortigia Siracusa, vincer\u00e0 con il club che lo lancia nel panorama pallamanistico anche una coppa Italia (stagione 1995-96). \nAllenatore.\nDopo la scomparsa del club biancoverde, Di Vincenzo nel 2008 fonda insieme ad altri soci la Handball Club Ortigia Siracusa diventandone allenatore, collezionando due promozioni consecutive (dalla Serie C alla Serie A2). Nel 2011 il sodalizio decider\u00e0 di chiudere battenti."}
{"id": "8392652", "revid": "1305772", "url": "https://it.wikipedia.org/wiki?curid=8392652", "title": "Up Up and Away (videogioco)", "text": "Up Up and Away \u00e8 un videogioco d'azione al comando di una mongolfiera, pubblicato nel 1983 per i computer Atari 8-bit dalla Starcade Software e nel 1985 per Commodore 64 dalla Argus Press Software.\nModalit\u00e0 di gioco.\nIl giocatore guida la mongolfiera sopra un paesaggio di campagna visto di profilo, con scorrimento orizzontale continuo verso destra. La mongolfiera si pu\u00f2 muovere in tutte le direzioni con il joystick. Il carburante del bruciatore \u00e8 limitato e si consuma costantemente, ma pi\u00f9 velocemente quando la mongolfiera si muove verso l'alto. Con il pulsante di fuoco si possono scaricare sacchetti di zavorra, disponibili in quantit\u00e0 limitata, che hanno l'effetto di sollevare un po' la mongolfiera senza consumo di carburante. Le zavorre sganciate fanno anche da proiettili, con traiettorie curve nello stile delle bombe di \"Scramble\", per colpire alcuni bersagli.\nSi deve evitare il contatto con molti ostacoli, altrimenti si perde immediatamente una vita: il profilo irregolare del terreno, alberi e costruzioni sparse, il bordo superiore del cielo, nuvole che a volte emettono anche fulmini, pietre lanciate in aria da ragazzini dispettosi, aquiloni, uccelli (che nella versione Atari lasciano anche cadere bisognini), piccoli aeroplani. Nelle vicinanze dei mulini a vento, ai livelli pi\u00f9 avanzati, si generano anche correnti che spingono la mongolfiera in su o in gi\u00f9.\nPeriodicamente si incontrano piattaforme dove la mongolfiera deve necessariamente atterrare, evitando di urtare le strutture ai lati, per ricaricare il carburante e le zavorre.\nIn caso di esaurimento del carburante la mongolfiera inizia a scendere gradualmente e non si pu\u00f2 pi\u00f9 muovere verso l'alto, ma pu\u00f2 continuare a muoversi nelle altre direzioni e a sganciare le zavorre per risalire, per cui pu\u00f2 essere ancora possibile riuscire a raggiungere la successiva piattaforma prima di finire a terra.\nIl punteggio viene accumulato costantemente volando, inoltre sul terreno si trovano spesso dei bersagli con la lettera \"P\" che valgono punti extra se vengono colpiti con una zavorra. Anche i ragazzini che lanciano pietre si possono mettere fuori combattimento con un colpo preciso di zavorra. Altri bonus di punteggio si ottengono quando si atterra sulle piattaforme, in proporzione a carburante e zavorre risparmiati.\nCi sono cinque livelli di difficolt\u00e0 crescente e si pu\u00f2 scegliere da quale cominciare, poi durante il tragitto si passa dall'uno all'altro senza interruzioni.\nColonna sonora.\nIl tema musicale principale della versione Commodore 64 venne realizzato da Rob Hubbard ed \u00e8 basato non ufficialmente sulla canzone \"Up, Up and Away\" di Jimmy Webb. In entrambe le versioni, quando si passa vicino ai mulini a vento si sente un breve brano tratto dalla canzone per bambini \"A Windmill in Old Amsterdam\".\nPubblicazione.\nInizialmente \"Up Up and Away\" venne pubblicato per Atari 8-bit dall'etichetta Pulsar Software, che poco dopo fu costretta a cambiare nome per motivi di copyright e divenne Starcade Software. Si tratta di un'editrice di Liverpool il cui unico altro titolo noto \u00e8 il successivo \"Savage Pond\".\nLa conversione per Commodore 64 era prevista nel 1984, ma non venne pubblicata; tuttavia nel 1985 circa usc\u00ec un'edizione della Argus Press Software, oggi poco nota, esistente perlomeno in versione spagnola. La versione Commodore 64 \u00e8 presente anche all'interno della raccolta \"30 Games\" del 1986, sempre della Argus Press.\nLa versione Atari venne ripubblicata dalla Bug-Byte nel 1987 con il titolo di copertina \"Up Up &amp; Away\"."}
{"id": "8392654", "revid": "181699", "url": "https://it.wikipedia.org/wiki?curid=8392654", "title": "Pavol Horov", "text": "Adott\u00f2 anche gli pseudonimi di \"J\u00e1n Onda\", \"Peha\", \"P\u00e9h\u00e1\", \"PeKa\", \"P. U. Horov\", \"Urban \u010c\u00e1k\", \"Urban Horov\" e altri.\nBiografia.\nNacque nella famiglia di un modesto contadino, perse il padre poco dopo la nascita. Frequent\u00f2 le scuole a B\u00e1novce nad Ondavou, poi a Moravany, dal 1926 al 1934 fu alunno del ginnasio di Michalovce e infine dal 1934 al 1935 l'istituto di magistero di Bratislava, da cui ottenne la qualificazione per insegnare slovacco, storia e geografia. A partire dal 1944 lavor\u00f2 come insegnante, dal 1945 al 1950 fu impiegato e dal 1948 direttore dalla Radio cecoslovacca a Ko\u0161ice. Dal 1951 si trasfer\u00ec a Bratislava, inizialmente e fino al 1952 caporedattore della casa editrice letteraria \"Slovensk\u00fd spisovate\u013e\", poi dal 1952 al 1954 segretario dell'Unione degli scrittori slovacchi, dal 1953 al 1964 direttore della casa editrice letteraria \"Slovensk\u00fd spisovate\u013e\" e impiegato del Centro slovacco di cultura libraria dal 1963 al 1964. Da quell'anno si dedic\u00f2 solo all'attivit\u00e0 letteraria.\nAttivit\u00e0 letteraria.\nLa sua produzione si iscrive nel solco del surrealismo. Esord\u00ec con la raccolta di poesie \"Zradn\u00e9 vody spodn\u00e9\" (\"Acque basse traditrici\"), con cui reag\u00ec alle vicende della guerra. Allo stesso tema rimase fedele in numerose raccolte successive. Appartiene al vertice della sua opera la composizione \"Vysok\u00e9 nebo letn\u00e9\" (\"L'alto cielo d'estate\"), inspirata alla morte della madre. Si dedic\u00f2 anche alla traduzione di poesie dal polacco (Leopold Staff, Mieczys\u0142aw Jastrun, Julian Przybo\u015b, Marian Jachimowicz), dal farsi (\u02bfUmar Khayy\u0101m), dal russo e dal bulgaro (Elisaveta Bagrjana, Bo\u017eidar Bo\u017eilov).\nRiconoscimenti.\nNel 1964 lo Stato lo insign\u00ec del titolo di artista meritevole e nel 1973 del titolo di artista nazionale."}
{"id": "8392660", "revid": "92723", "url": "https://it.wikipedia.org/wiki?curid=8392660", "title": "Elisaveta Bagriana", "text": ""}
{"id": "8392667", "revid": "125182830", "url": "https://it.wikipedia.org/wiki?curid=8392667", "title": "La piccola volpe astuta", "text": "P\u0159\u00edhody li\u0161ky Bystrou\u0161ky (Racconti della volpe \"orecchie affilate\"), meglio conosciuta come \"La piccola volpe astuta\", \u00e8 un'opera in tre atti di Leo\u0161 Jan\u00e1\u010dek. Il libretto, dello stesso compositore, \u00e8 basato su una storia a fumetti apparsa sul quotidiano \"Lidov\u00e9 noviny\" disegnato da Stanislav Lolek, a sua volta basato da un racconto di Rudolf T\u011bsnohl\u00eddek.\nGenesi e prime rappresentazioni.\nL'ispirazione per la composizione dell'opera venne offerta al compositore dalla domestica Maria Stejskalova, assidua lettrice del quotidiano locale \"Lidov\u00e9 noviny\". Sfogliando il giornale, Jan\u00e1\u010dek si imbatt\u00e9 nelle puntate del romanzo per ragazzi \"La volpe Bystrouska\" di Rudolf T\u011bsnhol\u00eddek, illustrato da Stanislav Lolek. Il compositore, che da tempo meditava sul tema del conflitto tra uomo e natura, sollecitato anche dalla letteratura del proprio paese (Kafka in primis), decise di mettere in musica lo strano soggetto, un vero \"unicum\" nella produzione operistica mondiale, eguagliato solo in parte dal fiabesco \"L'Enfant et les sortil\u00e8ges\" di Maurice Ravel (che debutter\u00e0 l'anno dopo quest'opera). &lt;br&gt; Dopo alcuni incontri con T\u011bsnhol\u00eddek, Jan\u00e1\u010dek lavor\u00f2 alla composizione della nuova opera tra il 1922 e il 1924, e nel novembre dello stesso anno l'opera \u00e8 rappresentata per la prima volta al Teatro Nazionale di Brno.&lt;br&gt;\nL'opera \u00e8 una delle pi\u00f9 conosciute del compositore ceco, ed appare frequentemente nei repertori dei teatri mondiali. Dell'opera esiste anche una Suite sinfonica, curata da V\u00e1clav Talich, amico e collega del compositore.\nTraduzione del titolo.\nLa traduzione letterale del titolo \"P\u0159\u00edhodi li\u0161ky Bystrou\u0161ky\" \u00e8 \"Le avventure della volpe Orecchiuccio-aguzzo\". Alla prima rappresentazione italiana, avvenuta alla Scala nel 1958, l'opera \u00e8 stata proposta al pubblico con il titolo \"Le avventure della volpe Briscola\". In seguito a un'altra rappresentazione scaligera, avvenuta nel 2003, il titolo appare nei cartelloni italiani col titolo \"La piccola volpe astuta\".\nTrama.\nAtto 1.\nIl Guardiacaccia, dopo un sonnellino nel bosco, trova la volpe Bystrouska e la porta a casa. In cattivit\u00e0, Bystrouska \u00e8 infelice, continuamente infastidita dai figli del Guardiacaccia e dal cane Lapak che cerca continuamente di accoppiarsi con lei. All'alba, Bystrouska viene provocata dal gallo e dalle galline: la volpe si vendica facendo strage del pollaio. Il Guardiacaccia e la moglie accorrono per punirla, ma Bystrouska riesce a strapparsi il guinzaglio di dosso e fugge nel bosco.\nAtto 2.\nMentre Bystrouska torna ad abitare nel bosco, scacciando un vecchio tasso dalla sua tana e prendendone possesso, nella locanda del villaggio il Guardiacaccia prende in giro il Maestro di scuola per le sue delusioni amorose, mentre quest'ultimo gli rinfaccia la fuga di casa della volpe. Tornando a casa dalla locanda, il Maestro intravede Bystrouska aggirarsi nei boschi, e la scambia per l'amata Terynka.&lt;br&gt;\nNottetempo, Bystrouska incontra una volpe maschio, Zlatoh\u0159b\u00edtek: i due si innamorano a prima vista l'uno dell'altra. Dopo alcuni dubbi, i due si dichiarano e chiedono al Picchio di celebrare le loro nozze, alla presenza degli animali del bosco.\nAtto 3.\nIl Guardiacaccia discute con Harasta, venditore ambulante di polli, temendo che possa essere un bracconiere. Vedendo i resti dell'ennesima scorribanda della volpe, il Guardiacaccia lascia una lepre in una trappola.&lt;br&gt;\nBystrouska e Zlatoh\u0159b\u00edtek hanno avuto una numerosa cucciolata, e la numerosa famigliola si imbatte nella trappola ma non ci cascano e ne ridono. Al ritorno di Harasta, Bystrouska lo attira in una trappola, mentre la famiglia fa strage nel pollaio di Harasta: tuttavia, l'uomo imbraccia il fucile e colpisce Bystrouska, uccidendola. &lt;br&gt;\nAl villaggio si festeggiano le nozze di Harasta e Terynka; il Guardiacaccia consola l'infelice e deluso Maestro, e ritorna a casa, passando nel bosco, nello stesso sentiero dove tempo prima aveva catturato Bystrouska. Come ad inizio opera, il Guardiacaccia si addormenta, e nel sogno gli riappare una piccola volpe, che tenta di afferrare, ma invano."}
{"id": "8392668", "revid": "92723", "url": "https://it.wikipedia.org/wiki?curid=8392668", "title": "Pavol Horov\u010d\u00e1k", "text": ""}
{"id": "8392689", "revid": "767487", "url": "https://it.wikipedia.org/wiki?curid=8392689", "title": "Emil Nielsen", "text": "Carriera.\nClub.\nNielsen ha cominciato la carriera con la maglia del Roskilde. Il 7 luglio 2014, i norvegesi del Rosenborg hanno reso noto l'ingaggio di Nielsen, che si sarebbe legato al club con un contratto quadriennale, valido dal 1\u00ba gennaio 2015.\nHa esordito in Eliteserien il 6 aprile 2015, subentrando a P\u00e5l Andr\u00e9 Helland nella vittoria casalinga per 5-0 sull'Aalesund. Il 22 aprile seguente ha trovato la prima rete con questa casacca, nel successo per 0-3 arrivato sul campo del Vuku, sfida valida per il primo turno del Norgesmesterskapet. Il 9 luglio ha debuttato nelle competizioni europee per club, schierato titolare nel pareggio per 0-0 contro il V\u00edkingur G\u00f8ta, incontro valido per il primo turno di qualificazione all'Europa League 2015-2016.\nIl 31 agosto 2015, Nielsen \u00e8 passato all'Aarhus con la formula del prestito. Ha giocato la prima partita in Superligaen l'11 marzo 2016, subentrando a Stephan Petersen nella sconfitta per 2-1 arrivata sul campo dell'Esbjerg: \u00e8 stato lui a siglare la rete in favore dell'Aarhus.\nIl 17 agosto 2016 \u00e8 tornato al Roskilde a titolo definitivo, firmando un contratto biennale: ha scelto di vestire la maglia numero 18.\nIl 27 giugno 2019 \u00e8 stato reso noto il suo trasferimento al Lyngby, a cui si \u00e8 legato con un contratto triennale.\nNazionale.\nHa rappresentato la Danimarca a livello Under-19.\nStatistiche.\nPresenze e reti nei club.\n\"Statistiche aggiornate al 30 marzo 2020.\""}
{"id": "8392694", "revid": "1418004", "url": "https://it.wikipedia.org/wiki?curid=8392694", "title": "Claude Michelet", "text": "Biografia.\nEx contadino, Claude Michelet \u00e8 il figlio di Edmond Michelet, ministro del generale de Gaulle . Claude Michelet ha iniziato a scrivere molto presto. Ha pubblicato un primo romanzo nel 1965: \"La Terra che rimane\" . La sua opera pi\u00f9 conosciuta fino ad oggi rimane sicuramente la saga del Vialhe, che ripercorre la vita di una famiglia di agricoltori di Saint-Lib\u00e9ral, un piccolo villaggio di Corr\u00e8ze, per tutto il XX secolo , di cui la prima opera \u00e8 il titolo pi\u00f9 noto: \"Dai tordi ai lupi\" . \nIl suo romanzo \"Le promesse del cielo e della terra\" d\u00e0 anche origine a un'epopea in tre volumi che racconta la storia di giovani francesi che sono partiti per cercare fortuna in Cile alla fine del XIX secolo, la loro storia li porter\u00e0 all'inizio dei lavori sul Canale di Panama . \nMichelet trasportando il lettore attraverso i suoi romanzi nel mondo dei contadini, innamorato di questa terra che gli \u00e8 cos\u00ec cara \u00e8 uno dei principali interpreti della narrativa rurale. Pu\u00f2 far rivivere dall'interno il destino di molti agricoltori in Francia nel XX secolo, con l'arrivo dell'Europa e in particolare i problemi incontrati dai piccoli proprietari. \nLa sua autobiografia, \"Once Seven\", racconta la sua infanzia e le condizioni di vita sotto l'occupazione . Ci racconta anche della distanza da suo padre, Edmond Michelet, deportato a Dachau . \nDal 2005 al 2010, Claude Michelet \u00e8 stato presidente del Environmental Book Prize, della Veolia Environnement Foundation. \n\u00c8 membro della New School of Brive ."}
{"id": "8392698", "revid": "729019", "url": "https://it.wikipedia.org/wiki?curid=8392698", "title": "Nuoto pinnato in piscina ai I Giochi del Mediterraneo sulla spiaggia - 50 metri AP maschili", "text": "La specialit\u00e0 dei 50 metri AP del nuoto pinnato in piscina ai I Giochi del Mediterraneo sulla spiaggia si disput\u00f2 il 2 settembre 2015, presso le Piscine Le Naiadi di Pescara, in Italia.\nRisultati.\nBatterie.\nLe batterie si sono svolte il 2 settembre 2015, alle ore 9:30.\nFinale.\nLa finale si \u00e8 svolta il 2 settembre 2015, alle 17:00."}
{"id": "8392700", "revid": "123812837", "url": "https://it.wikipedia.org/wiki?curid=8392700", "title": "Costituzione del Marocco", "text": "La prima Costituzione del Marocco (Constitutions marocaines) \u00e8 stata adottata nel 1962, 6 anni dopo che il paese ha riacquistato l'indipendenza. A seguito di quel evento il re, Muhammad V, ha lavorato per la creazione di istituzioni politiche e costituzionali. La prima istituzione create in origine \u00e8 il Consiglio consultivo nazionale e, il 15 novembre 1959, avviene l'emanazione del Dahir, il testo legislativo che disciplinava le libert\u00e0 pubbliche e la libert\u00e0 di espressione. Nel 1960, fu creato il Consiglio costituzionale e il progetto della prima Costituzione fu proposto il 18 novembre 1962 e ratificato con referendum il 7 dicembre 1962 e promulgato una settimana dopo, il 14 dicembre.\nIl 1\u00ba luglio 2011 si \u00e8 tenuto In Marocco un referendum sulle riforme costituzionali. \u00c8 stato convocato in risposta alle proteste che hanno avuto luogo all'inizio dell'anno, le quali hanno chiesto riforme democratiche. Una commissione doveva elaborare le proposte entro il giugno 2011. Una bozza pubblicata il 17 giugno prevedeva le seguenti modifiche:\nSecondo quanto riferito, le modifiche sono state approvate dal 98,49% degli elettori. Nonostante i movimenti di protesta che chiedono il boicottaggio del referendum, i funzionari del governo hanno affermato che l'affluenza alle urne \u00e8 stata del 72,65%.\nA seguito del referendum, il 25 novembre 2011 si sono svolte le elezioni parlamentari anticipate."}
{"id": "8392703", "revid": "123105136", "url": "https://it.wikipedia.org/wiki?curid=8392703", "title": "From Time to Time", "text": ""}
{"id": "8392705", "revid": "22475", "url": "https://it.wikipedia.org/wiki?curid=8392705", "title": "Giuseppe Panella", "text": "Biografia.\nGiuseppe Panella si laurea in Storia della filosofia presso la Scuola Normale Superiore di Pisa, dove \u00e8 stato insegnante . Si \u00e8 occupato di filosofia politica e storia del pensiero politico, ha insegnato Estetica nella stessa universit\u00e0.\n\u00c8 stato presidente della giuria del premio letterario \"Hermann Geiger\" e membro della giuria del premio letterario \"ArtediParole\" riservato a studenti delle scuole medie. \nSi \u00e8 distinto anche come poeta pubblicando otto volumi di poesia, da ricordare \"Il terzo amante di Lucrezia Buti\" pubblicato a Firenze con Editore Polistampa nel 2000. \nIn collaborazione con David Ballerini ha girato due documentari d'arte, \"La leggenda di Filippo Lippi, pittore a Prato\" trasmesso da Rai2 nel 2001 e \"Il giorno della fiera. Racconti e percorsi in provincia di Prato\" del 2002.\nNel 2001 ha vinto il Fiorino d'oro del Premio Firenze. \nNel 2002 gli \u00e8 stato assegnato il premio concesso annualmente dal Ministero dei Beni Culturali per attivit\u00e0 culturali e artistiche particolarmente rilevanti.\nNel 2009 ha ricevuto il premio \"Sergio Leone\" per la sua attivit\u00e0 in ambito cinematografico.\nHa collaborato con l'associazione Pianeta Poesia di Firenze guidata da Franco Manescalchi nella presentazione di poeti e incontri letterari. \nHa fatto parte del comitato tecnico del Premio letterario Chianti, coordinato da lui stesso e composto da Paolo Codazzi, Lorella Rotondi ed altri."}
{"id": "8392712", "revid": "287204", "url": "https://it.wikipedia.org/wiki?curid=8392712", "title": "Pelle scamosciata", "text": "La pelle scamosciata \u00e8 un tipo di pellame con una finitura di pelo, comunemente usata per giacche, scarpe, borse e altri oggetti. La pelle scamosciata \u00e8 realizzata dalla parte inferiore della pelle animale, che \u00e8 pi\u00f9 morbida e flessibile rispetto allo strato esterno, sebbene non durevole. Nonostante il nome, le pelli scamosciate sono solitamente di origine bovina, ovina o caprina.\nProduzione.\nLa pelle scamosciata \u00e8 prodotta dalla parte inferiore della pelle, principalmente di agnello, sebbene quella di capra, vitello e cervo siano comunemente usate. Anche le pelli spesse di mucca e cervo vengono utilizzate, ma, a causa del contenuto di fibre, hanno un pelo ispido. Poich\u00e9 la pelle scamosciata non include il resistente strato esterno della pelle, \u00e8 meno resistente ma pi\u00f9 morbida della pelle standard (\"pieno fiore\"). La sua morbidezza, sottigliezza e flessibilit\u00e0 la rendono adatta per l'abbigliamento e gli usi delicati; la pelle scamosciata era originariamente usata per i guanti da donna. La pelle scamosciata \u00e8 anche popolare in tappezzeria, per la fabbricazione delle scarpe, borse e altri accessori e come fodera per altri prodotti in pelle. A causa della sua natura ruvida e dei pori aperti, la pelle scamosciata pu\u00f2 sporcarsi e assorbire rapidamente i liquidi.\nLa pelle scamosciata di mucca \u00e8 un tipo di pelle pelosa. La sua produzione comprende i seguenti processi:\nAlternative.\nAlcuni tessuti sono spesso realizzati con una finitura spazzolata o a pelo per assomigliare alla pelle scamosciata. Questi prodotti offrono spesso un aspetto simile alla pelle scamosciata, ma presentano vantaggi come una maggiore resistenza ai liquidi o alle macchie e possono attrarre i consumatori che preferiscono un prodotto non animale.\nSeta scamosciata, cotone scamosciato e tessuti scamosciati simili sono spazzolati, levigati o trattati chimicamente per una maggiore morbidezza. I filati \"scamosciati\" sono generalmente spessi e morbidi.\nAlcantara e \"Ultrasuede\" sono marchi registrati di microfibra con una sensazione simile al morbido camoscio, ma pi\u00f9 durevole e resistente a liquidi e macchie. Possono essere utilizzati in tappezzeria, accessori, abbigliamento o scarpe."}
{"id": "8392713", "revid": "1149807", "url": "https://it.wikipedia.org/wiki?curid=8392713", "title": "Il segreto di Green Knowe - From Time to Time", "text": "Il segreto di Green Knowe - From Time to Time (\"From Time to Time\") \u00e8 un film britannico del 2009 diretto da Julian Fellowes.\nSi tratta di un adattamento del libro per bambini di Lucy M. Boston \"The Chimneys of Green Knowe\" (1958)."}
{"id": "8392723", "revid": "767487", "url": "https://it.wikipedia.org/wiki?curid=8392723", "title": "Torre Federici", "text": "La torre Federici \u00e8 uno storico edificio di Vezza d'Oglio, in provincia di Brescia.\nStoria.\nLa costruzione della torre risale probabilmente alla met\u00e0 del XIV secolo ad opera della famiglia ghibellina Federici, feudatari locali. \nAgli inizi del XIV secolo gli edifici appartenenti alla famiglia erano costituiti da un palazzo e da una grossa torre, all'interno di un recinto in muratura. Queste costruzioni furono probabilmente volute da un importante esponente Giovanni Federici (1340-1416), che qui pose la sua residenza. Le costruzioni subirono una modifica e un parziale smantellamento alla met\u00e0 del XV secolo, quando la Repubblica di Venezia si impadron\u00ec della valle.\nCon il declino politico della famiglia (XVIII secolo) e la successiva estinzione, gli edifici vennero smembrati tra diversi proprietari.\nAttualmente la torre \u00e8 occupata dal Museo civico Garibaldino."}
{"id": "8392727", "revid": "6923", "url": "https://it.wikipedia.org/wiki?curid=8392727", "title": "She's a River", "text": "She's a River \u00e8 un singolo del gruppo musicale britannico Simple Minds, il primo estratto dall'album \"Good News from the Next World\" nel 1995."}
{"id": "8392728", "revid": "767487", "url": "https://it.wikipedia.org/wiki?curid=8392728", "title": "Mon beau-fr\u00e8re a tu\u00e9 ma soeur", "text": "Mon beau-fr\u00e8re a tu\u00e9 ma soeur \u00e8 un film del 1986 diretto da Jacques Rouffio."}
{"id": "8392732", "revid": "247222", "url": "https://it.wikipedia.org/wiki?curid=8392732", "title": "Per una donna (album)", "text": "Per una donna \u00e8 un album del 1975 del cantante italiano Massimo Ranieri, pubblicato dall'etichetta Warner Music Italy."}
{"id": "8392735", "revid": "287204", "url": "https://it.wikipedia.org/wiki?curid=8392735", "title": "Liga Leumit 1971-1972 (pallacanestro)", "text": "La Liga Leumit 1971-1972 \u00e8 stata la 18\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del Maccabi Tel Aviv."}
{"id": "8392736", "revid": "6923", "url": "https://it.wikipedia.org/wiki?curid=8392736", "title": "Hypnotised (Simple Minds)", "text": "Hypnotised \u00e8 un singolo del gruppo musicale britannico Simple Minds, il secondo estratto dall'album \"Good News from the Next World\" nel 1995."}
{"id": "8392738", "revid": "767487", "url": "https://it.wikipedia.org/wiki?curid=8392738", "title": "Adieu Bonaparte", "text": "Adieu Bonaparte \u00e8 un film del 1985 diretto da Yusuf Shahin."}
{"id": "8392741", "revid": "958185", "url": "https://it.wikipedia.org/wiki?curid=8392741", "title": "Lotta al tabagismo", "text": "La lotta al tabagismo \u00e8 un campo della scienza, della regolamentazione e della politica in materia di sanit\u00e0, dedicato a contrastare il consumo di tabacco e quindi a ridurre la morbilit\u00e0 e la mortalit\u00e0 che provoca. Dal momento che la maggior parte delle sigarette, sigari e narghil\u00e8 contengono tabacco, la lotta al tabagismo impatta anche su queste. Le sigarette elettroniche non contengono tabacco, ma (spesso) contengono nicotina e possono essere quindi associate. Il controllo del tabacco \u00e8 un'area prioritaria per l'Organizzazione mondiale della sanit\u00e0 ( OMS ), attraverso la Convenzione quadro dell'OMS per la lotta al tabagismo. \nConnotazioni.\nPositive.\nIl campo della lotta al tabagismo comprende l'attivit\u00e0 di diversi enti sanitari, politici e legali e di organismi di lobbying in tutto il mondo. Ci volle del tempo per unirsi in una coalizione sufficientemente organizzata per far avanzare misure come la Convenzione quadro dell'OMS per la lotta al tabagismo, e il primo articolo della prima edizione della rivista \"Tobacco Control\" suggeriva che lo sviluppo come movimento organizzato era effettivamente necessario al fine di attuare azioni efficaci per far fronte agli effetti dell'uso del tabacco sulla salute\nNegative.\nIl movimento per la lotta al tabagismo \u00e8 stato anche definito \"movimento anti- fumo\" da alcuni che non sono d'accordo con il movimento, come documentato nei memorandum interni dell'industria del tabacco .\nStoria antica della lotta al tabagismo.\nI primi tentativi di limitare le conseguenze sulla salute dell'uso del tabacco, sono seguiti alla sua introduzione in Europa. Il regno pontificio di tredici giorni di papa Urbano VII introdusse le prime restrizioni al mondo sull'uso del tabacco nel 1590 quando minacci\u00f2 di scomunicare chiunque \"facesse uso di tabacco sotto il portico o all'interno di una chiesa, che si trattasse di masticarlo, fumarlo con pipa o inalarlo in forma di polvere\". Le prime restrizioni in tutta la citt\u00e0 europee furono attuate in Baviera, a Kursachsen e in alcune parti dell'Austria alla fine del XVII secolo.\nIn Gran Bretagna, l'abitudine ancora nuova di fumare, nel 1604 incontr\u00f2 un'opposizione reale, quando il re Giacomo I scrisse \"A Counterblaste to Tobacco\", descrivendo il fumo come: \"Un custode ripugnante agli occhi, odioso al naso, dannoso per il cervello, pericoloso per i polmoni, e nel loro fumo puzzolente nero, la pi\u00f9 stretta somiglianza al fumo dell'orribile Stigian del pozzo senza fondo.\" Il suo commento \u00e8 stato accompagnato da un medico dello stesso periodo, che scriveva sotto lo pseudonimo di \"Filarete\", che oltre a spiegare gli effetti nocivi del tabacco sotto il sistema dei quattro umori, attribuiva un motivo infernale alla sua introduzione, spiegando la sua avversione per il tabacco come radicato su otto \"ragioni e argomenti principali\" (nella loro ortografia originale):\nPi\u00f9 tardi nel diciassettesimo secolo, Sir Francis Bacon identific\u00f2 le conseguenze della dipendenza dall'uso del tabacco, osservando che \"sta crescendo molto e conquista gli uomini con un certo piacere segreto, in modo che quelli che una volta si sono abituati a quel momento non possano in alcun modo trattenersi\".\nIl fumo era vietato a Berlino nel 1723, a K\u00f6nigsberg nel 1742 e a Stettino nel 1744. Queste restrizioni furono abrogate nelle rivoluzioni del 1848. Nella Germania degli anni '30, la ricerca scientifica per la prima volta rivel\u00f2 una connessione tra cancro ai polmoni e fumo, quindi l'uso di sigarette e fumo fu fortemente scoraggiato da una pesante campagna anti-fumo sponsorizzata dal governo .\nOrigini della moderna lotta al tabagismo.\nDopo la seconda guerra mondiale, la ricerca tedesca fu efficacemente messa a tacere a causa della facile associazione con il nazismo. Tuttavia, il lavoro di Richard Doll nel Regno Unito, che nel 1952 identific\u00f2 nuovamente il nesso causale tra fumo e cancro ai polmoni, e riport\u00f2 questo argomento all'attenzione. Controlli parziali e misure regolamentari alla fine sono seguite in gran parte del mondo sviluppato, compresi i divieti pubblicitari parziali, l'et\u00e0 minima di vendita richiesta e le avvertenze di base sulla salute sull'imballaggio del tabacco. Tuttavia, nei primi tre decenni dopo la scoperta di Richard Doll, la diffusione del fumo e le relative patologie associate hanno continuato ad aumentare nel mondo, con i governi a volte riluttanti a ridurre un'abitudine molto popolare - e gli sforzi di disinformazione sempre pi\u00f9 organizzati dall'industria del tabacco e dei loro delegati (trattati pi\u00f9 dettagliatamente in seguito). La realizzazione ha visto gradualmente che gli effetti sulla salute del fumo e dell'uso del tabacco erano suscettibili solo a una risposta politica articolata su pi\u00f9 fronti che combinava messaggi sanitari positivi e assistenza medica per smettere di usare il tabacco ed efficaci restrizioni al marketing, come inizialmente indicato in una panoramica del 1962 dal British Royal College of Physicians e il rapporto del 1964 del Surgeon General degli Stati Uniti .\nLa relazione del comitato consultivo del 1964 al \"Surgeon General\" ha rappresentato un documento fondamentale che presentava una sintesi obiettiva delle prove delle conseguenze sulla salute del fumo in base a criteri causali. Il rapporto concludeva che il fumo di sigaretta era una causa di cancro ai polmoni e aveva una portata sufficiente a giustificare \"azioni correttive\" a livello sociale. Il processo di relazione del \"Surgeon General\" \u00e8 un esempio duraturo di salute pubblica basata sull'evidenza nella pratica.\nLotta approfondita al tabagismo.\nIl concetto di controllo del tabacco su pi\u00f9 fronti e quindi \"globale\" \u00e8 emerso attraverso progressi accademici (ad esempio la rivista dedicata alla lotta al tabagismo), gruppi di sostegno senza fini di lucro come l'azione sul fumo e la salute e iniziative politiche del governo statunitense. Inizialmente i progressi sono stati notevoli a livello statale e nazionale, in particolare con la legislazione pionieristica sui luoghi pubblici senza fumo introdotta a New York City nel 2002 e nella Repubblica d'Irlanda nel 2004 e gli sforzi del Regno Unito per incapsulare gli elementi cruciali dell'attivit\u00e0 di controllo del tabacco nel \"Approccio a sei filamenti\" del 2004 (per realizzare l'approccio congiunto definito nel libro bianco \"Smoking Kills\") e il suo equivalente locale, i \"sette esagoni del controllo del tabacco\". Questa serie di organismi per la ricerca sanitaria e lo sviluppo politico ampiamente organizzati hanno poi formato la Framework Convention Alliance per negoziare e sostenere il primo trattato internazionale sulla salute pubblica, la Convenzione quadro dell'OMS per la lotta al tabagismo o, in breve, FCTC.\nLa FCTC obbliga i firmatari a far progredire l'attivit\u00e0 sull'intera gamma di fronti di controllo del tabacco, compresa la limitazione delle interazioni tra i legislatori e l'industria del tabacco, l'imposizione di tasse sui prodotti del tabacco e la riduzione della domanda, proteggendo le persone dall'esposizione al fumo passivo nei luoghi di lavoro interni e luoghi pubblici attraverso il divieto di fumo, la regolamentazione e la divulgazione dei contenuti e delle emissioni dei prodotti del tabacco, la pubblicazione di avvertenze sanitarie altamente visibili sull'imballaggio del tabacco, la rimozione di etichette ingannevoli (ad esempio \"light\" o \"lievi\"), il miglioramento della consapevolezza pubblica delle conseguenze del fumo, il divieto di tutta la pubblicit\u00e0 del tabacco, l'offerta di programmi di cessazione, efficaci contromisure al contrabbando di prodotti del tabacco, limitazione delle vendite ai minori e relativa ricerca e condivisione delle informazioni tra i firmatari.\nL'OMS ha successivamente prodotto un riassunto applicabile a livello internazionale e ora ampiamente riconosciuto degli elementi essenziali della strategia di lotta al tabagismo, pubblicizzato come strategia mnemonica di lotta del tabagismo MPOWER . I sei componenti sono:\nNel 2003, l'India approv\u00f2 la legge sul Divieto di pubblicit\u00e0 e regolamentazione del commercio e della produzione, produzione, fornitura e distribuzione, il divieto di fumare in luoghi pubblici e altre normative sul commercio dei prodotti del tabacco. Nel 2010, il Bhutan ha approvato il \"Tobacco Control Act del Bhutan 2010\" per regolamentare il tabacco e i prodotti del tabacco, vietando la coltivazione, la raccolta, la produzione e la vendita di tabacco e prodotti del tabacco in Bhutan.\nPolitiche di lotta al tabagismo.\nNegli Stati Uniti.\nRestrizioni per et\u00e0.\nLe politiche sul tabacco che limitano la vendita di sigarette ai minori e limitano il fumo nei luoghi pubblici sono strategie importanti per dissuadere i giovani dall'accesso e dal consumo di sigarette. Tra i giovani negli Stati Uniti, ad esempio, rispetto agli studenti che vivono in stati con rigide normative, i giovani adolescenti che vivono in stati senza restrizioni o minimi, in particolare gli studenti delle scuole superiori, hanno maggiori probabilit\u00e0 di essere fumatori quotidiani. Questi effetti sono stati ridotti quando le regressioni logistiche sono state adeguate alle caratteristiche socio-demografiche e al prezzo delle sigarette, suggerendo che un aumento dei prezzi delle sigarette pu\u00f2 scoraggiare i giovani ad accedere e consumare sigarette indipendentemente da altre misure di controllo del tabacco.\nEtichette di avvertimento grafiche.\nI fumatori non sono pienamente informati sui rischi del fumo. Gli avvisi grafici, pi\u00f9 ampi e pi\u00f9 completi nei contenuti sono pi\u00f9 efficaci nel comunicare i rischi per la salute del fumo. I fumatori che hanno notato gli avvertimenti avevano una probabilit\u00e0 significativamente maggiore di promuovere i rischi per la salute, incluso il cancro ai polmoni e le malattie cardiache. Nei casi dove le politiche di etichettatura differivano tra i vari Paesi, i fumatori che vivevano in Paesi con avvertenze grafiche hanno riferito maggiori conoscenze sulla salute.\nLe etichette grafiche di avvertimento sui pacchetti di sigarette sono notate dalla maggior parte degli adolescenti, aumentando l'elaborazione cognitiva di questi messaggi da parte degli adolescenti e sviluppando il potenziale per ridurre le intenzioni di fumare. Sulla base di ricerche approfondite sugli adolescenti negli Stati Uniti, l'introduzione di etichette grafiche di avvertimento ha notevolmente ridotto il fumo tra gli adolescenti.\nAustralia.\nIn Australia un pacchetto di sigarette costa 50 dollari, in conformit\u00e0 ai consigli dell'Organizzazione mondiale della sanit\u00e0 che ha verificato come l'aumento del costo delle sigarette \u00e8 il pi\u00f9 efficace deterrente, inoltre \u00e8 vietata la coltivazione del tabacco.\nAltri paesi.\nMessaggi di avvertimento sull'imballaggio del tabacco e divieti di fumo sono stati implementati in paesi di tutto il mondo. Altri hanno implementato politiche ancora pi\u00f9 complete.\nAccoglienza e ulteriore collaborazione internazionale.\nOra, un elemento accettato dell'arena della salute pubblica, le politiche e le attivit\u00e0 di controllo del tabacco sono state ritenute efficaci in quelle amministrazioni che le hanno attuate in modo coordinato.\nLa comunit\u00e0 di lotta al tabagismo \u00e8 organizzata a livello internazionale, cos\u00ec come il suo principale avversario, l'industria del tabacco (a volte definita \"Big Tobacco\"). Ci\u00f2 consente la condivisione di pratiche efficaci (sia di sostegno che regolamentative) tra Stati sviluppati e in via di sviluppo, ad esempio attraverso la Conferenza mondiale sul tabacco o sulla salute che si tiene ogni tre anni. Tuttavia, permangono alcune lacune significative, in particolare il fallimento nel ratificare la FCTC negli Stati Uniti e in Svizzera (entrambe basi delle compagnie internazionali del tabacco e, nel primo caso, un grande produttore di tabacco).\nRivista.\n\"Tobacco Control\" \u00e8 anche il nome di una rivista pubblicata da BMJ Group (l'editore del British Medical Journal ) che studia la natura e le implicazioni dell'uso del tabacco e l'effetto dell'uso del tabacco sulla salute, sull'economia, sull'ambiente e sulla societ\u00e0. A cura di Ruth Malone, professore e presidente del Dipartimento di Scienze sociali e comportamentali, Universit\u00e0 della California, San Francisco, \u00e8 stato pubblicato per la prima volta nel 1992.\nOpposizione.\nL'opposizione diretta e indiretta da parte dell'industria del tabacco continua, ad esempio attraverso gli sforzi dell'industria del tabacco in materia di disinformazione attraverso scienziati sottomessi e operazioni di contro-difesa \"astroturf\" come FOREST."}
{"id": "8392746", "revid": "6923", "url": "https://it.wikipedia.org/wiki?curid=8392746", "title": "Glitterball", "text": "Glitterball \u00e8 un singolo del gruppo musicale britannico Simple Minds, il primo estratto dall'album \"N\u00e9apolis\" nel 1998."}
{"id": "8392747", "revid": "6923", "url": "https://it.wikipedia.org/wiki?curid=8392747", "title": "War Babies (Simple Minds)", "text": "War Babies \u00e8 un singolo del gruppo musicale britannico Simple Minds, il secondo estratto dall'album \"N\u00e9apolis\" nel 1998."}
{"id": "8392748", "revid": "868829", "url": "https://it.wikipedia.org/wiki?curid=8392748", "title": "Lotta al fumo", "text": ""}
{"id": "8392750", "revid": "149485", "url": "https://it.wikipedia.org/wiki?curid=8392750", "title": "Ayoub Barraj", "text": "Biografia.\nAi Giochi panafricani di Rabat 2019 ha vinto la medaglia d'oro nel torneo della lotta libera fino a 86 chilogrammi, battendo in finale l'algerino Fatih Bin Farad\u017callah."}
{"id": "8392757", "revid": "1892390", "url": "https://it.wikipedia.org/wiki?curid=8392757", "title": "Viceministri presidenti delle Fiandre", "text": "Questo \u00e8 un elenco di tutti i viceministri presidenti delle Fiandre. Sin dal giuramento del primo governo fiammingo, Geens I, la posizione di viceministro presidente, allora vicepresidente dell'esecutivo fiammingo, \u00e8 esistita.\nInizialmente questo ufficio era ricoperto da una persona, un ministro fiammingo del secondo partito pi\u00f9 grande del governo. Solo nell'amministrazione Leterme c'era pi\u00f9 di un vice primo ministro. L'attuale governo fiammingo, il governo Jambon, ha tre vice primi ministri."}
{"id": "8392759", "revid": "300067", "url": "https://it.wikipedia.org/wiki?curid=8392759", "title": "Raymond Gausse", "text": ""}
{"id": "8392764", "revid": "122069116", "url": "https://it.wikipedia.org/wiki?curid=8392764", "title": "Daniele Vicorito", "text": "Biografia.\nA soli quattordici anni \u00e8 tra i protagonisti del progetto cinematografico \"All the Invisible Children\", pellicola antologica in cui sette registi di fama internazionale (Mehdi Charef, Emir Kusturica, Spike Lee, K\u00e1tia Lund, Jordan Scott, Ridley Scott, Stefano Veneruso e John Woo) raccontano le storie di sette bambini tormentati da un\u2019infanzia complessa. Daniele interpreta Ciro, l\u2019invisibile di Stefano Veneruso, un piccolo, nostalgico sognatore napoletano costretto a vivere di crimine. Nel 2006 compare nel videoclip di \"Teach me again\", successo discografico internazionale di Tina Turner ed Elisa. Nello stesso anno \u00e8 protagonista di due puntate di \"Un posto al sole,\" sitcom di ambientazione napoletana di respiro nazionale. Nel 2007 compare in quattro puntate del poliziesco \"La Squadra\". A ventun anni il ritorno sul grande schermo, nel film \"Reality\" di Matteo Garrone, pellicola premiata col Gran premio della giuria a Cannes 2012. Nel 2015 \u00e8 Lello in \"Gomorra 2\", fiction targata Sky Atlantic diretta da Sollima, Comencini, Giovannesi e Cupellini. Nel 2018, dopo un biennio di formazione teatrale (nel 2016 il laboratorio formativo con Davide Iodice, nel 2017 quello con Pierpaolo Sepe), l\u2019esordio da protagonista sul palco con la pi\u00e8ce \"Forcella strit\", diretta da Abel Ferrara. Marco Tullio Giordana lo sceglie per interpretare Salvatore, il protagonista di \"Due soldati\", pellicola prodotta in collaborazione con Rai Fiction che scandaglia tematiche relative alla guerra e alla criminalit\u00e0. Sul set della serie di videoclip di Liberato, \"Capri Rendez-vous\", incontra Francesco Lettieri. La sintonia innescatasi tra i due \u00e8 tale da riproporre il binomio Lettieri-Vicorito anche per la produzione Netflix \"Ultras,\" una critica al fenomeno sociale del tifo organizzato in cui Daniele \u00e8 Gabbiano, esagitato leader della new generation. \u00c8 attesa per il 2020 l\u2019uscita nelle sale di \"Magari\", pellicola di Ginevra Elkann in cui troviamo Daniele a comporre il cast al fianco di Riccardo Scamarcio e Brett Gelman. Dal 2019 Daniele frequenta il laboratorio teatrale permanente Scuola elementare del teatro, diretto da Davide Iodice."}
{"id": "8392776", "revid": "149485", "url": "https://it.wikipedia.org/wiki?curid=8392776", "title": "Campionati africani di lotta 2020", "text": "I campionati africani di lotta 2020 sono stati la 36\u00aa edizione della manifestazione continentale organizzata dalla FILA. Si sono svolti dal 4 al 9 febbraio 2020 ad Algeri, in Algeria."}
{"id": "8392778", "revid": "111828150", "url": "https://it.wikipedia.org/wiki?curid=8392778", "title": "Peter Verbeken", "text": ""}
{"id": "8392784", "revid": "767487", "url": "https://it.wikipedia.org/wiki?curid=8392784", "title": "Goye di H\u00f4ne", "text": "Le tre goye di H\u00f4ne (in francese, \"Trois gouilles de H\u00f4ne\") sono un orrido del torrente Ayasse, nel comune di H\u00f4ne, in Valle d'Aosta.\nUn progetto europeo le ha rese visitabili per un buon tratto mediante una passerella ed un sentiero attrezzato. \nEsse costituiscono la prima tappa del \"sentiero degli orridi\" che prosegue nei comuni di Pontboset (\"Orrido di Ratus\"), di Champorcher (\"Goille di Pourtset\") e di Fontainemore (\"Gouffre de Guillemore\").\nEtimologia.\nIl termine \"goye\" \u00e8 un'alternativa ortografica di \"goille\", termine del patois valdostano che indica una pozzanghera, simile alla parola del francese valdostano \"gouille\", riscontrabile in altre regioni dello spazio linguistico francoprovenzale come la Svizzera romanda, il Bugey\u00a0e la Savoia. Questo termine definisce ugualmente una pozza formata da un torrente, con acqua non stagnante. Questo termine, talvolta nella forma diminutiva \"golille\", serve anche a indicare delle vasche nel letto del fiume che presentano un interesse geoturistico per la loro facile leggibilit\u00e0.\nDescrizione.\nLa forra \u00e8 lunga oltre un chilometro, tra 440 e 395 metri s.l.m. allo sbocco della Valle di Champorcher verso la valle centrale solcata dalla Dora Baltea, a monte del borgo di H\u00f4ne.\nIl percorso nella forra di H\u00f4ne, accessibile dalla stradina per Pourcil, \u00e8 indicato da segnaletica gialla. Nel primo tratto del sentiero si percorre una passerella metallica dalla quale si possono osservare le levigate pareti rocciose attraverso le acque verdi e trasparenti dell'Ayasse. Il percorso risale il corso del torrente passando in rassegna le \u201ctre goye\u201d, cio\u00e8 le tre serie di vasche limpide e canalette spumeggianti. All'altezza del secondo belvedere attrezzato, in cui un pannello spiega le caratteristiche geologiche delle goye, \u00e8 possibile scendere sul greto del torrente e passeggiare brevemente sulla roccia sana e compatta, con poco detrito e senza fratture.\nLe rocce del letto dell'Ayasse si presentano come una fantasmagoria di striscioline bianche e verdine. \nSecondo il geologo Francesco Prinetti si tratta di antichi assemblaggi profondi a quarzo e giadeite parzialmente retrocessi nella risalita in superficie, ossia il prodotto della trasformazione di parti di crosta continentale (sedimenti, graniti) trascinati a grande profondit\u00e0 (almeno 60\u00a0km) nel corso di processi di sovrapposizione fra placche litosferiche. La sovrapposizione di due placche o di loro parti \u00e8 il processo che crea le catene di montagne in tutto il mondo. Infatti sulla superficie terrestre il movimento reciproco delle placche, quando \u00e8 convergente, fa accavallare i bordi, ispessire la crosta e quindi elevare di quota la superficie stessa. Ma fa anche giungere le rocce crostali a maggiori profondit\u00e0, che poi alquanto misteriosamente risalgono all\u2019affioramento.\nLa geometria di questo affioramento in sottili e regolari strati paralleli nel letto del torrente Ayasse \u00e8 dovuta alla notevole disponibilit\u00e0 di fluidi durante la risalita in superficie. Tali fluidi derivavano probabilmente dalle vicine rocce oceaniche intrise d'acqua che ora sono esposte poco pi\u00f9 a monte nella stessa vallata. Questa sorta di impasto acquoso ha facilitato la creazione di forme filanti e complesse come quelle delle tre goye.\nGalleria d'immagini.\nL'orrido di H\u00f4ne \u00e8 censito nel Catasto dell'Associazione Italiana Canyoning per la pratica del canyoning."}
{"id": "8392790", "revid": "767487", "url": "https://it.wikipedia.org/wiki?curid=8392790", "title": "Bo\u017eidar Bo\u017eilov", "text": "Biografia.\nNacque a Varna il 5 aprile 1923. Si diplom\u00f2 al ginnasio nella sua citt\u00e0 natale. Studi\u00f2 quindi giurisprudenza e medicina, laureandosi in giurisprudenza all'Universit\u00e0 di Sofia.\nDivenne membro del Lega dei giovani lavoratori nel 1940 e del Partito Comunista Bulgaro nel 1944.\nLe sue poesie uscirono per la prima volta sul giornale \u0417\u0430\u0432\u043e\u0439 (\"Zavoj\") di Varna (1939-1941).\nA 16 anni, nel 1939, pubblic\u00f2 una raccolta di poesie e poesie \u0422\u0440\u0435\u0442\u0430 \u043a\u043b\u0430\u0441\u0430 (\"Treta klasa\", \"Terza classe\"), in cui esprimeva la sua insoddisfazione per la situazione storica e la sua simpatia per il popolo.\nDapprima lavor\u00f2 come redattore nella stampa periodica e, dopo il 9 settembre 1944, nella redazione letteraria di Radio Sofia.\nFu membro del Consiglio di amministrazione dell'Unione degli scrittori bulgari dal 6 luglio 1962 al 18 dicembre 1984.\nFu redattore capo della rivista \u041f\u043b\u0430\u043c\u044a\u043a (\"Plam\u0103k\", \"La fiamma\") dal 14 giugno 1966 al gennaio del 1970.\nFu professore onorario e \"visiting professor\" all'Universit\u00e0 dell'Iowa nel 1976.\nDal 6 giugno 1974 divenne vicepresidente dell'Unione dei traduttori bulgari, poi primo vicepresidente dal 5 giugno 1979 al 10 marzo 1989. Fu Redattore capo del giornale \u0420\u0430\u0434\u0438\u043e \u043f\u0440\u0435\u0433\u043b\u0435\u0434 (\"Radio pregled\"), della rivista \u041b\u0438\u0442\u0435\u0440\u0430\u0442\u0443\u0440\u0435\u043d \u0444\u0440\u043e\u043d\u0442 (\"Literaturen front\") dal 8 giugno 1972 al 1973, direttore del dipartimento di poesia della casa editrice \u0411\u044a\u043b\u0433\u0430\u0440\u0441\u043a\u0438 \u043f\u0438\u0441\u0430\u0442\u0435\u043b (\"B\u0103lgarski pisatel\"), direttore della casa editrice \u041d\u0430\u0440\u043e\u0434\u043d\u0430 \u043a\u0443\u043b\u0442\u0443\u0440\u0430 (\"Narodna kultura\") dal 1973 all'aprile del 1980, caporedattore di \u041f\u0443\u043b\u0441 (\"Puls\") dal 1980 al maggio del 1984, caporedattore del giornale \u0424\u0430\u043a\u0435\u043b (\"Fakel\") dal 15 maggio 1984 al 1996.\nMor\u00ec il 13 gennaio 2006 a Sofia.\nAttivit\u00e0 letteraria.\nFu autore di oltre 50 libri con poesie, storie, critiche, opere teatrali e traduzioni.\nI suoi libri sono stati tradotti in russo, inglese, italiano, hindi, arabo e molte altre lingue.\nCompil\u00f2 un'antologia della poesia bulgara in inglese. Tradusse William Shakespeare e William Meredith. Fu uno dei compilatori dell'antologia della nuova poesia greca in 2 volumi (1960) e fu traduttore di poeti greci e russi. Fu compilatore dell'antologia \u0414\u043e\u043a\u0430\u0442\u043e \u043e\u0431\u0438\u0447\u0430\u043c \u2013 \u043f\u043e\u0435\u0442\u0435\u0441\u0438 \u043e\u0442 \u0446\u044f\u043b \u0441\u0432\u044f\u0442 \u0437\u0430 \u043b\u044e\u0431\u043e\u0432\u0442\u0430 (\"Dokato obi\u010dam - poetesi ot cjal svjat za ljuvosta\"), una raccolta di poesie sull'amore da autori di tutto il mondo (1982) e di \u0413\u0435\u043e\u0440\u0433\u0438 \u041c\u0438\u0445\u0430\u0439\u043b\u043e\u0432. \u0418\u0437\u0431\u0440\u0430\u043d\u0438 \u043f\u0440\u0435\u0432\u043e\u0434\u0438 (\"Georgi Mihajlov. Izbrani prevodi\", \"Georgi Mihajlov. Traduzioni scelte\") (1976).\nRiconoscimenti.\nLo Stato gli confer\u00ec il Premio Dimitrov nel 1951 e nel 1975 fu insignito del titolo di Lavoratore nazionale dell'arte e della cultura. "}
{"id": "8392800", "revid": "599013", "url": "https://it.wikipedia.org/wiki?curid=8392800", "title": "Eliphas Shivute", "text": ""}
{"id": "8392801", "revid": "666668", "url": "https://it.wikipedia.org/wiki?curid=8392801", "title": "Insenatura di Shackleton", "text": "L'insenatura di Shackleton \u00e8 un'insenatura ricoperta di ghiaccio e larga circa 20\u00a0km, situata sulla costa di Shackleton, nella quale si insinua in direzione ovest-sud-ovest per circa 45\u00a0km, nella parte sud-occidentale della Dipendenza di Ross, in Antartide. L'insenatura, la cui bocca si estende da capo Wilson, a nord, a capo Lyttelton, a sud, \u00e8 completamente ricoperta dalla parte terminale del flusso del ghiacciaio Nimrod, il quale la percorre per poi unirsi alla barriera di Ross.\nStoria.\nL'insenatura di Shackleton fu scoperta nel dicembre 1902, durante la spedizione Discovery, condotta negli anni 1901-04, dal capitano Robert Falcon Scott, durante il suo tentativo di raggiungere il Polo Sud. Nel suo viaggio Scott fu accompagnato dal dottor Edward Adrian Wilson e dall'esploratore britannico Ernest Shackleton, e proprio in onore di quest'ultimo fu battezzata l'insenatura."}
{"id": "8392807", "revid": "287204", "url": "https://it.wikipedia.org/wiki?curid=8392807", "title": "Sonia Singh", "text": " \nNel 2016 ha presieduto il comitato etico dell'emittente New Delhi Television Limited, per il quale conduce il programma di attualit\u00e0 \"The NDTV Dialogues\".\n\u00c8 sposata col leader del Congresso ed ex Ministro dell'interno Ratanjit Pratap Narain Singh.\nBiografia.\nDopo essersi formata presso il convento delle Religiose di Ges\u00f9-Maria nella capitale indiana, si laure\u00f2 in letteratura inglese al St. Stephens College dell'Universit\u00e0 di New Delhi. Durante il percorso di studi trascorse un periodo di tre mesi a Perugia, grazie ad una borsa di studio del governo italiano, alla quale segu\u00ec la selezione per la Chevening Scholarship finanziata dal Foreign Office britannico.\nNell'ambito di questo programma, pot\u00e9 frequentare un corso di giornalismo televisivo nel Regno Unito ed ebbe l'ccasione di incontrare personalmente la regina Elisabetta.\nSonia Singh \u00e8 entrata a far parte di NDTV nel 1992, come ricercatrice in stanza presso il programma \"The World This Week for Doordarshan\". Successivamente, \u00e8 stata nominata direttrice editoriale del canale di informazione NDTV, per la quale ha supervisionato le notizie relative al volo Indian Airlines 814, la guerra del Kargil e il caso di Jessica Lall.\n\u00c8 stata premiata come miglior caporedattrice ai News Broadcasting Awards del 2012."}
{"id": "8392809", "revid": "319329", "url": "https://it.wikipedia.org/wiki?curid=8392809", "title": "Omloop van het Waasland 2015", "text": "L'Omloop van het Waasland 2015, cinquantunesima edizione della corsa e valida come evento dell'UCI Europe Tour 2015 categoria 1.2, si svolse il 15 marzo 2015 su un percorso totale di circa 187\u00a0km con partenza da Lokeren ed arrivo a Stekene in Belgio. La vittoria fu appannaggio dell'olandese Joeri Stallaert che complet\u00f2 il percorso in 4h09'57\", alla media di 44,89\u00a0km/h, precedendo i belgi Joeri Stallaert e Oliver Naesen terzo.\nPresero il via 185 ciclisti, mentre coloro che tagliarono il traguardo furono 161."}
{"id": "8392813", "revid": "1632387", "url": "https://it.wikipedia.org/wiki?curid=8392813", "title": "Real Life (gruppo musicale)", "text": "I Real Life sono un gruppo musicale australiano new wave e synth-pop, che ha ottenuto il successo internazionale con i singoli \"Send Me an Angel\" e \"Catch Me I'm Falling\", contenuti nell'album di debutto \"Heartland\", pubblicato nel 1983.\nLa band era originariamente composta da David Sterry (voce solista e chitarra), Richard Zatorski (violino e tastiera), Alan Johnson (basso) e Danny Simcic (batteria). Steve Williams (tastiera) sostitu\u00ec Zatorski nel 1986, a sua volta rimpiazzato da George Pappas nel 1996 dopo una lunga pausa di attivit\u00e0 della band. Nel 2020 \u00e8 uscito \"Sirens\", settimo album della band."}
{"id": "8392816", "revid": "1543377", "url": "https://it.wikipedia.org/wiki?curid=8392816", "title": "Hartmuth Baldamus", "text": "Biografia.\nNacque a Dresda, allora nel Regno di Sassonia, il 10 agosto 1891. Frequent\u00f2 il liceo a Dresda-Neustadt conseguendo l'abitur nel 1911, e lavorando poi per un anno presso le officine ferroviarie di Dresda. Studio quindi ingegneria meccanica a Monaco di Baviera, Kiel e Dresda. Nell'estate del 1914, si conged\u00f2 dall'universit\u00e0 tecnica di Dresda per completare il corso per pilota d'aeroplano sul campo d'aviazione di Johannisthal, vicino a Berlino. Dopo lo scoppio della prima guerra mondiale fu arruolato nell'esercito, offrendosi volontario per assere assegnato ad una squadriglia aerea a Gro\u00dfenhain. Trasferito ad una Feldflieger-Abteilung sul fronte occidentale, ritornando a Gro\u00dfenhain nell'ottobre del 1914 per terminare l'addestramento al pilotaggio. Con il grado di gefreiter ritorno al fronte il 29 marzo 1915, assegnato alla FFA 20 di Douai. \nIl 20 settembre 1915 fu nominato leutnant, e verso la fine dell'anno fu insignito della Croce di Cavaliere di seconda classe dell'Ordine reale di Alberto di Sassonia.\nConsegu\u00ec la sua prima vittoria aerea il 15 marzo 1916, raggiungendo la quinta vittoria confermata il 29 luglio, e diventando un asso ancora prima di essere assegnato ad una squadriglia da caccia. Il 27 agosto entr\u00f2 in servizio presso la Jasta 5, passando alla Jasta 9 all'inizio del mese di novembre. Il 2 dicembre raggiunse le nove vittorie accertate.\nQuando aveva raggiunto il requisito iniziale per ottenere la concessione della Pour le M\u00e9rite, che era stato inizialmente fissato in otto vittorie per i primissimi assi tedeschi, il cosiddetto Fokker Scourge, il requisito fu modificato, e le vittorie richieste divennero 20. L'8 gennaio 1917 fu insignito della prestigiosa Croce di Cavaliere dell'Ordine di Hohenzollern con spade. \nIl 23 gennaio riprese ad abbattere aerei nemici, raggiungendo le 17 vittorie confermate il 12 aprile 1917. Due giorni dopo, alle 11:40 ore, scontr\u00f2 in volo con un caccia francese Nieuport 17 pilotato da caporale Simon. Il suo aereo si schiant\u00f2 al suolo nei pressi di Sainte-Marie-\u00e0-Py."}
{"id": "8392817", "revid": "1418004", "url": "https://it.wikipedia.org/wiki?curid=8392817", "title": "Bryan Stevenson", "text": "Biografia.\nClinical professor presso la New York University School of Law, Stevenson \u00e8 un noto attivista per la giustizia sociale. Nella sua lunga carriera, Stevenson si \u00e8 prodigato per salvare dozzine di prigionieri dalla pena di morte, sostenendo i poveri con appelli e dibattiti pubblici, atti a riformare e migliorare l'amministrazione della giustizia penale. Ha discusso e vinto importanti casi alla Corte suprema degli Stati Uniti. che hanno contribuito a riformare alcune norme, tra le quali \"una sentenza del 2019 a tutela dei detenuti condannati che soffrono di demenza e una sentenza del 2012 che ha vietato le condanne all'ergastolo obbligatorie senza condizionale per tutti i minori di 17 anni\".\nRiconoscimenti.\nTra i molti premi prestigiosi, Stevenson \u00e8 stato insignito del Reebok Human Rights Award nel 1989, della National Medal of Liberty dell'American Civil Liberties Union nel 1991 e del Benjamin Franklin Medal (American Philosophical Society) nel 2018. Nello stesso anno \u00e8 stato premiato anche con l'E! People's Choice Award.\nPubblicazioni.\nHa all'attivo diverse pubblicazioni, tra le quali spicca in particolare il libro \"Just Mercy: A Story of Justice and Redemption\", pubblicato nel 2014 da Spiegel &amp; Grau e segnalato dal \"Time\" e dal \"New York Times\" tra i 10 libri dell'anno. Nel 2015 il volume ha vinto la medaglia Andrew Carnegie per l'eccellenza nella saggistica e il Dayton Literary Peace Prize ed \u00e8 stato la base per il film \"Il diritto di opporsi\" (2019)."}
{"id": "8392818", "revid": "599013", "url": "https://it.wikipedia.org/wiki?curid=8392818", "title": "Eugene Sseppuya", "text": ""}
{"id": "8392820", "revid": "118832153", "url": "https://it.wikipedia.org/wiki?curid=8392820", "title": "Cristiano Federico di Stolberg-Wernigerode", "text": "Biografia.\nIn quanto figlio di Enrico Ernesto, conte di Stolberg-Wernigerode, Cristiano Federico era un membro della nobile famiglia di Stolberg. Sua madre era la seconda moglie di Enrico Ernesto, Cristiana Anna di Anhalt-K\u00f6then, figlia a sua volta del principe Augusto Luigi di Anhalt-K\u00f6then e della sua seconda moglie, Emilia di Promnitz.\nTra il 1764 e il 1767, durante i suoi studi ad Halle, Cristiano Federico si un\u00ec alla loggia massonica \"Zu den drei Degen\". Nell'estate del 1767 ottenne il quarto e successivamente anche il quinto grado nella loggia di Lipsia.\nIl conte Cristiano Federico fu, fino al 1796, decano di Halberstadt e prevosto di Walbeck. Venne creato cavaliere dell'Ordine di San Giovanni del baliaggio di Brandeburgo nel 1790 dal principe Augusto Ferdinando di Prussia. Nel 1797 venne invece nominato cavaliere dell'Ordine dell'Aquila rossa e nel 1803 membro dell'Ordine dell'Aquila nera.\nTra gli amici di Cristiano Federico si ricordano i poeti Anna Luise Karsch e Johann Wilhelm Ludwig Gleim.\nPossedimenti.\nL'8 giugno 1765 il prozio per parte materna, conte Ermanno II di Promnitz, lasci\u00f2 a Cristiano Federico le signorie di Pieszyce, Janowice Wielkie e Grodztwo in Slesia. Con un proprio atto del 18 dicembre 1815, Cristiano Federico lasci\u00f2 la signoria di Pieszyce come fedecommesso e maggiorasco al suo secondo figlio, Ferdinando, Janowice Wielkie al terzo figlio, Costantino, e Grodztwo al quarto figlio, Antonio; essi fondarono quindi il ramo slesiano della famiglia Stolberg-Wernigerode, mantenendo il controllo sui loro territori fino a che vennero espulsi nel 1945.\nIl figlio maggiore, Enrico, eredit\u00f2 invece la Contea di Wernigerode.\nDiscendenza.\nCristiano Federico spos\u00f2 la contessa Augusta Eleonora di Stolberg-Stolberg (10 gennaio 1748 - 12 dicembre 1821), figlia del conte Cristoforo Luigi di Stolberg-Stolberg. Ebbero i seguenti figli:"}
{"id": "8392821", "revid": "149485", "url": "https://it.wikipedia.org/wiki?curid=8392821", "title": "Campionati africani di lotta 2019", "text": "I campionati africani di lotta 2019 sono stati la 35\u00aa edizione della manifestazione continentale organizzata dalla FILA. Si sono svolti dal 29 al 31 marzo 2019 ad Hammamet, in Tunisia."}
{"id": "8392826", "revid": "124211142", "url": "https://it.wikipedia.org/wiki?curid=8392826", "title": "Beretta PMX", "text": "La Beretta PMX \u00e8 una pistola mitragliatrice calibro 9 x 19 mm parabellum, progettata e fabbricata dall'azienda italiana Beretta. La PMX \u00e8 stata presentata nel 2017 ed \u00e8 destinata a sostituire la Beretta PM12 come arma di ordinanza di alcune forze di polizia italiane. Il 09 Luglio 2021 la Beretta ha annunciato l'arrivo della PMXs per il mercato civile in calibro 9 x 21 mm con le stesse caratteristiche della versione militare.\nStoria.\nLa Beretta PMX \u00e8 stata sviluppata a partire dallo storico modello PM12, gi\u00e0 in dotazione a molte forze di polizia e forze armate di tutto il mondo; a partire dal 2015/2016 vi furono molte voci sull'uscita del nuovo modello di pistola mitragliatrice che venne presentata da Beretta durante l'esposizione Milipol a Parigi nel 2017. L'Arma dei Carabinieri ha ordinato, a partire dal 2018 dopo una sperimentazione in alcuni reparti operativi, pi\u00f9 di 5.000 pezzi con l'intenzione futura di ammodernare l'intero arsenale di armi individuali.\nCaratteristiche tecniche.\nLa Beretta PMX \u00e8 una pistola mitragliatrice in tecnopolimeri, alluminio ed acciaio macchinato lunga 640 mm con calcio abbattibile esteso (418 mm con calcio ribaltato) che possiede un otturatore chiuso con sistema a massa battente ed un peso totale a vuoto di 2,4 Kg; il calibro adottato \u00e8 il 9 x 19 parabellum NATO. Con caricatore pieno inserito, 30 colpi, raggiunge un peso di circa 2,5 Kg ed ha una cadenza di tiro di 900 colpi al minuto (pu\u00f2 variare in base al munizionamento impiegato). Possiede una sicura manuale a tre posizioni ambidestra con selettore di fuoco (colpo singolo e full-auto), delle mire abbattibili regolabili e delle slitte picatinny MIL-STD 1913 che permettono di utilizzare varii accessori come dispositivi di puntamento di qualsiasi tipologia."}
{"id": "8392827", "revid": "1924342", "url": "https://it.wikipedia.org/wiki?curid=8392827", "title": "Mutant (album)", "text": "Mutant \u00e8 il secondo album in studio della musicista venezuelana Arca, pubblicato dalla Mute Records il 20 novembre 2015.\nRicezione critica.\n\"Mutant\" ha ricevuto ampi consensi dalla critica musicale. Da \"Metacritic\" l'album ha ottenuto un punteggio medio di 81/100, basato su 21 recensioni, che indicano \"consensi universali\".\nAnche Mark Richardson di \"Pitchfork\" ha dato una recensione molto positiva all'album, scrivendo: \u00abRispetto a \"Xen\", \"Mutant\" sembra meno composto e meno in debito con la musica classica. Si potrebbe restare perplessi per alcuni brani dell'album precedente, alla Aphex Twin misti alla Alarm Will Sound. \"Mutant\" invece si approccia al paesaggio sonoro evitando le giuste canzoni. [...] In \"Mutant\" Ghersi trasforma la sua fissazione sulla porosit\u00e0 e l'instabilit\u00e0 in una sorta di ricerca spirituale\u00bb.\nDaryl Keating ha invece scritto per \"Exclaim!\" che \"Mutant\" \"\u00e8 un album probabilmente gratificante, ma soltanto per coloro che vorranno seguire il suo aggrovigliato percorso per arrivare al finale soddisfacente e aggregato\".\nTracce.\nTutte le tracce sono state scritte da Alejandra Ghersi."}
{"id": "8392837", "revid": "1345932", "url": "https://it.wikipedia.org/wiki?curid=8392837", "title": "Ghiacciaio Lennox-King", "text": "Il ghiacciaio Lennox-King \u00e8 un ampio ghiacciaio lungo circa 70\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova all'estremit\u00e0 meridionale delle montagne della Regina Elisabetta, nell'entroterra della costa di Shackleton, e fluisce verso nord-est a partire dal versante meridionale del nevaio Bowden, scorrendo tra la scogliera Vertigo, a ovest, e l'estremit\u00e0 nord-orientale dei monti della Regina Alessandra, a est, fino ad andare a ricoprire l'insenatura di Richards e quindi ad alimentare la barriera di Ross.\nDurante il suo percorso, il flusso del ghiacciaio Lennox-King \u00e8 ingrossato da quello di diversi altri ghiacciai suoi tributari, tra cui figurano il Tillite, il Montgomery e il Mackellar.\nStoria.\nIl ghiacciaio Lennox-King \u00e8 stato cos\u00ec battezzato dai membri della spedizione neozelandese di esplorazione antartica svolta nel periodo 1959-60 in onore del tenente comandante James Lennox-King, della regia marina neozelandese, in comando alla base di ricerca Scott nel 1960."}
{"id": "8392838", "revid": "8660", "url": "https://it.wikipedia.org/wiki?curid=8392838", "title": "Mallorca Voltors 2017", "text": "Questa voce raccoglie le informazioni riguardanti i Mallorca Voltors nelle competizioni ufficiali della stagione 2017."}
{"id": "8392850", "revid": "1310927", "url": "https://it.wikipedia.org/wiki?curid=8392850", "title": "Wilko Risser", "text": ""}
{"id": "8392854", "revid": "287204", "url": "https://it.wikipedia.org/wiki?curid=8392854", "title": "Dewi Sri", "text": "Dewi Sri o Shridevi (ossia dewi=dea e sri=santa) (giavanese: \ua9a2\ua9ba\ua9ae\ua9b6\ua9b1\ua9bf\ua9b6)), conosciuta col nome di Nyai Pohaci Sanghyang Asri nell'antica lingua sundanese), \u00e8 la dea del riso e della fertilit\u00e0 venerata sulle isole di Bali e Giava.\nDewi Sri \u00e8 una giovane e bella fanciulla, ma viene raffigurata anche come serpente, simbolo di fertilit\u00e0 e protezione, i N\u0101ga sono suoi leali alleati.\n\u00c8 legata a molte leggende dell'arcipelago indonesiano essendo una divinit\u00e0 sia pre-induista che pre-islamica relativa al culto dell'acqua e della agricoltura.\nIl subak la venera come massima divinit\u00e0 ed in ogni campo di riso balinese si trova sempre un piccolo tempio di bamboo in onore di Dewi Sri."}
{"id": "8392859", "revid": "547034", "url": "https://it.wikipedia.org/wiki?curid=8392859", "title": "Coronavirus umano HKU1", "text": "Il coronavirus umano HKU1 (HCoV-HKU1) \u00e8 una specie di virus originata da topi infetti, del genere \"Betacoronavirus\", sottogenere \"Embecovirus\", in quanto ha il gene dell'emoagglutinina esterasi (HE).\nNell'uomo, l'infezione provoca una malattia respiratoria superiore con i sintomi del raffreddore comune, ma pu\u00f2 progredire fino a polmonite e bronchiolite.\n\u00c8 stato identificato per la prima volta nel gennaio 2005 in due pazienti a Hong Kong; ricerche successive hanno rivelato che ha una distribuzione globale e una genesi precedente.\nIl coronavirus HKU1 \u00e8 un virus a RNA a singolo filamento avvolto, a senso positivo, che entra nella sua cellula ospite legandosi al recettore dell'acido N-acetil-9-O-acetilneuraminico."}
{"id": "8392860", "revid": "363629", "url": "https://it.wikipedia.org/wiki?curid=8392860", "title": "HKU1", "text": ""}
{"id": "8392863", "revid": "1956924", "url": "https://it.wikipedia.org/wiki?curid=8392863", "title": "Defending Jacob", "text": ""}
{"id": "8392876", "revid": "1345932", "url": "https://it.wikipedia.org/wiki?curid=8392876", "title": "Ghiacciaio Law", "text": "Il ghiacciaio Law \u00e8 un ampio ghiacciaio lungo circa 50\u00a0km e largo 20, situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova all'estremit\u00e0 meridionale delle montagne della Regina Elisabetta, nell'entroterra della costa di Shackleton, e fluisce verso nord-est a partire direttamente dall'Altopiano Antartico e scorrendo lungo il versante settentrionale dei colli MacAlpine, per poi entrare nel nevaio Bowden.\nDurante il suo percorso, il flusso del ghiacciaio Law \u00e8 ingrossato da quello di diversi altri ghiacciai suoi tributari, tra cui figura il Sylwester.\nStoria.\nIl ghiacciaio Law \u00e8 stato cos\u00ec battezzato dai membri della squadra neozelandese della spedizione Fuchs-Hillary, condotta nel 1955-1958, in onore B. R. Law, allora vice-direttore del Comitato del Mare di Ross."}
{"id": "8392882", "revid": "6923", "url": "https://it.wikipedia.org/wiki?curid=8392882", "title": "Ian Hunter (tecnico effetti speciali)", "text": "Figlio di artisti, \u00e8 cresciuto a Los Angeles, dove ha iniziato la carriera nel campo degli effetti speciali come modellista per il film The Abyss. Successivamente ha lavorato per la Boss Film Studios e per il supervisore agli effetti visivi Park Stetson . Nel 1995, insieme a Matthew Gratzner, Shannon Blake Gans fonda la New Deal Studios, societ\u00e0 specializzata nella produzione di effetti visivi. Ha vinto 2 premi Oscar, uno nel 2015 per il film \"Interstellar\" e uno nel 2019 per \"First Man - Il primo uomo\", entrambi nella categoria Oscar ai migliori effetti speciali."}
{"id": "8392883", "revid": "1342360", "url": "https://it.wikipedia.org/wiki?curid=8392883", "title": "Futbol'nyj Klub Lu\u010d-\u0116nergija 2017-2018", "text": "Questa voce raccoglie le informazioni riguardanti la Lu\u010d-\u0116nergija nelle competizioni ufficiali della stagione 2017-2018.\nStagione.\nIn campionato la squadra replic\u00f2 la stagione precedente, questa volta con un diciottesimo posto a pari punti con e che signific\u00f2 di nuovo retrocessione; come nella precedente stagione il club fu riammesso a seguito delle diverse squalifiche di altre societ\u00e0.\nNonostante la pessima stagione in campionato, la squadra riusc\u00ec nella notevole impresa di raggiungere i quarti di finale, eliminando, nell'ordine (vittoria in trasferta), e (entrambe a sconfitte a Vladivostok); il cammino si ferm\u00f2 solo in trasferta contro il , squadra che risult\u00f2 vincitrice del trofeo e la cui successiva squalifica consent\u00ec al club di essere riammesso nella seconda divisione."}
{"id": "8392884", "revid": "1149807", "url": "https://it.wikipedia.org/wiki?curid=8392884", "title": "Celebret", "text": "Il celebret (dal latino \"celebret\" , \"che celebri\") \u00e8 un documento di autorizzazione da parte della Chiesa Cattolica che indica il permesso di celebrare la messa ed amministrare i sacramenti riconosciuto ad un prete cattolico dal vescovo o dal superiore religioso e serve per \"certificare\" l'idoneit\u00e0 del celebrante, o pi\u00f9 semplicemente autorizzare il sacerdote a celebrare messa fuori dalla propria diocesi, ed evitare i casi di persone (di norma laici) che si rendano illegittimamente protagoniste di azioni liturgiche non valide, un grave illecito che, secondo il Codice di diritto danonico, viene sanzionato con la scomunica.\nTale documento in passato consisteva in una vera e propria lettera commendatizia con incipit in latino che cominciava appunto con l'espressione \"celebret\", e con tanto di firma e sigillo mentre oggi consiste in un modulo prestampato o un cartellino identificativo e personale che pu\u00f2 variare nella forma a seconda della diocesi.\nLa forma oggi pi\u00f9 accreditata \u00e8 una tessera sulla cui facciata anteriore vengono riportate, nella lingua ufficiale della nazione, le generalit\u00e0 del sacerdote con la data della ordinazione, incardinazione nel clero secolare o in un ordine religioso, e fotografia; mentre sul retro, in lingua latina, \u00e8 sancito il fatto che il sacerdote \u00e8 munito delle facolt\u00e0 abituali per predicare (can. 764), esercitare il culto divino (can. 835), ovvero celebrare lecitamente l\u2019Eucaristia, e ascoltare le Confessioni (can. 967). Seguono in calce la firma dell'ordinario con timbro della diocesi di appartenenza.\nStoria.\nLa legge risale al concilio Tridentino (sess. XXIII, De reform., cap. 16\u00b0), il quale si ispir\u00f2 ad antichi canoni contro i preti girovaghi e stabilisce la regola secondo cui 'nessun chierico che \u00e8 estraneo deve essere senza commendatorio senza lettera del proprio ordinario essere ammesso da qualsiasi vescovo per celebrare i misteri divini'. Altre prescrizioni le si possono ritrovare nel codice di diritto canonico (can. 804) in cui si evidenzia che scopo della legge fu non di ostacolare la celebrazione, ma di assicurare che la persona del celebrante fosse \"proba\".\nNegli Stati Uniti, il Terzo Consiglio Plenario di Baltimora, come regolamento contro gli esattori di fondi per altre diocesi o paesi, ha emanato un decreto (n. 295) secondo cui ai sacerdoti in tale missione non dovrebbe essere permesso di celebrare la Messa nemmeno una volta fino a quando avevano ricevuto il permesso dall'ordinario. Questa regola \u00e8 stata generalmente applicata nei sinodi diocesani.\nL'assenza del celebret non \u00e8 sufficiente per il rifiuto del permesso di dire Messa, se le persone degne di fede danno una testimonianza positiva della buona reputazione del sacerdote. Se il permesso viene irragionevolmente rifiutato, il sacerdote pu\u00f2 dire la Messa privatamente, se non viene dato alcuno scandalo."}
{"id": "8392888", "revid": "599013", "url": "https://it.wikipedia.org/wiki?curid=8392888", "title": "Oliver Makor", "text": ""}
{"id": "8392889", "revid": "466539", "url": "https://it.wikipedia.org/wiki?curid=8392889", "title": "Coronavirus umano OC43", "text": "Il coronavirus umano OC43 (HCoV-OC43) \u00e8 un ceppo virale del virus Betacoronavirus 1, che infetta l'uomo e il bestiame, del genere \"Betacoronavirus\" del sottogenere \"Embecovirus\", in quanto possiede tra le proteine di superficie l'emoagglutinina esterasi (HE).\n\u00c8 un virus a RNA a singolo filamento avvolto, a senso positivo, che entra nella sua cellula ospite legandosi al recettore dell'acido N-acetil-9-O-acetilneuraminico.\nInsieme al coronavirus umano 229E, \u00e8 uno dei virus responsabili del raffreddore comune. Ha una distribuzione mondiale, causando il 10-15% dei casi di raffreddore. Le infezioni mostrano uno schema stagionale con la maggior parte dei casi che si verificano nei mesi invernali."}
{"id": "8392890", "revid": "363629", "url": "https://it.wikipedia.org/wiki?curid=8392890", "title": "OC43", "text": ""}
{"id": "8392891", "revid": "86599", "url": "https://it.wikipedia.org/wiki?curid=8392891", "title": "235P/LINEAR", "text": "235P/LINEAR \u00e8 una cometa periodica appartenente alla famiglia delle comete gioviane. La cometa \u00e8 stata scoperta il 16 marzo 2002 dal programma di ricerca astronomica LINEAR ed essendo ritenuta un asteroide come tale fu denominata 2002 FA9, la sua riscoperta il 23 marzo 2010, questa volta come cometa, ha permesso di numerarla. Unica caratteristica della cometa \u00e8 di avere una piccola MOID col pianeta Giove di sole 0,048 UA: il 7 maggio 1940 la cometa arriv\u00f2 a 0,298 UA da Giove, il 20 giugno 2023 la cometa arriver\u00e0 a 0,246 UA da Giove."}
{"id": "8392901", "revid": "484362", "url": "https://it.wikipedia.org/wiki?curid=8392901", "title": "Inchiesta sul disastro di Aberfan", "text": "Linchiesta sul disastro di Aberfan fu condotta dall'ottobre del 1966 all'agosto dell'anno seguente, per indagare sulle cause e le circostanze del disastro di Aberfan, avvenuto il 21 ottobre 1966. A tale scopo fu istituito un apposito tribunale d'inchiesta, denominato \"Tribunal of Inquiry into the Aberfan Disaster\", presieduto dal giudice della Corte d'Appello Edmund Davies. Il rapporto elaborato del tribunale attribu\u00ec la responsabilit\u00e0 del disastro al National Coal Board, l'ente proprietario della miniera, e a nove suoi funzionari con gradi diversi di colpa.\nIl disastro.\nIl 21 ottobre 1966 il cumulo di materiale di scarto derivante dall'estrazione del carbone posto sopra il villaggio gallese di Aberfan, vicino a Merthyr Tydfil, fran\u00f2 uccidendo 116 bambini e 28 adulti. Pi\u00f9 di di detriti sommersero il villaggio in pochi minuti. Le aule della scuola elementare Pantglas furono immediatamente inondate; diversi bambini e insegnanti morirono per i traumi riportati o per soffocamento.\nIstituzione del tribunale.\nIl 26 ottobre 1966, dopo l'approvazione delle risoluzioni in entrambe le Camere del Parlamento, Cledwyn Hughes, Segretario di Stato per il Galles, istitu\u00ec un tribunale per indagare sulle cause e le circostanze relative al disastro di Aberfan, ai sensi del \"Tribunals (Evidence) Act\" del 1921. Fu presieduto dal rispettato giudice della Corte d'Appello e consigliere di stato Edmund Davies, di origini gallesi (era nato a due miglia da Aberfan e aveva frequentato la Mountain Ash Grammar School).\nNell'ottobre del 1966 era operante una commissione reale sui tribunali, diretta dal giudice della Corte d'Appello Cyril Salmon. La commissione, nel rapporto pubblicato nel novembre di quello stesso anno, sottoline\u00f2 come \"non si dovesse mai fare ricorso al \"Tribunals (Evidence) Act\" per questioni locali o di poca importanza pubblica, ma sempre e limitatamente a questioni di vitale importanza pubblica, alle quali fosse associata una crisi di fiducia a livello nazionale\". Sebbene inoltre il ricorso a tale strumento giuridico non prevedesse l'immunit\u00e0 relativamente alle testimonianze rese, la commissione Salomon raccomand\u00f2 di accordarla nel corso dell'inchiesta. Ancor pi\u00f9 perch\u00e9 il riverbero mediatico delle conclusioni sarebbe stato cos\u00ec esteso che difficilmente gli imputati avrebbero potuto ottenere un equo processo (in ambito civile o penale) successivamente. A giudizio della commissione, infatti, nell'approvare l'istituzione del tribunale ai sensi del \"Tribunals (Evidence) Act\", il Parlamento doveva aver appurato che dei procedimenti civili o penali non avrebbero potuto affrontare adeguatamente la questione.\nPrima dell'inizio dei lavori del tribunale speciale, il procuratore generale impose delle restrizioni ai mezzi di comunicazione nel formulare speculazioni circa le cause del disastro. Harold Harding, un ingegnere civile, e Vernon Lawrence, un ex impiegato del Consiglio della contea del Monmouthshire, assistettero il giudice Davies nel processo.\nLe audizioni.\nIl tribunale d'inchiesta lavor\u00f2 per 76 giorni - la pi\u00f9 lunga indagine di questo tipo nella storia britannica fino a quel momento. Interrog\u00f2 136 testimoni, esamin\u00f2 300 reperti e ascolt\u00f2 parole di testimonianza, che variavano dalla storia delle miniere nell'area del disastro alle condizioni geologiche della regione. Il rapporto del tribunale osserv\u00f2 che \u00abgran parte del tempo del tribunale avrebbe potuto essere risparmiato se [...] il National Coal Board non avesse resistito ostinatamente a ogni tentativo di riconoscere la colpa dove cos\u00ec chiaramente doveva trovarsi - alla sua porta\u00bb. Prima del quarantanovesimo giorno, nessun testimone dell'NBC ammise che le disposizioni in materia di sicurezza dei cumuli erano state inadeguate; prima del sessantacinquesimo giorno, nessuno ammise che (contrariamente alle dichiarazioni rese da Lord Robens, presidente dell'NCB) l'instabilit\u00e0 del cumulo n. 7 avrebbe potuto essere chiaramente prevista e che ci\u00f2 fosse noto all'NCB \u00ab\"ancor prima che iniziassero le sedute formali dell'inchiesta\"\u00bb (in corsivo nell'originale).\nLord Robens fu quindi invitato a testimoniare per fornire spiegazioni a riguardo dell'incapacit\u00e0 dell'NCB di correggersi pubblicamente una volta che fosse risultato chiaro che erano state rese dichiarazioni erronee. Robens dichiar\u00f2 di aver saputo anche prima che iniziasse l'inchiesta che l'instabilit\u00e0 del cumulo avrebbe potuto essere prevista, ma durante un esame incrociato \u00abdiede risposte incoerenti\u00bb. Il tribunale d'inchiesta fu allora invitato dal consulente dell'NCB a ignorare la testimonianza resa da Robens, cosa che accadde. A riguardo del comportamento tenuto dal direttore dell'NBC, il tribunale concluse che aveva dimostrato poca saggezza nel non ammettere fin dal principio la sua scarsa conoscenza tecnica; fornendo informazioni errate fin\u00ec per attirare su di s\u00e9 l'amaro risentimento degli abitanti di Aberfan.\nIl tribunale d'inchiesta chiuse i lavori il 28 aprile 1967 per formulare il verdetto e pubblic\u00f2 il suo rapporto il 3 agosto.\nIl rapporto del tribunale d'inchiesta.\nIl rapporto nella sua introduzione affermava:\nIn particolare, il tribunale concluse che:\nInoltre, nel rapporto di inchiesta furono elencate anche le principali lezioni imparate dall'incidente, furono fornite delle raccomandazioni per il National Coal Board e le autorit\u00e0 locali e furono indicate delle questioni su cui il Parlamento fu invitato a legiferare.\nLa grande quantit\u00e0 d'acqua che si era raccolta nel cumulo n. 7 fu la causa specifica che caus\u00f2 la frana. Un piccolo slittamento fu sufficiente per causare la liquefazione di una grande quantit\u00e0 di materiale, fine e saturo d'acqua, del cumulo (tissotropia), che poi scivol\u00f2 a valle, lungo la collina. Sebbene fosse stato stimato che gli sterili di miniera costituissero circa il 10% del cumulo al momento del disastro, l'inchiesta concluse che questo non costitu\u00ec un fattore decisivo: \u00abA causa delle caratteristiche geologiche e geografiche e delle dimensioni del cumulo, l'opinione degli esperti \u00e8 che ci sarebbe stata una grande frana anche se non ci fossero stati sterili di miniera\u00bb.\nNel 1958 il cumulo era stata realizzato su un ruscello (gi\u00e0 segnalato sulle mappe, come quella dell'Ordnance Survey) e, gi\u00e0 prima dell'evento che avrebbe condotto al disastro, aveva subito episodi franosi di piccola entit\u00e0. La sua mancanza di stabilit\u00e0 era pertanto nota sia ai gestori delle miniere che ai lavoratori, ma fu fatto ben poco al riguardo. Le proposte di intervento erano responsabilit\u00e0 di ingegneri meccanici, che avevano solo una vaga conoscenza a riguardo della stabilit\u00e0 di cumuli terrosi. L'attenzione della direzione e degli ingegneri della miniera (che il tribunale d'inchiesta riconobbe generalmente devoti e sovraccarichi di lavoro) era concentrata altrove:\nLa mancanza di attenzione da parte dell'NCB e del personale della miniera a riguardo delle condizioni geologiche di scarsa stabilit\u00e0 del cumulo e la mancata reazione anche dopo i primi episodi franosi, seppur di piccola entit\u00e0, furono i principali fattori che contribuirono alla catastrofe. Il tribunale d'inchiesta scopr\u00ec che i cumuli non erano mai stati oggetto di indagine approfondita e, fino al momento della frana, il materiale veniva scaricato in modo caotico e non pianificato. Ripetuti avvertimenti sulla pericolosa condizione del cumulo erano stati ignorati; anche dopo le rimostranze del Merthyr Borough Council, gli ingegneri civili dell'NCB (che avrebbero potuto rendersi conto del pericoloso stato del cumulo se l'avessero visto) non erano stati coinvolti. Nell'opinione del tribunale, \"se vi fosse stata un'indagine adeguata al fine di allentare le paure e risolvere i dubbi, l'effetto sul corso degli eventi [...] avrebbe potuto essere meno drammatico e decisivo\". Il tribunale d'inchiesta indic\u00f2 specificatamente di non aver trascurato l'argomentazione di Geoffrey Howe a nome dei direttori della miniera che gli sterili avevano svolto un ruolo importante nella cattiva gestione del cumulo: \"si riteneva che rappresentassero il pericolo significativo e che il pericolo fosse stato rimosso, avendo interrotto la pratica di depositarli sul sito\". Nessuna colpa fu attribuita al consiglio del distretto di contea di Merthyr Tydfil o all'Unione Nazionale dei Minatori, avendo loro supposto che l'NCB agisse sulla base di solide valutazioni tecniche.\nEventi successivi.\nIl National Coal Board fu chiamato a versare un risarcimento di sterline: 500 sterline per decesso, con l'aggiunta di altro denaro per i sopravvissuti traumatizzati e le propriet\u00e0 danneggiate. A nove impiegati dell'ente fu imputata la responsabilit\u00e0 del disastro, con diversi gradi di colpa. Nel rapporto conclusivo, i giudici criticarono i principali testimoni dell'NCB per non aver collaborato abbastanza con l'inchiesta. Nessun impiegato dell'NCB fu retrocesso, licenziato o perseguito penalmente a seguito del disastro di Aberfan o per le testimonianze fornite nell'inchiesta (uno di essi che aveva reso una testimonianza particolarmente insoddisfacente, venne promosso proprio mentre il Parlamento stava discutendo dell'esito dell'inchiesta). Lord Robens e i membri del consiglio di amministrazione dell'NCB mantennero i loro incarichi.\nDopo la pubblicazione del rapporto, Lord Robens offr\u00ec le proprie dimissioni al ministro dell'energia, Richard Marsh. Nonostante Robens avesse mantenuto un atteggiamento battagliero nei confronti del governo e diversi ministri sostenessero fermamente che avrebbe dovuto dimettersi, nel settembre del 1967 il primo ministro Harold Wilson e Marsh rifiutarono le sue dimissioni. Ci\u00f2 perch\u00e9 Robens \"stava riuscendo a portare avanti l'industria del carbone senza grandi scioperi in un periodo di dolorosa contrazione\" e godeva, inoltre, di forte sostegno all'interno dell'industria carboniera e del movimento sindacale, come ebbe modo di evidenziare Ronald Dearing, un membro di alto livello dello staff del Ministero dell'energia che guid\u00f2 Marsh nella decisione. Il laburista Leo Abse cos\u00ec si espresse per conto di molti: \u00ab[...] quando vidi quella che ho considerato una pavana priva di grazia danzata da Lord Robens e dal Ministro [Marsh], mentre il presidente del National Coal Board offriva timidamente le proprie dimissioni e, altrettanto timidamente, il ministro respingeva l'offerta, pensai che fosse uno spettacolo vergognoso\u00bb.\nI documenti pubblicati nel 1997, in base al \"Public Records Act 1958\", hanno rivelato che Robens lavor\u00f2 con l'Unione Nazionale dei Minatori per raccogliere supporto e concord\u00f2 la formulazione della lettera con cui Marsh avrebbe respinto le sue dimissioni prima ancora di presentarle. In un'intervista trasmessa nel 2006, Marsh, dopo aver parlato di un confronto con Robens, disse: \u00abQuando ne abbiamo discusso, gli dissi: \u00abBeh, mandami le tue dimissioni e ti risponder\u00f2 con una lettera che dir\u00e0: \"le posso comprendere, ma non le accetto\"\u00bb."}
{"id": "8392904", "revid": "1543377", "url": "https://it.wikipedia.org/wiki?curid=8392904", "title": "U\u00ed Fiachrach", "text": "Gli U\u00ed Fiachrach furono una dinastia reale irlandese che ebbe origine in, e i cui discendenti in seguito governarono, la provincia di Connacht in fasi diverse dalla met\u00e0 del primo millennio in poi. Sostenevano di discendere da Fiachrae, un fratellastro pi\u00f9 anziano di Niall Noigiallach o Niall dei Nove Ostaggi. Fiachrae e i suoi due fratelli, Brion e Ailill, furono gli antenati collettivi della dinastia Connachta, che diede il nome alla provincia. La loro madre era Mongfind.\nLe altre due dinastie comprese nei Connachta furono gli U\u00ed Bri\u00fain - discendenti di Brion - e gli U\u00ed nAilello - discendenti di Ailill. Quest'ultima sprofond\u00f2 nell'oscurit\u00e0 in una fase iniziale, ma sia gli U\u00ed Fiachrach che gli U\u00ed Bri\u00fain e le loro numerose sette secondarie furono protagonisti di rilievo nella storia del Connacht per mille anni. Nel XII secolo, un discendente degli U\u00ed Bri\u00fain, Ruaidri mac Tairrdelbach Ua Conchobair, divenne re supremo d'Irlanda.\nStoria.\nGli U\u00ed Fiachrach si separarono in due rami distinti. Gli Ui Fiachrach Aidhne si stabilirono nel regno di Aidhne e si affermarono come la sua nuova dinastia regnante. U\u00ed Fiachrach Aidhne era delimitato a nord e ad est dal potente regno indipendente di Hy-Many o Ui Maine; a ovest da Lough Lurgan e Corco Mo Druad (Corcomroe); e a sud dal territorio dei D\u00e9isi Tuisceart (in seguito D\u00e1l gCais, in seguito ancora O'Brien di Thomond).\nGli U\u00ed Fiachrach Muaidhe erano invece localizzati lungo il fiume Moy in quelle che ora sono la contea di Mayo e la contea di Sligo. Sembra che una volta costituissero un unico regno, e governarono e riscossero tributi dalle trib\u00f9 e nazioni pi\u00f9 antiche situate tra Aidhne e Muaidhe, ma persero la presa sul potere all'inizio dell'VIII secolo. \nNel 982 Aedh ua Dubhda, re di U\u00ed Fiachrach Muaidhe, mor\u00ec \"una morte senza problemi\". Fu il primo della sua dinastia a usare il cognome O Dubhda (anglicizzato in O'Dowd o Dowd). Brian, Melaghlin Carragh, Connor Oge e Murtogh mac Connor O Dubhda combatterono nella seconda battaglia di Athenry nel 1316, e solo Brian sopravvisse. Tuttavia, nel XIV secolo il loro potere era molto ridotto, cos\u00ec come il loro territorio che ora era quasi interamente costituito dalla baronia di Tireragh. Per questo motivo non furono pi\u00f9 indicati come re, ma come Taoiseach (capi) di U\u00ed Fiachrach Muaidhe.\nSuccessivamente Tadgh O Dubhda divenne Taoiseach nel 1595. Nel 1601 condusse gli uomini di U\u00ed Fiachrach a sud a Kinsale. Una tradizione afferma che \"sopravvisse alla battaglia e si stabil\u00ec nella Contea di Kerry, dove la sua famiglia divenne in seguito conosciuta come Doody\". I portatori del nome si trovano ancora sparsi per le contee di Sligo, Mayo e Galway."}
{"id": "8392909", "revid": "767487", "url": "https://it.wikipedia.org/wiki?curid=8392909", "title": "Alzati spia", "text": "Alzati spia (\"Espion, l\u00e8ve-toi\") \u00e8 un film del 1982 diretto da Yves Boisset.\nIl film \u00e8 basato sul libro \"Chance Awakening\" (1977) di George Markstein."}
{"id": "8392910", "revid": "1354930", "url": "https://it.wikipedia.org/wiki?curid=8392910", "title": "Coppa Agostoni 1997", "text": "La Coppa Agostoni 1997, cinquantunesima edizione della corsa, si svolse il 20 agosto 1997 su un percorso di 200\u00a0km. La vittoria fu appannaggio dell'italiano Massimo Apollonio, che complet\u00f2 il percorso in 4h44'37\", precedendo i connazionali Biagio Conte e Giovanni Lombardi."}
{"id": "8392912", "revid": "363629", "url": "https://it.wikipedia.org/wiki?curid=8392912", "title": "Quadro di lettura aperto", "text": ""}
{"id": "8392913", "revid": "31886", "url": "https://it.wikipedia.org/wiki?curid=8392913", "title": "Sarbecovirus", "text": "I Sarbecovirus sono un sottogenere di virus appartenente al genere \"Betacoronavirus\", classificati come gruppo \"B\", o \"beta\", o \"2\".\nI sarbecovirus, a differenza degli embecovirus e degli alfacoronavirus, nell'open reading frame ORF1 hanno solo una proteinasi simile alla papaina (PLpro) anzich\u00e9 due."}
{"id": "8392922", "revid": "287204", "url": "https://it.wikipedia.org/wiki?curid=8392922", "title": "Marconi Volley 1988-1989 (maschile)", "text": "Questa voce raccoglie le informazioni riguardanti la Marconi Volley nelle competizioni ufficiali della stagione 1988-1989.\nStagione.\nReduce da una doppia promozione, l'annata 1988-1989 sanc\u00ec il debutto della squadra spoletina in Serie A1: si tratto, contestualmente, dell'esordio assoluto nella massima serie pallavolistica italiana per un club umbro. La societ\u00e0 si present\u00f2 al via confermando sia la sponsorizzazione Olio Venturi sia vari elementi-cardine del precedente biennio, come l'allenatore Carmelo Pittera, l'esperto alzatore Vja\u010deslav Zajcev e il giovane martello Damiano Pippi, rinforzando la rosa con l'arrivo, tra gli altri, di due nuovi centrali quali il fuoriclasse internazionale Craig Buck, oro olimpico a Seul con la nazionale statunitense, e il promettente Francesco Lavorato.\nLa Marconi chiuse la \"regular season\" del campionato al decimo posto, a pari punti con il , raggiungendo l'obiettivo minimo della salvezza. Il percorso dei gialloverdi in Coppa Italia si ferm\u00f2 immediatamente agli ottavi di finale, eliminati nel doppio confronto dalla di Montichiari.\nOrganigramma societario.\nArea direttiva\nArea organizzativa\nArea sportiva\nArea comunicazione\nArea tecnica\nArea sanitaria"}
{"id": "8392927", "revid": "767487", "url": "https://it.wikipedia.org/wiki?curid=8392927", "title": "Miguel Escueta", "text": "Miguel fu un regolare performer ed intrattenitore durante lo show televisivo di tre anni della GMA 7 \"Party Pilipinas\"."}
{"id": "8392929", "revid": "767487", "url": "https://it.wikipedia.org/wiki?curid=8392929", "title": "L'intesa", "text": "L'intesa \u00e8 un film del 1995 diretto da Antonio D'Agostino."}
{"id": "8392932", "revid": "729019", "url": "https://it.wikipedia.org/wiki?curid=8392932", "title": "Leo Belmont", "text": "Biografia.\nDopo essersi laureato in giurisprudenza, Belmont lavor\u00f2 come avvocato dapprima a San Pietroburgo e poi a Varsavia. Divenne direttore del settimanale letterario e politico polacco \"Parola libera\" e per i suoi articoli Belmont fu incarcerato 5 volte e una volta anche esiliato. Egli scrisse circa 100 libri, inclusi tre volumi di poesie in polacco. I suoi romanzi storici (\"Messalina\", \"Mme Pompadour\", \"Dubarry\", ecc.) ebbero un certo successo. Esperto traduttore, buon oratore, maestro di recitazione, era anche noto come umorista, satirista, traduttore dal tedesco e autore di romanzi polizieschi con una profonda analisi psicologica (\"Tra giudizio e coscienza\"; \"Diavolo\"; \"Necessit\u00e0, possibilit\u00e0 o libera volont\u00e0?,\" ecc.).\nAnche nel movimento esperantista Belmont occup\u00f2 un ruolo molto importante Gi\u00e0 nel 1887 egli invi\u00f2 una lettera di saluto a Zamenhof, terminando con le profetiche parole: \"Vincerai, signore!\". Gi\u00e0 allora inizi\u00f2 a scrivere grandi articoli sulla base di una profonda conoscenza linguistica; La sua rivista era spesso quasi piena di difesa dell'esperanto. I suoi articoli sull'esperanto, sia in polacco che in russo, erano molto numerosi. Egli fu guida e vicepresidente del primo circolo esperantista russo (a San Pietroburgo) e successivamente del primo polacco (a Varsavia). Durante il primo congresso mondiale sull'esperanto fu Belmont a proporre un congresso annuale sull'esperanto. Belmont fu vicepresidente della Pola Esperanto-Asocio, del Lingva Komitato e fu membro della Akademio de Esperanto. Scrisse molto anche in esperanto e collabor\u00f2 a diverse riviste esperantiste."}
{"id": "8392933", "revid": "39884", "url": "https://it.wikipedia.org/wiki?curid=8392933", "title": "KBC (banca)", "text": ""}
{"id": "8392956", "revid": "2104733", "url": "https://it.wikipedia.org/wiki?curid=8392956", "title": "Arca (album)", "text": "Arca \u00e8 il terzo album in studio della musicista venezuelana Arca, pubblicato il 7 aprile 2017 dalla XL Recordings. Si tratta del primo album in studio in cui compare la voce della stessa artista, che canta in spagnolo.\nAntefatti.\nIl 28 febbraio 2016, Arca aveva annunciato su Instagram che il suo nuovo album si sarebbe chiamato \"Reverie\" e che era quasi pronto per il rilascio, ma dopo quasi un anno, il 22 febbraio 2017, ha dichiarato che l'album le sarebbe stato omonimo, intitolandosi \"Arca\". In un'intervista per \"i-D magazine\" ha affermato infatti che non avrebbe voluto un album eponimo, e tuttavia ogni altro titolo sembrava sbagliato: \u00abHo trascorso un anno intero nel cercare titoli diversi, li sentivo tutti estranei. Ma dato che ho usato la mia voce per cantare in un modo mai fatto fino ad ora, non sarebbe sembrato innaturale chiamarlo \"Arca\"\u00bb.\nL'uso della sua stessa voce per l'album \u00e8 stato ispirato dall'amica e collaboratrice Bj\u00f6rk:\nArca ha affermato di cantare in spagnolo perch\u00e9 \u00e8 la lingua con cui ha imparato ad elaborare le sue emozioni, la lingua della sua educazione, con cui i suoi genitori \"hanno litigato e divorziato\", spiegando che con lo spagnolo \u00e8 diventato pi\u00f9 naturale per lei manifestare cose che prima erano private ed intime.\nHa inoltre spiegato che i testi dell'album sono \"tutti recenti e tutti - tranne una canzone - improvvisati\", e che \"non si \u00e8 mai seduta e ha scritto una parola per poi cambiarla in una migliore\", affermando ancora: \u00abHo registrato tantissime melodie e testi, li ho lasciati cos\u00ec perch\u00e9 erano abbastanza puri. Non ho lasciato che la mia mente critica interrompesse lo sfogo\u00bb. Molte canzoni includono riferimenti alle sue ispirazioni, come il testo del singolo \"Anoche\", che fa riferimento alla canzone di Bj\u00f6rk \"I Miss You\" (1995), e alcune parole di \"Reverie\", direttamente estrapolate dalla canzone popolare venezuelana \"Caballo Viejo\", composta da Sim\u00f3n D\u00edaz.\nRealizzazione.\nArca ha annunciato il 22 febbraio 2017 il titolo dell'album e la data del rilascio su Twitter, insieme al brano di apertura \"Piel\". L'album include anche \"Sin Rumbo\", gi\u00e0 pubblicata nel mixtape \"Entra\u00f1as\", e \"Urchin\", rilasciata il 29 dicembre 2015. Il 24 febbraio 2017 ha pubblicato il secondo singolo, \"Anoche\", insieme al video musicale diretto dal collaboratore di lunga data Jesse Kanda, autore stesso della copertina dell'album. Il 16 marzo, ha rilasciato un altro video diretto da Jesse Kanda per il singolo \"Reverie\". Il 24 marzo \u00e8 stato rilasciato anche il quarto singolo \"Saunter\", che inoltre compare insieme a \"Reverie\" in un vinile in edizione limitata promozionale all'album. Il 10 aprile \u00e8 stato infine rilasciato il quinto e ultimo singolo, \"Desaf\u00edo\".\nTracce.\nTutte le tracce sono state scritte da Alejandra Ghersi."}
{"id": "8392958", "revid": "599013", "url": "https://it.wikipedia.org/wiki?curid=8392958", "title": "Joaqu\u00edn Gottesman", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , nel 2017 \u00e8 stato ceduto al con cui ha esordito fra i professionisti disputando l'incontro di Segunda Divisi\u00f3n Profesional pareggiato 0-0 contro il ."}
{"id": "8392962", "revid": "1869172", "url": "https://it.wikipedia.org/wiki?curid=8392962", "title": "I Am Not a Dog on a Chain", "text": "I Am Not a Dog on a Chain \u00e8 il tredicesimo album in studio del cantautore britannico Morrissey pubblicato il 20 marzo 2020 su etichetta BMG.\nDescrizione.\nIl disco \u00e8 il primo album in studio pubblicato a distanza di quasi tre anni dall'ultimo album in studio \"Low in High School\" (2017) e un anno dall'album di cover \"California Son\" (2019) ed \u00e8 stato registrato al \"La Fabrique in Saint-R\u00e9my-de-Provence\" in Francia, cos\u00ec come al \"Sunset Sound\" a Hollywood. \nLo stesso Morrissey in una dichiarazione ha descritto l'album come \"il meglio di me\" e \"troppo bello per essere vero... troppo bello per essere considerato buono\". Il produttore Joe Chiccarelli lo ha descritto come \"l'album pi\u00f9 audace e avventuroso di Morrissey\", sostenendo di aver \"spinto di nuovo i confini - sia musicalmente che liricamente\""}
{"id": "8392964", "revid": "767487", "url": "https://it.wikipedia.org/wiki?curid=8392964", "title": "Coronavirus correlato alla SARS", "text": "Il coronavirus correlato alla SARS, o SARSr-CoV, (dall'inglese: \"SARS-related coronavirus\") \u00e8 una specie di coronavirus che infetta l'uomo, i pipistrelli e alcuni altri mammiferi, membro del genere \"Betacoronavirus\", sottogenere \"Sarbecovirus\". I termini \"SARSr-CoV\" e \"SARS-CoV\" sono stati talvolta usati in modo intercambiabile, soprattutto prima della scoperta di SARS-CoV-2.\n\u00c8 un virus a RNA a singolo filamento avvolto in senso positivo che entra nella sua cellula ospite legandosi al recettore ACE2 tramite le spinule proteiche che sporgendo dalla membrana gli conferiscono la classica forma a corona al microscopio elettronico.\nDue ceppi del virus hanno causato focolai di gravi malattie respiratorie nell'uomo: SARS-CoV, che ha causato un'epidemia di SARS tra il 2002 e il 2003, e SARS-CoV-2, che ha causato la pandemia di COVID-19 del 2019-2021.\nEsistono centinaia di altri ceppi di SARSr-CoV, tutti noti solo per infettare specie non umane: i pipistrelli sono un serbatoio importante di molti ceppi di coronavirus correlato alla SARS; numerosi altri ceppi, probabili antenati di SARS-CoV, sono stati identificati in alcuni esemplari del genere \"Paradoxurus\".\nIl coronavirus correlato alla SARS era uno dei numerosi virus che furono identificati nel 2016 dall'Organizzazione mondiale della sanit\u00e0 come probabile causa di una futura epidemia, in un nuovo piano sviluppato, dopo l'ultima epidemia di Ebola, per la ricerca e lo sviluppo urgenti di test diagnostici, vaccini e medicinali. La previsione si \u00e8 avverata con la pandemia di coronavirus del 2019-2020."}
{"id": "8392966", "revid": "486946", "url": "https://it.wikipedia.org/wiki?curid=8392966", "title": "SARSr-CoV", "text": ""}
{"id": "8392968", "revid": "599013", "url": "https://it.wikipedia.org/wiki?curid=8392968", "title": "Malte Schwenzfeier", "text": "Biografia.\nPrima di dedicarsi al bob, Schwenzfeier ha giocato a football americano nei \"Gie\u00dfen Golden Dragons\", squadra con sede a Gie\u00dfen e militante nella seconda divisione del campionato tedesco.\nCompete nel bob dal 2019 nel ruolo di frenatore per la squadra nazionale tedesca, debuttando in Coppa Europa a novembre di quell'anno. Si distinse nelle categorie giovanili conquistando una medaglia d'oro ai mondiali juniores, vinta nel bob a due a Winterberg 2020 in coppia con Richard Oelsner. \nEsord\u00ec in Coppa del Mondo il 18 gennaio 2020 a Innsbruck, quinta tappa della stagione 2019/20, dove fu quarto nel bob a due, e centr\u00f2 il suo primo podio il successivo 25 gennaio a Sch\u00f6nau am K\u00f6nigssee, terminando al terzo posto la gara di bob a due in coppia con Nico Walther.\nPrese inoltre parte ai campionati mondiali di Altenberg 2020, classificandosi in quinta posizione nel bob a due con Richard Oelsner."}
{"id": "8392971", "revid": "110157", "url": "https://it.wikipedia.org/wiki?curid=8392971", "title": "Campionati africani di lotta 2018", "text": "I campionati africani di lotta 2018 sono stati la 34\u00aa edizione della manifestazione continentale organizzata dalla FILA. Si sono svolti dal 7 all'11 aprile 2018 ad Port Harcourt, in Nigeria."}
{"id": "8392973", "revid": "31886", "url": "https://it.wikipedia.org/wiki?curid=8392973", "title": "Aristodemo (Pucitta)", "text": "Aristodemo \u00e8 un'opera in due atti di Vincenzo Pucitta, su libretto di Vincenzo Monti. La prima rappresentazione ebbe luogo al King's Theatre di Londra nel 1814.\nTrama.\nLa vicenda si svolge nella Messene dell'VIII secolo a.C. a segue la trama dell'omonima tragedia di Vincenzo Monti, fra l'altro librettista dell'opera. Aristodemo, neoeletto re di Messene, alfine di scongiurare la caduta della propria citt\u00e0 per mano di Sparta, sacrifica brutalmente la propria figlia Dirce per soddisfare un oracolo, che vedeva unico mezzo per la salvezza di Messene il sangue di una rampolla della stirpe d'Epito, di cui fa parte Aristodemo. Questi per\u00f2 viene tormentato dai rimorsi, resi pi\u00f9 lievi in parte dell'amore della prigioniera spartana Cesira per il re, e inizialmente il sovrano guida con energia il suo popolo contro gli assalti di Sparta e del suo ambasciatore Lisandro, nemico giurato di Aristodemo giacch\u00e9 amante della defunta Dirce. Alla fine l'epilogo nel dramma originario sar\u00e0 tragico, giacch\u00e9 Lisandro, riottenuto il possesso di Cesira, svela al re che la ragazza \u00e8 sua figlia, sottratta da bambina al padre; tormentato dai rimorsi, Aristodemo decide dunque di suicidarsi. Nell'opera, per\u00f2, il finale sar\u00e0 lieto, poich\u00e9 Aristodemo decider\u00e0 per amore di Cesira di serbarsi in vita."}
{"id": "8392974", "revid": "1956924", "url": "https://it.wikipedia.org/wiki?curid=8392974", "title": "The Elephant Queen", "text": ""}
{"id": "8392992", "revid": "111831252", "url": "https://it.wikipedia.org/wiki?curid=8392992", "title": "Sergey Kirov", "text": ""}
{"id": "8392995", "revid": "767487", "url": "https://it.wikipedia.org/wiki?curid=8392995", "title": "Santiago G\u00e1spari", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile del , ha esordito in prima squadra il 17 agosto 2016 disputando l'incontro di Primera Divisi\u00f3n Profesional pareggiato 1-1 contro il ."}
{"id": "8392998", "revid": "648716", "url": "https://it.wikipedia.org/wiki?curid=8392998", "title": "Landon Ronald", "text": "All'inizio della sua carriera si guadagnava da vivere come accompagnatore e \"r\u00e9p\u00e9titeur\", ma lott\u00f2 per farsi strada come direttore. In assenza di opere liriche o sinfoniche, si guadagn\u00f2 da vivere come direttore d'orchestra e compositore negli spettacoli dei teatri del West End tra la fine del XIX e l'inizio del XX secolo. Con la fondazione della London Symphony Orchestra nel 1904, la sua carriera inizi\u00f2 a prosperare e nel 1908 era abbastanza affermato da essere scelto per succedere a Thomas Beecham come direttore della New Symphony Orchestra di Londra.\nRonald era un appassionato di registrazioni e collabor\u00f2 con la Gramophone Company (in seguito parte della EMI) dal 1900 per il resto della sua vita.\nDal 1910 fino a poco prima della sua morte Ronald fu il preside della Guildhall School of Music di Londra. In quel ruolo modernizz\u00f2 i programmi ed elev\u00f2 i suoi standard esecutivi per competere con i principali istituti di formazione musicale come la Royal Academy of Music ed il Royal College of Music.\nBiografia.\nPrimi anni.\nRonald nacque a Kensington, Londra, figlio illegittimo di Henry Russell, cantante, cantautore e commerciante e della sua compagna Hannah de Lara, pittrice. Era il fratello minore dell'impresario Henry Russell e fratellastro del romanziere William Clark Russell. Studi\u00f2 alla St Marylebone Grammar School e in un collegio di Margate e prese lezioni private di musica dal violinista Henry Holmes e dal compositore Kate Loder. Tra il 1884 e il 1890 fu iscritto al Royal College of Music, dove studi\u00f2 sotto Hubert Parry e Charles Villiers Stanford.\nNel 1891 Ronald fu nominato \"maestro al piano\" (accompagnatore e \"r\u00e9p\u00e9titeur\") alla Royal Opera House; questa fu un'esperienza preziosa che lo mise in contatto con cantanti di spicco e con le partiture del repertorio operistico. Nelle sue memorie Nellie Melba raccont\u00f2 come Ronald la istru\u00ec su \"Manon\", suonando l'accompagnamento a memoria, dopo aver imparato il pezzo da zero durante la notte. L'anno seguente divenne direttore della compagnia di tourn\u00e9e di Augustus Harris. Nel 1894 fece un tour negli Stati Uniti come accompagnatore per la Melba. Compose musica per pianoforte e canzoni, alcune delle quali sono state ben accolte. Ha diretto per la prima volta al Covent Garden nel luglio 1896, per una produzione di \"Faust\", con Melba, Charles Bonnard e Pol Plan\u00e7on. Nell'agosto 1897 spos\u00f2 Mimi Ettlinger (1873\u20131932), figlia di un commerciante di tessuti di Francoforte; ebbero un solo figlio.\nAll'epoca il lavoro in campo operistico e concertistico scarseggiava per i giovani direttori inglesi; Ronald fu obbligato a cercare lavoro nella commedia musicale tra la fine del 1890 e l'inizio del 1900. Tra quelli per i quali diresse e composto figurano Harry Graham, Lionel Brough, Kate Cutler, Evie Greene e John Le Hay. N\u00e9 questo impiego n\u00e9 il suo impegno dal 1898 come direttore dei concerti dei Winter Gardens a Blackpool aiutarono il suo avanzamento professionale nell'atmosfera snob della Inghilterra fin de si\u00e8cle.\nRonald continu\u00f2 a comporre musica seria; scrisse un ciclo di canzoni, \"Summertime\", per il tenore Ben Davies, che lo present\u00f2 per la prima volta nel 1901. Il critico musicale del \"The Manchester Guardian\" defin\u00ec le canzoni \"melodiose\", ma ha aggiunse che \"hanno colpito per il loro grazioso carattere lirico piuttosto che per la prova di qualsiasi fantasia inventiva\".\nHMV e impegni orchestrali.\nNel 1900 Ronald fu avvicinato da Fred Gaisberg della casa discografica Gramophone Company, predecessore della EMI. Accett\u00f2 l'incarico di consulente musicale e fu pianista in molte delle prime registrazioni delle canzoni della compagnia. Gaisberg calcol\u00f2 che i vari contatti musicali di Ronald avrebbero aiutato la nuova compagnia a reclutare gli illustri artisti di cui aveva bisogno. Ronald aiut\u00f2 la compagnia a iscrivere la Melba e altri cantanti di spicco tra cui Adelina Patti, Charles Santley ed Enrico Caruso. Rimase in collaborazione stretta con la HMV per il resto della sua carriera, diventando regista nel 1930 e direttore-fondatore della Electrical and Musical Industries (EMI), costituita dalla fusione di HMV con la sua rivale, la Columbia Graphophone Company nel 1931.\nNel 1901 Ronald fu direttore dei concerti della Queen's Hall di Londra e nello stesso anno fu sotto contratto dai Winter Gardens di Blackpool come direttore dei concerti estivi della domenica fino a quando si esibirono Adelina Patti, Nellie Melba e Caruso. Mantenne questa posizione fino alla prima guerra mondiale. Ronald inizi\u00f2 a fare progressi come direttore dopo la fondazione della London Symphony Orchestra (LSO) nel 1904. Fu spesso direttore ospite della LSO e nel 1905 fu nominato direttore dei Birmingham Promenade Concerts. Quando Thomas Beecham si separ\u00f2 dalla New Symphony Orchestra nel 1908, Ronald gli succedette come direttore. L'orchestra divent\u00f2 in seguito nota come l'orchestra della Royal Albert Hall; Ronald rimase con essa fino al 1928, quando si sciolse. Lui e l'orchestra iniziarono a registrare per l'HMV nel 1909. Il loro repertorio di registrazioni comprendeva principalmente ouverture e brevi brani orchestrali, principalmente di Ciajkovskij e Wagner, ma anche lavori pi\u00f9 lunghi tra cui la suite \"Peer Gynt\" e la Sinfonia Incompiuta di Schubert. Ronald lavor\u00f2 anche con la Scottish Orchestra e nei paesi dell'Europa continentale.\nLandon Ronald diresse oltre quattrocento volte alla Royal Albert Hall di Londra tra il 1898 e il 1936, principalmente con l'Orchestra della Royal Albert Hall. La sua ultima esibizione alla Hall fu il 4 febbraio 1936 per il \"Concerto commemorativo in ricordo della Sua Graziosa Maest\u00e0 Re Giorgio V\", in cui diresse e suon\u00f2 il piano.\nRonald era anche strettamente legato alla musica di Elgar. Nei suoi anni successivi ricordava che Parry \"mi ha dato una pacca sulla schiena e ha detto 'Ho ascoltato ieri Richter eseguire le \"Variazioni Enigma\" di un certo signor Elgar, che \u00e8 la cosa pi\u00f9 bella che abbia ascoltato per anni. Cerca la musica di quest'uomo\". Fu il pianista nella prima esecuzione della Sonata per violino in mi minore di Elgar nel 1919, con il violinista W H Reed e fu il dedicatario di \"Falstaff\", un'opera considerata da alcuni come il capolavoro di Elgar, sebbene Ronald ammettesse privatamente: \"Non ho mai capito un accidente del pezzo\". Registr\u00f2 poco della musica di Elgar, perch\u00e9 la HMV aveva messo sotto contratto il compositore per registrare le sue opere; Ronald registr\u00f2 la \"Coronation Ode\" e la \"Coronation March\" nel marzo del 1935, un anno dopo la morte di Elgar.\nCome direttore Ronald era particolarmente noto come accompagnatore di concerti; il critico Robert Elkin descrisse Arthur Nikisch come \"il miglior accompagnatore fino a Landon Ronald\". Il suo repertorio era limitato. A differenza di Adrian Boult, non sentiva il dovere di presentare opere moderne difficili. Elgar e Richard Strauss furono gli unici compositori contemporanei alla cui musica era molto legato. Si ritir\u00f2 dalla direzione nel 1929.\nUltimi anni.\nNel 1910 Ronald succedette a William Hayman Cummings come preside della Guildhall School of Music, un incarico che ricopr\u00ec fino al 1938. Revision\u00f2 i programmi e l'amministrazione della scuola. Secondo il suo biografo, Raymond Holden, \"Modernizzando i metodi di insegnamento e aumentando il morale di coloro che lavorano e studiano presso l'istituzione, ha sollevato lo status della scuola\". Form\u00f2 anche un circolo di professori per portare uno spirito pi\u00f9 collegiale nella scuola. Sotto Ronald gli standard di insegnamento furono allineati a quelli della Royal Academy of Music e del Royal College of Music. Negli ultimi anni mise anche molto in rilievo l'importanza della musica dal vivo e si preoccup\u00f2 che la radiodiffusione e il grammofono rendessero la musica cos\u00ec onnipresente e accessibile con facilit\u00e0 da non essere pi\u00f9 straordinaria.\nTra la produzione di Ronald come compositore ci sono pi\u00f9 di 200 canzoni. Comprendono \"Serenade espagnole\" incisa da Caruso. Il critico Michael Kennedy scrive: \"Le sue composizioni includono un poema sinfonico, un'ouverture, un balletto, \"Britannia's Realm\", composto per l'incoronazione di Edoardo VII nel 1902 e musiche di scena per \"The Garden of Allah\" di Robert Hichens (1921, Drury Lane), ma \u00e8 la sua canzone \"Down in the Forest\" che \u00e8 sopravvissuta.\"\nRonald fu nominato cavaliere nel 1922 e nello stesso anno pubblic\u00f2 un volume di memorie, \"Variations on a Personal Theme\" (Variazioni su un tema personale). Pubblic\u00f2 un secondo volume, \"Myself and Others\", nel 1931. Nel 1932 la moglie di Ronald si suicid\u00f2; poco tempo dopo spos\u00f2 Mollie Callison di Manchester.\nRonald mor\u00ec a Londra all'et\u00e0 di 65 anni dopo due anni in cui la sua salute stava declinando."}
{"id": "8393013", "revid": "1544245", "url": "https://it.wikipedia.org/wiki?curid=8393013", "title": "Sottodistretto di Rehovot", "text": "Il sottodistretto di Rehovot () \u00e8 uno dei quattro sottodistretti del distretto Centrale di Israele. La capitale \u00e8 la citt\u00e0 di Rehovot ed esso comprende anche le citt\u00e0 di Ness Ziona, Rishon LeZion e Yavne."}
{"id": "8393019", "revid": "481666", "url": "https://it.wikipedia.org/wiki?curid=8393019", "title": "Marguery Wilson", "text": ""}
{"id": "8393020", "revid": "1543377", "url": "https://it.wikipedia.org/wiki?curid=8393020", "title": "Lago Senever", "text": "Senevir (altri nomi - Synyevyr, Occhio marino) \u00e8 il lago pi\u00f9 grande dei Carpazi ucraini. Si trova nel distretto di Mizhhirya nella Oblast' della Transcarpazia, nella catena montuosa delle Gole interne. Fa parte del Parco naturale nazionale di Senevir.\nBreve descrizione.\nIl lago \u00e8 considerato il luogo pi\u00f9 interessante del Synevyr National Park ed \u00e8 uno dei biglietti da visita dei Carpazi ucraini. Si trova ad un'altitudine di 989 metri sul livello del mare, ha una superficie media di 4-5 ettari, la sua profondit\u00e0 media \u00e8 di 8-10 metri, massima - 22\u201324 m. A causa della notevole altezza sul livello del mare e di acque profonde paragonabili, anche nei giorni pi\u00f9 caldi, solo gli 1-2 metri superiori del lago si riscaldano fino a una temperatura massima di 11-13\u00a0\u00b0C.\nStoria della formazione.\nIl lago si \u00e8 formato a seguito di una grande frana causata da un terremoto circa 10.000 anni fa. Ad un'altitudine di 989 m, le rocce rocciose hanno iniziato a fluire su un flusso rapido, formando una diga e bloccando completamente la stretta valle. Il bacino risultante fu riempito con acqua proveniente da tre torrenti montani.\nStato attuale.\nLa flora e la fauna del lago e delle aree circostanti \u00e8 piuttosto varia. Ci sono caprioli di montagna, cervi europei, orsi, lince, lupi, volpi, tassi, ermellino. Il lago \u00e8 popolato da trote. Nell'area costiera ci sono circa 90 specie di piante, elencate nel Libro rosso dell'Ucraina.\nI paesaggi sono notevoli per la loro magnifica bellezza e imponenza. I ripidi pendii, coperti da sottili alberi di abete rosso, che hanno 140-160 anni, cadono direttamente sulla superficie dell'acqua. Nel mezzo del lago si trova una pupilla dell'occhio azzurro, una piccola isola a pochi metri. Da qui il nome popolare del lago \"l'occhio marino\".\nLe persone con la loro immaginazione creativa cercano di integrare la bellezza della natura. L'architetto Yuri Solomin ha progettato le piattaforme di osservazione nel paesaggio circostante. E sulla penisola si trova una scultura \"Sen e Ver\" (scultori Ivan Brody e Mikhail Sanich), scolpita in mogano, che poggia su una base di metallo dal basso. L'altezza del monumento \u00e8 di 13 metri.\nLeggende locali.\nSecondo la leggenda, il pittoresco lago era formato dal flusso di lacrime della figlia del Conte Sen, nel punto in cui il suo amato, semplice pastore Ver, fu ucciso da una pietra a causa della sua povera discendenza."}
{"id": "8393021", "revid": "767487", "url": "https://it.wikipedia.org/wiki?curid=8393021", "title": "Alexander Rosso", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 21 aprile 2013 disputando l'incontro di Primera Divisi\u00f3n Profesional vinto 2-0 contro il ."}
{"id": "8393025", "revid": "767487", "url": "https://it.wikipedia.org/wiki?curid=8393025", "title": "Angelo Gabriel", "text": "Biografia.\nNato da Silvestro e Agnese Pesaro, Angelo Gabriel faceva parte del patriziato veneziano. Dotato di una vivace intelligenza, part\u00ec insieme all'amico Pietro Bembo alla volta di Messina nel 1492 per ascoltare le lezioni di greco tenute da Costantino Lascaris. Al ritorno in patria il Bembo, dopo aver pubblicato l'opera denominata \"De Aetna\", la dedic\u00f2 all'amico. Nel 1501 tenne, davanti al doge e ai massimi rappresentanti della Serenissima, l'orazione per la morte del cardinale Bernardo Zeno. Eletto nello stesso anno auditor vecchio, negli anni 1500 partecip\u00f2 alla guerra che vide la Lega di Cambrai contro Venezia, distinguendosi come comandante. A partire dagli anni '10 partecip\u00f2 attivamente alla vita pubblica ricoprendo l'incarico di avogadore, cosa che lo mise in luce presso l'\u00e9lite pubblica della sua citt\u00e0. Mor\u00ec nel 1533."}
{"id": "8393026", "revid": "287204", "url": "https://it.wikipedia.org/wiki?curid=8393026", "title": "Palitossina", "text": "La palitossina (abbreviazione: PTX o PLTX) \u00e8 una delle biotossine marine pi\u00f9 tossiche finora note.\nLa molecola base della palitossina \u00e8 costituita da una lunga catena alifatica parzialmente insatura contenente eteri ciclici, 64 centri stereogenici, 40-42 gruppi idrossilici e 2 gruppi ammidici.\nSe ingerita \u00e8 in grado di provocare nell'uomo una marcata vasocostrizione, con conseguente ischemia miocardica che pu\u00f2 portare sino all'arresto cardiaco. Sono stati segnalati casi di reazioni pi\u00f9 lievi per semplice contatto con zoantari contenuti in acquario.\nMeccanismo d'azione.\nLa tossicit\u00e0 della palitossina \u00e8 dovuta alla sua capacit\u00e0 di stringere un legame diretto con l'enzima di membrana Na+/K+-ATPasi (la cosiddetta pompa sodio-potassio), che determina un aumento della permeabilit\u00e0 ionica della membrana cellulare.\nGli effetti tossici prodotti sono una potente vasocostrizione con conseguente ischemia cardiaca che pu\u00f2 portare all'arresto cardiaco da fibrillazione ventricolare. Gli effetti di depolarizzazione di membrana sono evidenti anche negli eritrociti e nelle cellule degli altri tessuti eccitabili (muscoli scheletrici e lisci e tessuto nervoso).\n\u00c8 una delle tossine marine pi\u00f9 potenti, con una LD50 nel topo di 150 ng/kg di peso corporeo.\nOccorrenza.\nIsolata per la prima volta dal celenterato marino \"Palythoa toxica\", dal quale deriva il suo nome, la palitossina e suoi analoghi strutturali sono stati successivamente isolati da altre specie di zoantari dei generi \"Palythoa\" e \"Zoanthus\".\nProcessi di bioaccumulo possono inoltre portare alla sua concentrazione in svariati organismi marini.Tra le specie in cui sono state riscontrate concentrazioni significative della biotossina vi sono:"}
{"id": "8393028", "revid": "6923", "url": "https://it.wikipedia.org/wiki?curid=8393028", "title": "L'uomo sbagliato (film 2010)", "text": "L'uomo sbagliato \u00e8 un film televisivo del 2010, diretto da Tom McLoughlin.\nTrama.\nLa paralegale Janet Gregory, madre single con un passato tormentato, intraprende una lunga battaglia legale contro il sistema giudiziario statunitense per dimostrare l'innocenza del suo assistito, Calvin Willis, afroamericano accusato ingiustamente di aver violentato una bambina di dieci anni."}
{"id": "8393034", "revid": "111831864", "url": "https://it.wikipedia.org/wiki?curid=8393034", "title": "Bassa mantovana", "text": ""}
{"id": "8393036", "revid": "870065", "url": "https://it.wikipedia.org/wiki?curid=8393036", "title": "Discografia di Arca", "text": ""}
{"id": "8393040", "revid": "767487", "url": "https://it.wikipedia.org/wiki?curid=8393040", "title": "Handzame Classic 2015", "text": "La Handzame Classic 2015, tredicesima edizione della corsa e valida come evento dell'UCI Europe Tour 2015 categoria 1.1, si svolse il 20 marzo 2015 su un percorso di 198,6\u00a0km con partenza da Bredene ed arrivo ad Handzame in Belgio. La vittoria fu appannaggio del belga Gianni Meersman che complet\u00f2 il percorso in 4h26'48\", alla media di 44,66\u00a0km/h, precedendo i connazionali Antoine Demoiti\u00e9 e Tiesj Benoot terzo.\nAccreditati alla partenza 180 ciclisti, presero il via in 177, mentre coloro che tagliarono il traguardo furono 166."}
{"id": "8393042", "revid": "6923", "url": "https://it.wikipedia.org/wiki?curid=8393042", "title": "Benfluorex", "text": "Il Benfluorex \u00e8 un derivato della fenfluramina, ovvero la N-(benzoyloxy-2-ethil) norfenflurammina, a livello farmacologico \u00e8 un'anoressizzante anfetaminico.\nIl farmaco venne ritirato dal commercio nel 1997 a causa dell'evidenza di gravissimi danni causati ai pazienti che lo assumevano. Nel 2016 la vicenda \u00e8 stata raccontata anche in un film francese dal titolo '150 milligrammi', a sua volta tratto da un libro inchiesta della pneumologa Ir\u00e8ne Frachon.\nIl benfluorex fu immesso in commercio con l'indicazione per il trattamento delle iperlipidemie che non hanno risposto a trattamento dietetico e come coadiuvante nell'obesit\u00e0 associata ad alterazioni glico-lipidico nei pazienti affetti da diabete.\nIn Francia \u00e8 stato venduto con il nome commerciale di Mediator, in Italia di Mediaxal.\nLa Servier e i farmaci anoressizanti.\nI Laboratoires Servier di Jacques Servier hanno, da sempre, incentrato la loro attivit\u00e0 produttiva sugli anoressizanti. Nel 1966 viene commercializzata la fenfluramina con il nome di Ponderal, e pochi anni pi\u00f9 tardi, la dexfenflurammina (isomeride).\nA seguito di un aumento significativo, in Svizzera, di casi di ipertensione polmonare (rara malattia, il pi\u00f9 delle volte secondaria a patologie polmonari o delle valvole cardiache) collegati ad un farmaco con meccanismo d'azione similare, vengono messi sotto la lente di ingrandimento anche i farmaci della Servier. Nel 1971, i ricercatori della Servier ammettono l'associazione tra la fenfluramina e l'ipertensione polmonare nei modelli animali, ma non negli studi clinici, non avendo dati sufficienti al riguardo. \nNel 1991 la Servier commissiona uno studio retroprospettico al dott. Lucien Abenhaim (\"International primary pulmonary hypertension study - IPPHS\"), raccogliendo dati dei pazienti provenienti da diversi paesi europei. I risultati di tale lavoro dimostrano un'altissima correlazione tra l'insorgenza di ipertensione polmonare e l'utilizzo di fenflurammina e i suoi analoghi (tra cui la dexfenflurammina, suo isomero ottico). Nonostante le diverse pubblicazioni e gli schiaccanti dati statistici, la Food and Drug Administration autorizza la distribuzione del farmaco negli Stati Uniti. \nSoltanto nel 1997 la fenflurammina e i suoi analoghi vengono ritirati dal commercio, in virt\u00f9 dei loro effetti sull'insorgenza dell'ipertensione polmonare e della fibrosi cardiaca, mediati dal loro metabolita attivo, sui recettori 5HT2b delle valvole cardiache.\nVicende giudiziarie.\nCommercializzato in Francia dal 1976, il Mediator \u00e8 stato prescritto a circa 5 milioni di persone fino al suo ritiro nel novembre 2009. L'azienda francese, il laboratorio farmaceutico Servier, viene condannata per omicidio plurimo colposo e frode aggravata."}
{"id": "8393043", "revid": "6923", "url": "https://it.wikipedia.org/wiki?curid=8393043", "title": "Frank Keenan", "text": ""}
{"id": "8393047", "revid": "124703526", "url": "https://it.wikipedia.org/wiki?curid=8393047", "title": "Personaggi di Far Cry", "text": "\"Far Cry\" \u00e8 un franchise videoludico avviato nel 2004 con l'omonimo capitolo sviluppato e pubblicato da \"Crytek\". Quando, nel 2007, \"Ubisoft\" acquist\u00f2 i diritti del franchise dalla software house tedesca, svilupp\u00f2 e pubblic\u00f2 altri capitoli che avrebbero costituito una serie.\nCiascun capitolo \u00e8 dotato di trama, le cui vicende sono determinate dalle gesta di uno o pi\u00f9 personaggi principali. In questa pagina sono elencati tutti i personaggi che appaiono in ciascun capitolo della serie di \"Far Cry\".\nPersonaggi principali.\nSerie principale.\nJack Carver.\nProtagonista del primo capitolo - e dell'omonimo film del 2008, in cui \u00e8 interpretato da Til Schweiger e doppiato, in italiano, da Christian Iansante - \u00e8 un ex soldato dei \"Berretti\" verdi, molto abile con le armi e dall'incredibile rapidit\u00e0 mentale.\nIn \"Far Cry\", gli viene assegnato il compito di scortare la giornalista: Val Cortez nell'isola di Cabatu: un'isola situata nella parte meridionale dell'Oceano Pacifico (Micronesia, Oceania). Tuttavia, al suo arrivo sull'isola, la barca di Jack viene colpita da un missile lanciato dai mercenari al soldo del tiranno: Richard Crowe. Dopo aver ucciso Crowe, Jack viene a sapere - da Doyle: l'uomo che lo aveva indirizzato al suo obbiettivo sull'isola, dopo la distruzione della barca - che deve fermare i piani della Krieger Corporation - che sta utilizzando un mutageno in grado di modificare il DNA umano ed animale, e che Cabatu \u00e8 diventata un campo d'esperimenti per l'ingegneria genetica - uccidendo il suo amministratore delegato: il dr. Krieger. Dopo aver sconfitto Krieger - che si era iniettato il mutageno - Jack viene informato dal dottore che non \u00e8 pi\u00f9 in possesso della formula del mutageno - prima di morire. Quando Jack va a discutere con Doyle sulla prossima mossa, quest'ultimo gli rivela di essere l'attuale possessore della formula del mutageno e che ha intenzione di renderla pubblica, vendendola sul mercato. In risposta a queste folli parole, Jack uccide Doyle e fugge con Val (la giornalista), su di una barca, dall'isola.\nCarver \u00e8 l'unico personaggio principale della serie edita da Crytek. Oltre che di \"Far Cry\", \u00e8 il protagonista di \"Far Cry Instincts\" e di \"Far Cry Vengeance\".\nJason Brody.\nProtagonista di \"Far Cry 3\", Jason \u00e8 un ragazzo che ama divertirsi e proviene da Los Angeles (California, Stati Uniti d'America). Nel doppiaggio originale, \u00e8 interpretato dall'attore italo-canadese: Gianpaolo Venuta; ed \u00e8 doppiato, in italiano, da Massimo Di Benedetto.\nDurante un viaggio a Bangkok (Thailandia), finisce in una sfortunata e rocambolesca avventura iniziata dal rapimento dei suoi amici e di Liza: la sua fidanzata; e di Grant e Riley: i suoi fratelli - nell'arcipelago Malese. Riesce a sgominare il dominio sull'arcipelago dai pirati al soldo del signore della guerra: Hoyt Volker (a sud) e del suo sottoposto, il tiranno: Vaas Montenegro (a nord). Dopo aver perso il fratello per mano di quest'ultimo, Jason diviene pi\u00f9 spietato e compiaciuto nell'uccidere.\nSuccessivamente, Citra Talugmai: la sorella di Vaas e capo degli indigeni malesi - in guerra contro i pirati annientati da Jason - si innamora del ragazzo e, quando gli viene chiesto di sposarla, il destino di Jason \u00e8 determinato dal finale di \"Far Cry 3\" che si sceglie di osservare:\nJason Brody \u00e8 considerato uno dei migliori personaggi dell'intera saga targata \"Ubisoft\". Nonostante Jason sia il protagonista di \"Far Cry 3\", non \u00e8 protagonista del suo \"spin-off\" in quanto quest'ultimo si ambienta in una realt\u00e0 alternativa e fantascientifica - invece che in una realistica e contemporanea.\nAjay Ghale.\nProtagonista di \"Far Cry 4\", Ajay \u00e8 un ragazzo kirati naturalizzato statunitense ed ha avuto un passato estremamente travagliato e tragico. Sua madre Ishwari uccise il padre Mohan, per aver ucciso, a sua volta, la sua figliastra Lakshamana - avuta durante una relazione clandestina con il dittatore del Kyrat Pagan Min. All'inizio del gioco di cui \u00e8 protagonista assoluto - ma non unico personaggio giocabile - torna nel Kyrat per realizzare l\u2019ultimo desiderio della madre: spargere le ceneri di quest\u2019ultima a Lakshamana, un piccolo santuario costruito in memoria dell'omonima bambina.\nMentre Ajay si sta recando a Lakshamana - situato nel nord del Kyrat - si ritrova coinvolto nella sanguinosa guerra civile tra i ribelli del \"Sentiero d'oro,\" capeggiati da Amita e Sabal, e l'Armata Reale di Pagan Min e dei suoi luogotenenti. Dopo aver rovesciato il regime di Min, Ajay pu\u00f2 determinare le sue azioni, che, a sua volta, determineranno il destino del dittatore - a seconda del finale di \"Far Cry 4\" che si sceglie di osservare:\nNel doppiaggio originale, Ajay \u00e8 interpretato dall'attore e doppiatore canadese: James Andre Woods; nel doppiaggio italiano, la sua voce \u00e8 affidata a Federico Viola. Il personaggio di Ajay \u00e8 stato criticato per essere un \"perfetto \"nessuno\"\" e per non essere un personaggio originale - rispetto ad altri personaggi all'interno del franchise di \"Far Cry\".\nVice.\nProtagonista di \"Far Cry 5\", il/la vice \u00e8 il primo personaggio di cui si pu\u00f2 modificare il genere sessuale e primo personaggio muto (ovvero incapace di interagire vocalmente con altri personaggi) all'interno di tutto il franchise.\nLibera la regione di: Hope County (Montana, Stati Uniti d'America) dall'influenza dell\"'Eden's Gate\": una setta religioso-militaristica cristiana protestante capeggiata da Joseph Seed e dai suoi fratelli (una dei quali acquisita). Anche in questo caso, la sorte dei personaggi \u00e8 determinata dal finale di \"Far Cry 5\" che si sceglie di osservare:\nIn Far Cry New Dawn si scopre che il vice dopo aver passato 17 anni nel bunker insieme a Joseph \u00e8 impazzito ed \u00e8 diventato Il Giudice sua fedele guardia del corpo, e membro del Nuovo Eden.\nSpin-off.\nRex \"Power\" Colt.\nOrganismo e coscienza cibernetica (cyborg) protagonista dell'espansione di \"Far Cry 3\": . Compare solo in delle sequenze animate (in stile: \"fumetto\"), poich\u00e9 queste ultime compongono i filmati del gioco di cui \u00e8 protagonista.\nRex \u00e8 un cybercommando Mark IV facente parte di un esercito di cyborg disertori che combattono per il potere nella Terra devastata da una guerra nucleare e, nell'anno: 2007, viene inviato su un'isola distante dal Quartier Generale dell'esercito cibernetico - per recapitare una potente bio-arma, grazie alla quale l'esercito cibernetico, per cui Rex presta servizio, sar\u00e0 temuto in tutto il Pianeta.\nNel doppiaggio originale, Colt \u00e8 doppiato da Michael Biehn ed \u00e8 l'unico personaggio non umano all'interno di tutta la serie. \u00c8 stato considerato un omaggio vivente ai protagonisti di opere fantascientifiche degli anni '80.\nTakkar.\nProtagonista del secondo spin-off: \"Far Cry Primal\", Takkar \u00e8 un cavernicolo appartenente alla trib\u00f9: \"Wenja\". \u00c8 l'unico personaggio giocabile del videogioco di cui \u00e8 protagonista assoluto e parla una non definita lingua preistorica - anche se questa decisione, da parte di Ubisoft, non \u00e8 stata gradita da tutti.\nDopo aver perso il fratello dopo una caduta preceduta da una lotta contro una tigre dai denti a sciabola - a sua volta preceduta da una battuta di caccia ai Mammut a cui Takkar ha preso parte - Takkar gli promette di trovare la terra di Oros: una regione situata, secondo il gioco, nell'Europa centrale, e di liberarla dal dominio violento e prepotente delle trib\u00f9 nemiche: gli Udam e gli Izila - rispettivamente capeggiate da Ull e Batari. Dopo aver radutano la sua trib\u00f9, Takkar inizia a dare la caccia ai luogotenenti dei capi tribali nemici; uccide Ull nella sua caverna, reclutando la moglie ed il figlio del capo Udam; e brucia Batari nel braciere nel forte dove si era rifugiata - dopo aver rubato la maschera di Krati. Con le sue azioni, Takkar libera Oros dall'influenza delle trib\u00f9 nemiche ai Wenja - facendo, quindi, in modo che il popolo wenja sia temuto e rispettato in tutta la regione.\nTakkar \u00e8 interpretato dall'attore e doppiatore statunitense: Elias Toufexis. Non esistendo un doppiaggio italiano n\u00e9 in nessun'altra lingua se non in quelle primitive (immaginarie e create dai linguisti), Takkar pronuncia delle parole pressoch\u00e9 incomprensibili al giocatore (come tutti gli altri personaggi) e pu\u00f2 essere capito solo tramite i sottotitoli.\nCapo.\nProtagonista di \"Far Cry New Dawn\", il capo \u00e8 il secondo personaggio del franchise muto e di cui si pu\u00f2 cambiare il genere sessuale.\nAssieme a Carmina Rye e ad un gruppo di sopravvissuti alla catastrofe (presupponendosi il secondo finale di \"Far Cry 5\"), il capo libera Hope County ed altre localit\u00e0 statunitensi dal dominio dei \"pirati della strada\", capeggiati dalle gemelle: Mickey e Lou. Successivamente, abbatte il demoniaco Ethan Seed - figlio di Joseph Seed, l'antagonista principale del prequel di \"New Dawn\" - dopo che quest'ultimo aveva addentato un \"frutto\" del Diavolo.\nAntagonisti.\nGli antagonisti sono personaggi principali che ostacolano il protagonista nella sua missione e nel suo obbiettivo principale. Ogni antagonista ostacola il protagonista nel rispettivo capitolo.\n\"Far Cry\".\nRichard Crowe.\nTiranno dell'isola di Cabatu che, per accrescere il suo potere, ha assoldato dei mercenari della Micronesia allo scopo di difendere l'isola da un qualsiasi pericolo o minaccia all'ingegneria genetica di cui Cabatu \u00e8 campo di prova. I suoi mercenari colpiscono la barca di Jack Carver e lo fanno precipitare in acqua.\nQuando il mutageno che ha contagiato gli animali dell'isola inizia ad avere effetti struggenti anche sull'organismo dei mercenari da Richard comandati, quest'ultimo va su tutte le furie e si inimica il dr. Krieger - che aveva inventato la formula del mutageno. Tuttavia, Richard Crowe verr\u00e0 ucciso da Jack Carver al Quartier Generale dei mercenari.\nDottor Krieger.\nAmministratore delegato dell'omonima azienda: la \"Krieger Corporation\", \u00e8 il secondo \"boss\" del gioco.\n\u00c8 l'inventore del mutageno ed il capo dei dipendenti dalla corporazione che da lui prende nome. \nQuando Jack Carver raggiunge la struttura da cui opera, gli rivela, in punto di morte, che non \u00e8 pi\u00f9 in possesso della formula del mutageno - che si era iniettato per potenziare le sue prestazioni fisiche in combattimento. Alla fine del colloquio, Krieger morir\u00e0 sotto i colpi di Carver.\nDoyle.\nL'uomo che contatta, tramite radio, Jack per orientarlo sull'isola - dopo che la sua barca era stata distrutta da un missile dei mercenari di Crowe.\nInizialmente un aiutante, Doyle si riveler\u00e0 avido e non migliore di Krieger e Crowe, in quanto intento a rendere pubblica la formula del mutageno, vendendola. Doyle verr\u00e0 ucciso da Jack, dopo aver appreso delle sue cattive intenzioni riguardanti la pubblicazione della formula del mutageno - dopo che Doyle stesso glielo aveva dichiarato.\n\"Far Cry 2\".\nMembri dell'A.P.R..\nMembri dell'U.F.L.L.\nLo Sciacallo.\nAntagonista principale di Far Cry 2, rifornisce d'armi entrambi le fazioni del gioco, il nostro compito fin dall'inizio \u00e8 ucciderlo e mettere fine alla guerra.\n\"Far Cry 3\".\nVaas Montenegro.\nCapo clandestino della parte settentrionale dell'arcipelago malese - ma, a sua volta, sottoposto di Hoyt Volker - \u00e8 il fratello di Citra.\n\u00c8 un uomo spietato e privo di scrupoli, impreca ed urla spesso, manifestando istinti omicidi e suicidi. Racconta a Jason le storie delle cicatrici che ha, di come se le \u00e8 procurate, e della sua folle \"filosofia\". \nViene ucciso, da Jason Brody, al suo personale avamposto a nord dell'arcipelago malese, dopo un'allucinazione che provoca al ragazzo.\nHoyt Volker.\nCapo assoluto clandestino dell'arcipelago malese, Hoyt lo controlla ed amministra segretamente a sud.\nSi definisce un \"cacciatore vero e proprio\", in quanto va spesso a caccia di prede umane, nel suo tempo libero - come rivela a Jason Brody durante il loro colloquio, quando quest'ultimo vuole fargli credere di essere suo alleato per fermarlo.\nVerr\u00e0 ucciso da Brody dopo che uccide Sam Becker (anch'egli con l'obbiettivo di ucciderlo). Con la sua uccisione, l'arcipelago \u00e8 completamente libero dall'influenza dei mercenari e dei pirati.\nBambi \"Buck\" Hughes.\nMercenario al servizio di Hoyt. \u00c8 nato e cresciuto in Australia e si un\u00ec alle forze armate da ventenne, ma venne respinto perch\u00e9 incline alla violenza; gir\u00f2 gran parte dell'Oceano Pacifico meridionale e, alla fine, decise di lavorare per Hoyt. \nSembra essere mentalmente instabile. Comprer\u00e0 Keith per violentarlo e dir\u00e0 a Jason che, se vuole riavere l'amico indietro, dovr\u00e0 trovare e consegnargli un antico pugnale (lo stesso che desidera Citra) - divertendosi ad irritare ripetutamente Jason. Alla fine, Jason gli porter\u00e0 il pugnale. Tuttavia, Buck, invece di lasciare andare Keith, cercher\u00e0 di violentare anche Jason. \nViene ucciso dal ragazzo dopo aver tentato di violentarlo.\n\"Far Cry 3: Blood Dragon\".\nColonnello Ike Sloan.\nIbrido uomo-macchina, \u00e8 il colonnello dell'esercito cibernetico composto da cyborg disertori. Tradisce Rex ed il suo esercito e verr\u00e0 ucciso dal cyborg.\n\"Far Cry 4\".\nPagan Min.\nDittatore del Kyrat, un signore dell'oppio apparentemente realista che, nel 1987, dopo aver aiutato Mohan Ghale a rovesciare il potere dei nazionalisti, Min uccise i realisti rimanenti e fer\u00ec il suo ex alleato, il quale mand\u00f2 sua moglie: Ishwari a spiare Min, ma, nel 1990, nacque una bambina di nome: Lakshmana. Quando Ghale uccise la figliastra, Ishwari lo assassin\u00f2 e fugg\u00ec con il figlio: Ajay in America.\nPagan cadde in una spirale depressiva per la perdita della figlia e lasci\u00f2 il governo del Kyrat al suo luogotenente: Yuma.\nQuando, nel 2014, Ajay torna nel suo Paese d'origine, dopo aver rovesciato il regime di Pagan, decide il suo destino: se ucciderlo o lasciarlo in vita.\nYuma Lau.\nLuogotenente di Pagan Min e suo braccio destro. Sembra che abbia avuto una relazione sentimentale col dittatore.\n\u00c8 ossessionata dalla scoperta dello Shangri La e dalle gesta di Khalinag: l'eroe che viaggi\u00f2 nello Shangri La, liberandolo dal male che lo affliggeva e dai demoni che lo infestavano - manifesta queste ossessioni quando Ajay tenta di fuggire da Durgesh.\nViene conosciuta da Ajay alla prigione di Durgesh ed uccisa sempre dal ragazzo in una caverna quando, causandogli un'allucinazione, Yuma gli fa vedere diversi cloni di Kalinag.\nPaul \"De Pleur\" Harmon.\nPsicopatico che ha fondato la \"Citt\u00e0 del Dolore\", in cui sfrutta i civili che fa rapire: le donne vengono fatte prostituire, mentre gli uomini vengono sfruttati come oggetti da lavoro.\n\u00c8 un luogotenente di Pagan Min che viene rapito da Ajay - che libera tutti i suoi ostaggi ed uccide tutti i suoi soldati - e che viene brutalmente interrogato su quello che sa riguardo al regime di Pagan Min - e, probabilmente, ucciso dai soldati del \"Sentiero d'oro\".\nDottoressa Noore Najar.\nLaureata, Noore \u00e8 stata costretta, da Pagan, a divenire una sua luogotenente in quanto \"De Pleur\" aveva preso in ostaggio la sua intera famiglia. Per tentare di salvare la sua, stermina altre famiglie, guadagnandosi l'inimicizia del \"Sentiero d'oro\".\nDopo che Donald \"Yogi\" e Reggie iniettano ad Ajay una sostanza allucinogena, a tradimento, Noore lo costringe a combattere - completamente nudo - nell'arena di Shanat.\nAlla fine, Ajay pu\u00f2 decidere il destino della donna: se spararle mentre tiene un discorso all'arena che gestisce, oppure lasciare che si suicidi - dopo averle detto che la sua famiglia \u00e8 stata massacrata da Harmon e Min - gettandosi nell'arena - il suo cadavere verr\u00e0 mangiato dalle sue tigri.\n\"Far Cry Primal\".\nUll.\nCapo degli Udam. \u00c8 un uomo di Neandertal che vive a nord di Oros con la moglie ed il figlio neonato.\nUn giorno, attacca il villaggio wenja e fa strage di molti membri della trib\u00f9, per poi tornare nella caverna degli Udam a nord di Oros. \u00c8 convinto che, mangiando la carne wenja, gli Udam guariranno dalle malattie che li affliggono - causate, in realt\u00e0, dall'eccessivo gelo a cui sono sottoposti quotidianamente.\nViene ucciso da Takkar nella sua caverna. In punto di morte tenta di uccidere il figlio, ma, venendo scoperto dalla moglie - la quale perde fiducia nei suoi ideali di capo - muore tra atroci sofferenze - essendo appena terminato un brutale combattimento contro Takkar.\nBatari.\nCapo della trib\u00f9 degli Izila, \u00e8 venerata come figlia del dio del fuoco e del sole: Krati - nella mitologia (immaginaria) izila - in quanto nata durante un'Eclissi solare. Proprio per le sue credenze - e per quelle del popolo che capeggia - venera e teme la maschera di Krati.\nViene bruciata da Takkar dopo un combattimento alla sua residenza.\nDah.\nLuogotenente di Ull, \u00e8 un cavernicolo uomo di Neandertal, come tutti gli altri membri della sua trib\u00f9.\nViene reclutato nella trib\u00f9 Wenja, da Takkar - e salvato (sempre da quest'ultimo) da una trappola d'acqua, a causa della quale sta soffocando per mancanza di ossigeno (ci\u00f2 ad opera di alcuni Wenja, che non condividevano la decisione, di Takkar, di accogliere Dah nella trib\u00f9). Con la sua conoscenza sulla fabbricazione di veleni rapidi e potenzialmente fatali, aiuta i Wenja nell'apprendimento nel maneggiare il veleno contro gli Izila ed i restanti membri della sua vecchia trib\u00f9.\nDopo che Ull muore, Dah chiede a Takkar di ucciderlo a causa di un \"\"fuoco\" in testa\" che lo tormenta (probabilmente riconducibile al cancro o ad un'influenza letale).\nRoshani.\nLuogotenente di Batari, risiede al \"Forte Urlafuoco\".\n\u00c8 estremamente resistente ed \u00e8 munito di una corazza di ossa - oltre che di una maschera intimidatoria e di una clava dalle grandi dimensioni. Viene reclutato da Takkar ed accolto non positivamente dai Wenja. Tuttavia, con le sue conoscenze sul fuoco, aiuta lo sforzo guerrigliero dei Wenja contro gli Udam ed i membri restanti della sua vecchia trib\u00f9.\n\"Far Cry 5\".\nJoseph Seed.\nFratello secondogenito della famiglia: Seed. \u00c8 l'antagonista principale di \"Far Cry 5\" ed \u00e8 il capo della setta religioso-militaristica: \"Eden's Gate\".\nQuando fond\u00f2 la setta, nessuno vi aderiva e lo scambiavano per pazzo, assieme a tutta la sua famiglia. Tuttavia, col tempo, la setta si espanse fino a dividersi in pi\u00f9 \"rami\" e Joseph venne visto come \"il \"Padre\"\": una figura quasi divina paragonata, dai suoi adepti, all'incarnazione di Dio sulla Terra.\nNonostante la lotta del/della vice alla setta di Seed, le sue profezie si riveleranno corrette. Se si sceglie di osservare un finale del gioco, secondo il quale il giocatore sceglie di combattere Joseph, l'apocalisse si scatena sugli Stati Uniti d'America, e, quando il/la vice raggiunge il bunker di Duch, Joseph lo avr\u00e0 ucciso ed accettato il/la vice come unica famiglia, nonostante i rancori che ancora nutre nei suoi confronti.\nIn \"Far Cry New Dawn\", invece, Joseph \u00e8 un personaggio \"buono\" ed ha avuto un figlio da una donna ignota: Ethan Seed. Quando il capo uccide Ethan, trasformato in demone dopo aver addentato un frutto del diavolo, Joseph crema il figlio defunto e chiede al capo di ucciderlo: il giocatore pu\u00f2 decidere il destino di Joseph.\nJohn Seed.\nCapo della regione di: Holland Valley - a sud-ovest di Hope County - John \u00e8 un sadico psicopatico che tatua i peccati di cui crede siano macchiati coloro che sono abbastanza sfortunati da finire nelle sue grinfie - per poi rimuovere i peccati, scuoiando i malcapitati con un bisturi.\nPrende in ostaggio la vice: Hudson, rinchiudendola nel suo bunker. Infine, viene ucciso dal/dalla vice mentre \u00e8 in volo col suo aeroplano, nei cieli di Holland Valley.\nJacob Seed.\nCapo della regione delle: Whitetail Mountains - a nord di Hope County - Jacob \u00e8 il pi\u00f9 anziano dei fratelli Seed.\nHa combattuto in Iran, nella quale impar\u00f2 a sopravvivere, diventando spietato e privo di scrupoli con chi crede che se lo meriti. L'unica cosa in cui crede \u00e8 la sopravvivenza del pi\u00f9 forte, quindi ritiene giusto \"sfoltire il bestiame\": addestra i nuovi membri della setta con metodi disciplinari estremamente duri e freddi.\nViene ucciso dal/dalla vice sulla montagna pi\u00f9 alta di Whitetail Mountains.\nFaith Seed.\nCapo della regione di: Henbane River - sud-est di Hope County - Faith era una ragazza tossicodipendente prima di incontrare Joseph, il quale la adott\u00f2 come sorella vera e propria - rinominandola: \"Faith\" (= Fede).\nSi occupa della distribuzione di gaudio: una droga allucinogena immaginaria, da somministrare agli animali, in modo che vengano, successivamente, mangiati dagli esseri umani. Con questa sadica strategia, Faith recluta i nuovi adepti ed \u00e8 di estrema importanza per l\"'impero dell'Eden\" di Joseph Seed.\n\"Far Cry: New Dawn\".\nMickey e Lou.\nGemelle con un passato oscuro e non tra i migliori e semplici: il padre mor\u00ec quando erano ancora giovani.\nEntrambe di pelle scura, si distinguono per il carattere in quanto, per aspetto fisico, sono completamente uguali. Mentre Mickey \u00e8 pi\u00f9 impulsiva e brusca, Lou \u00e8 pi\u00f9 paziente e meno impulsiva - ma non per questo meno violenta e folle della sorella.\nEntrambe capeggiano i \"pirati\" della strada e, dopo uno scontro, Lou rimarr\u00e0 uccisa. Il capo potr\u00e0 decidere se uccidere o risparmiare Mickey - che, comunque, esce definitivamente di scena.\nEthan Seed.\nFiglio si Joseph Seed, \u00e8 molto impulsivo ed arrogante.\nMorde un frutto del Diavolo e si trasforma in un essere demoniaco - simile agli Yeti in \"Far Cry 4: La Valle degli Yeti\". \u00c8 possibile visualizzare delle sequenze di Ethan da bambino - che trama di addentare il frutto.\nIl suo cadavere verr\u00e0 cremato dal padre.\nPersonaggi secondari.\nI personaggi secondari sono personaggi che, pur ricoprendo un ruolo principale in uno o pi\u00f9 capitoli in cui appaiono, ricoprono un ruolo secondario per la storia della serie.\n\"Far Cry\".\nVal Cortez.\nUna giornalista che sembra aver scoperto dei misteri e delle anomalie nell'isola Micronese di: Cabatu.\n\u00c8 stata affidata a Jack Carver per essere scortata a Cabatu ma, quando la barca viene fatta schiantare da un missile dei pirati di Richard Crowe, Val e Jack si dividono.\nVal Cortez, alla fine, pubblica degli \"scoop\" dopo le gesta eroiche di Jack, il quale fugge da Cabatu con la giornalista.\n\"Far Cry 2\".\nPersonaggi di supporto\n\"Far Cry 3\".\nCitra Talugmai Montenegro.\nSorella di Vaas Montenegro, nutre - inizialmente - antipatia nei confronti di Jason Brody. Successivamente, inizier\u00e0 a provare un amore che nutre col tempo. Ha cambiato cognome ed ha assunto quello della madre.\nA seconda del finale di \"Far Cry 3\" che si sceglie di osservare, il destino di Citra cambier\u00e0:\nLiza Snow.\nIl suo cognome significa letteralmente: \"Neve\".\nFidanzata di Jason, viene presa in ostaggio da alcuni pirati di Vaas - a nord dell'arcipelago malese - e viene liberata da Jason, che fugge in automobile scagliando piombo addosso ai nemici.\nA seconda del finale di \"Far Cry 3\" che si sceglie di osservare, il destino di Liza \u00e8 diverso:\nGrant e Riley Brody.\nFratelli di Jason.\nIl primo viene ucciso da Vaas con una pallottola di pistola sotto la trachea - all'inizio di \"Far Cry 3\"; l'ultimo viene torturato da Jason, per coprirsi dai sospetti di Hoyt Volker (che Jason trama di uccidere attraverso un piano elaborato), e, successivamente, viene salvato dal fratello e scortato in una base sicura.\n\"Far Cry 4\".\nSabal.\nSecondo leader (dopo Mohan Ghale) del gruppo ribelle: \"Sentiero d'oro\". \u00c8 fortemente influenzato dalle tradizioni ed ha una mentalit\u00e0 conservatrice - spesso in contrasto con quella di Amita, la quale \u00e8, invece, pi\u00f9 progressista ed aperta alle novit\u00e0.\nSe si sceglie di osservare l'ultima missione per conto di Sabal, costui chieder\u00e0 ad Ajay di uccidere Amita.\nQuando il regime del terrore di Pagan Min si conclude, Sabal inizia a perseguitare tutti coloro che non rispettano le tradizioni e la religione kyrati e Bhadra diventa la nuova \"Tarum Matara\" (una dea in terra, nella mitologia del Kyrat).\nAmita.\nPrima leader femmina del gruppo ribelle: \"Sentiero d'oro\". \u00c8 aperta alle novit\u00e0 politiche ed ha una mentalit\u00e0 progressista e filo-capitalista - motivo per il quale critica Sabal per il suo \"\"attacco\" alle tradizioni\".\nSe si sceglie di osservare l'ultima missione per conto di Amita, costei richiede ad Ajay l'uccisione di Sabal.\nQuando il regime del terrore di Pagan Min si conclude, Amita fa in modo che l'esercito ribelle del Sentiero d'oro divenga quello ufficiale in Kyrat - sacrificando la libert\u00e0 dei cittadini, costringendo i giovani ad arruolarsi con la forza.\nBhadra.\nRagazzina nella fase della prima adolescenza. Secondo Sabal, \u00e8 destinata a diventare la prossima \"Tarum Matara\" (una dea in terra, praticamente un oggetto vero e proprio).\n\u00c8 stata messa in mezzo alle varie liti di Amita e Sabal - riguardanti le loro idee e le loro strategie, che influenzano anche il modo d'agire per rovesciare il regime di Pagan Min.\n\"Far Cry Primal\".\nSayla.\nDonna di etnia Wenja, primo personaggio che Takkar incontra.\nSvolge la professione di raccoglitrice - oltre a dedicarsi a raccogliere orecchie di Udam.\n\u00c8 lei a chiedere a Takkar di uccidere Ull, il quale massacra il suo popolo e la sua famiglia - di fatto, Sayla crede che, se otterr\u00e0 tutte le orecchie degli Udam, la sua famiglia, nell'aldil\u00e0, potrebbe riposare in pace in quanto le urla dei guerrieri Udam cesserebbero.\nTensay lo sciamano.\nUn anziano sciamano di etnia Wenja, grazie al quale Takkar apprende e migliora la capacit\u00e0 di domare gli animali, venendo riconosciuto come il \"\"maestro\" di belve\".\nAttraverso delle pozioni da lui preparate, \u00e8 in grado di indurre delle visioni a Takkar.\nJayma.\nCacciatrice Wenja.\nChiama Takkar: \"piedi di mammut\" e: \"mani da neonato\" dal primo incontro tra i due. Le numetose cicatrici sul suo corpo fanno pensare che abbia molta esperienza con le armi d'occultamento e con la caccia generale.\nKaroosh.\nGuerriero Wenja che ambisce la battaglia. \nSuo figlio \u00e8 stato ucciso da un Udam di nome: Mog, che egli desidera, pertanto, uccidere per vendicare il figlio e Karoosh stesso. Considera Takkar come un fratello. \nCuriosamente, il suo personaggio \u00e8 molto simile a quello di Snake della saga iniziata dal videogioco: \"Metal Gear Solid\".\n\"Far Cry 5\".\nDuch Roosevelt.\nCo-capo della resistenza - insime al/alla vice. Possiede un bunker ed un'intera isola (di piccole dimensioni, situata al centro di Hope County e all'incontro di pi\u00f9 fiumi affluenti). Ha una nipote: Jess \"Black\", la quale ha seguito le sue orme.\nSe si sceglie di osservare il secondo finale di \"Far Cry 5\", Duch viene ucciso, nel suo Bunker, da Joseph Seed.\nVice Hudson.\nVice-sceriffo di Hope County, viene rapita da John Seed e portata nel suo bunker.\n\u00c8 un'alleata del/della vice e lo/la aiuta a distruggere il bunker di John.\nMorir\u00e0, assieme a tutte le altre autorit\u00e0 d'alto rango, dopo che un albero si schianta contro l'automobile che guida il/la vice - se si sceglie di osservare il secondo finale di \"Far Cry 5\".\nSceriffo Earl Whitehorse.\nSceriffo di Hope County.\nViene rapito da Faith Seed e portato nel suo bunker - ma verr\u00e0, successivamente, liberato dal/dalla vice.\nMorir\u00e0, assieme a tutte le altre autorit\u00e0 d'alto rango, dopo che un albero si schianta contro l'automobile che guida il/la vice - se si sceglie di osservare il secondo finale di \"Far Cry 5\".\nVice Staci Pratt.\nVice-sceriffo di Hope County, viene rapito da Jacob Seed e portato nel suo bunker.\n\u00c8 un alleato del/della vice e lo/la aiuta a distruggere il bunker di Jacob.\nMorir\u00e0, assieme a tutte le altre autorit\u00e0 d'alto rango, dopo che un albero si schianta contro l'automobile che guida il/la vice - se si sceglie di osservare il secondo finale di \"Far Cry 5\".\nMaresciallo Cameron Burke.\nMaresciallo del Montana risiedente ad Hope County.\nViene rapito da Faith dopo lo schianto dell'elicottero con il quale erano arrivati ad un avamposto della setta per arrestare Joseph Seed.\nSuccessivamente, Faith, manipolandogli la mente tramite il gaudio, lo induce a suicidarsi.\nEli.\nCapo dei Ranger Whitetail. Da alcune conversazioni in \"Far Cry 5,\" si evige che fosse amico di Jacob Seed e che avesse combattuto con lui in Iran - ma che, successivamente, lo abbia abbandonato a causa dell'eccessivo indottrinamento religioso dell'amico.\nCome gli adepti dell\"'Eden's Gate\", ha una lunga barba, ma non \u00e8 marchiato alla fronte n\u00e9 altrove.\nViene ucciso dal/dalla vice durante un'allucinazione causatagli da Jacob. Dopo che Jacob Seed muore, gli altri ranger Whitetail lo cremano e, al termine del funerale, promettono di giustiziare tutti i membri della setta, paragonandoli ad un cancro.\nNick Rye.\nAviatore e padre di Carmina Rye - aiutante del capo in \"Far Cry New Dawn\" - e marito di Kim.\nViene tatuato con il peccato di cui John Seed crede sia colpevole - per poi venire scuoiato con un bisturi. Nonostante l'ingente ferita, Nick non muore ed aiuta il/la vice ad abbattere i tre aerei di John.\n\"Far Cry New Dawn\".\nCarmina Rye.\nFiglia di Nick Rye, Carmina era gi\u00e0 stata vista da neonata al termine di una missione secondaria in cui il giocatore aveva il compito di scortare Kim all'ospedale - dove l'attendeva il marito - per partorire.\nIn \"New Dawn\", Carmina aiuta il capo a trionfare sui pirati della strada e sulle gemelle: Mickey e Lou.\nKim Rye.\nMadre di Carmina e moglie di Nick.\nAssume un abbigliamento totalmente differente, che, tuttavia, lascia comunque notare i tratti asiatici.\nPersonaggi intercapitolari.\nIn questa sezione sono elencati tutti i personaggi che appaiono in pi\u00f9 d'un capitolo.\nHurk Drubman Junior.\nFiglio di Hurk Drubman Senior e di Adelaide Drubman.\nDa bambino, ebbe un'infanzia travagliata per i problemi familiari. I genitori, entrambi statunitensi, divorziarono quando Hurk era preadolescente; la madre, stanca del ruolo \"secondario\" che ricopriva in quella famiglia, chiese la separazione e, successivamente, il divorzio; il padre, invece, era interessato alla politica - tuttavia, il suo principale interesse era ed \u00e8 il denaro. Hurk inizi\u00f2 a girare il mondo e presto svilupp\u00f2 un'ossessione per le esplosioni e per le armi che richiedessero l'utilizzo d'esplosivi. Viaggi\u00f2 nel Sud-est asiatico - nel 2012 - e, due anni dopo, in Kyrat, dove diede un supporto finanziario ai ribelli del \"Sentiero d'oro\" contro l'esercito Reale di Pagan Min. Nel 2018 torn\u00f2 negli Stati Uniti per ricongiungersi con la sua famiglia. In questo periodo, prov\u00f2 ad unirsi alla setta: \"Eden's Gate\" per interessi e svaghi personali. Tuttavia, Hurk cambi\u00f2 idea quando dovette firmare un contratto le cui condizioni andavano contro le sue intenzioni iniziali. Pertanto, and\u00f2 contro la setta, coalizzandosi con le autorit\u00e0 del Montana e la resistenza di Duch.\nHurk appare anche in Far Cry New Dawn come personaggio totalmente irrilevante.\nHurk \u00e8 un ragazzo dalla corporatura robusta. Appare in \"Far Cry 3\", in \"Far Cry 4\" e in \"Far Cry 5\". In \"Far Cry Primal\", esiste una sua versione \"cavernicolo\", Urki: un uomo preistorico ossessionato dal volo. Ubisoft non ha mai specificato se si trattasse di un possibile antenato di Hurk nell'era moderna.\nAgente Willis Huntley.\nAgente sotto copertura inviato, dalla C.I.A., in missioni di spionaggio nei Paesi di tutto il mondo - principalmente in quelli politicamente instabili.\nIn \"Far Cry 3\", aiuta Jason Brody a liberare l'arcipelago malese dal giogo di Hoyt Volker e Vaas Montenegro; in \"Far Cry 4\", aiuta Ajay Ghale ad attentare all'aeroporto nazionale kyrati - aiutandolo anche a scoprire parte del passato del padre tramite dei documenti posseduti dai piloti dell'Armata reale di Pagan Min - e, successivamente, lo abbandona su una montagna Himalaya dopo avergli fatto uccidere diversi sergenti si Yuma - chiedendogli anche le foto dei cadaveri; in \"Far Cry 5\", invece, \u00e8 tornato negli Stati Uniti ed aiuta il/la vice a liberare la regione di Holland Valley dall'influenza dei Seed.\nIl suo pensiero \u00e8 molto contrastante ed a tratti incoerente: mentre in \"Far Cry 3\" elogia il patriottismo, lodando quello di Jason Brody, nel capitolo successivo sminuisce ed apostrofa i patrioti - tra cui anche il padre di Ajay Ghale - in modo estremamente scurrile. In \"Far Cry 5\", invece, ricopre un ruolo totalmente secondario e quasi irrilevante in quanto appare in una sola missione secondaria.\nLonginus.\nEx signore della guerra africano, prete ed armaiolo del \"Sentiero d'oro\".\nFa la sua prima apparizione in \"Far Cry 2\", nel quale viene ferito durante una battaglia, per poi venire curato e salvato da Padre Maliya.\nA seguito di questo evento, si avvicina alla religione e si fa battezzare. Successivamente, si trasferisce nel Kyrat sulle tracce dei diamanti provenienti dall'Africa. Nel corso di \"Far Cry 4\", dopo aver affidato delle missioni ad Ajay, lascia il Kyrat, donandogli un potente lanciarazzi colorato dei colori caratteristici dell'Africa (e totalmente inedito nel mondo generale delle armi) che il gioco identifica semplicemente come: \"Lanciarazzi di Longinus\", e lo inserisce nello slot delle Armi uniche.\nUn piccolo easter egg su Longinus \u00e8 che la maglietta che indossa \u00e8 indossata anche dai cosiddetti \"Angeli\", adepti del culto: \"Eden's Gate\", in \"Far Cry 5\"."}
{"id": "8393055", "revid": "1310927", "url": "https://it.wikipedia.org/wiki?curid=8393055", "title": "Oliver Pr\u00e1znovsk\u00fd", "text": "Carriera.\nClub.\nHa giocato nella massima serie dei campionati slovacco ed armeno.\nNazionale.\nHa militato nelle nazionali giovanili slovacche Under-19 ed Under-21."}
{"id": "8393059", "revid": "1573940", "url": "https://it.wikipedia.org/wiki?curid=8393059", "title": "Lophozozymus pictor", "text": "Lophozozymus pictor () \u00e8 un granchio marino della famiglia Xanthidae."}
{"id": "8393064", "revid": "1935652", "url": "https://it.wikipedia.org/wiki?curid=8393064", "title": "Vincenzo Rimedio", "text": "Biografia.\nNato a Soriano Calabro il 5 dicembre 1927, \u00e8 stato ordinato presbitero il 22 luglio 1951.\nIl 4 settembre 1982 papa Giovanni Paolo II lo ha nominato vescovo di Nicastro (dal 30 settembre 1986 Lamezia Terme).\nHa ricevuto la consacrazione episcopale il 28 ottobre dello stesso anno dal vescovo di Mileto e di Nicotera e Tropea, Domenico Tarcisio Cortese, O.F.M., co-consacranti Vincenzo De Chiara, vescovo emerito di Mileto e di Nicotera e Tropea, e Giuseppe Agostino, arcivescovo di Santa Severina e vescovo di Crotone.\nIl 24 gennaio 2004 papa Giovanni Paolo II ha accettato la sua richiesta di dimissioni per raggiunti limiti d'et\u00e0.\nGenealogia episcopale.\nLa genealogia episcopale \u00e8:"}
{"id": "8393065", "revid": "1573940", "url": "https://it.wikipedia.org/wiki?curid=8393065", "title": "Demania cultripes", "text": "Demania cultripes () \u00e8 un granchio marino della famiglia Xanthidae.\nDescrizione.\nPresenta un carapace moderatamente convesso e tubercoloso, pi\u00f9 largo che lungo. I tubercoli sono presenti anche sui chelipedi e sono pi\u00f9 prominenti sulla chela; quelli nella parte anteriore del carapace assumono invece un aspetto simile a scaglie.\nDistribuzione e habitat.\nProviene dall'oceano Pacifico occidentale, dove vive fino a 84 m di profondit\u00e0. \u00c8 diffuso dalle Filippine e Taiwan alla Nuova Caledonia e al Mare degli Arafura.\nTossicit\u00e0.\nNon rara nel bycatch della pesca dei gamberi, questa specie \u00e8 mortale se ingerita in quanto contiene tetradotossina. \u00c8 possibile che la tossina sia endogena, ma \u00e8 pi\u00f9 probabile che il granchio la acquisisca alimentandosi di organismi che la contengono."}
{"id": "8393092", "revid": "767487", "url": "https://it.wikipedia.org/wiki?curid=8393092", "title": "The Divine Fury", "text": "The Divine Fury (Coreano: \uc0ac\uc790) \u00e8 un film sudcoreano horror e d'azione del 2019 scritto e diretto da Kim Joo-hwan. Gli attori principali sono Park Seo-joon, Ahn Sung-ki and Woo Do-hwan.\nIl film \u00e8 uscito nelle sale il 31 luglio 2019.\nTrama.\nIl film racconta la storia di Yong-hoo (Park Seo-joon), un campione di arti marziali che ottiene poteri divini per combattere contro una potente forza del male. Dopo un'infanzia tragica, che ha comportato la morte dei suoi genitori, Yong-hoo ha nutrito un profondo risentimento verso l'Onnipotente. Dopo un combattimento negli Stati Uniti, comincia ad avere delle stigmate che lo costringono a cercare l'aiuto del sacerdote Ahn (Ahn Sung-ki). Il sacerdote, che \u00e8 un esorcista, vede un potenziale in Yong-hoo quando scopre il suo potere. I due diventano partner e combattono fianco a fianco.\nProduzione.\nIl film, precedentemente conosciuto come \"Lion\", \u00e8 stato diretto e scritto da Kim Joo-hwan (meglio conosciuto come \"Jason Kim\").\nLa sceneggiatura \u00e8 stata letta per la prima volta il 14 agosto 2018. I due attori Park Seo-Joon e Jason Kim avevano gi\u00e0 lavorato insieme nel film Midnight Runners.\nLe riprese sono iniziate il 15 agosto 2018 e si sono concluse nel dicembre dello stesso anno.\nLa casa di distribuzione cinematografica \u00e8 Lotte Entertainment."}
{"id": "8393093", "revid": "400694", "url": "https://it.wikipedia.org/wiki?curid=8393093", "title": "Ponte 25 de Abril", "text": ""}
{"id": "8393114", "revid": "729019", "url": "https://it.wikipedia.org/wiki?curid=8393114", "title": "Battaglia di Hel", "text": "La battaglia di Hel fu una battaglia della seconda guerra mondiale combattuta dal 1\u00ba settembre al 2 ottobre 1939 nella penisola di Hel, sulla costa del Mar Baltico, tra le forze di invasione tedesche e i difensori polacchi. La difesa della penisola di Hel fu la pi\u00f9 lunga fatta da qualsiasi unit\u00e0 polacca durante l'invasione tedesca, e fu resa possibile dal sistema di fortificazioni di Hel che era stato costruito negli anni '30 sulla penisola di Hel vicino al confine tra la Polonia e il Terzo Reich tedesco.\nA partire dal 20 settembre 1939, dopo che l'armata polacca della Pomerania (\"Armia Pomorze\") era stata sconfitta nella battaglia della foresta di Tuchola e dopo che altre roccaforti polacche costiere erano capitolate nelle battaglie di Westerplatte, Gdynia e K\u0119pa Oksywska, Hel era l'unica vera tasca della resistenza militare polacca nella Polonia settentrionale. \u00c8 stato anche l'unico luogo in cui sono state usate navi nell'invasione della Polonia.\nI tedeschi imbottigliarono i difensori della penisola di Hel e non lanciarono grandi operazioni di terra fino alla fine di settembre 1939. Circa 2.800 soldati polacchi sotto il comando del contrammiraglio W\u0142odzimierz Steyer, parte della formazione di difesa costiera terrestre, difesero l'area dal 1\u00ba settembre al 2 ottobre 1939, quando si arresero a causa dell'esaurimento morale e di scorte.\nContesto.\nLa costruzione di un porto della Marina polacca a Hel, sulla punta dell'omonima penisola, inizi\u00f2 nel 1931, e nel 1936 la sezione nord della penisola di Hel fu ufficialmente dichiarata area fortificata di Hel (\"Helski Rejon Umocniony\"). La costruzione delle fortificazioni non era terminata prima dello scoppio della guerra, ma per diversi mesi, quando le tensioni tra la Polonia e la Germania erano aumentate, le fortificazioni erano state rinforzate con lavori provvisori.\nL'area fortificata aveva batterie di artiglieria costiere (anti-nave) e contraeree. Le batterie costiere della Divisione di artiglieria costiera comprendevano una batteria da 4 cannoni da 152 mm (6 pollici), due batterie pi\u00f9 vecchie da 2 cannoni da 105 mm (4,1\") e tre batterie da 8 cannoni da 75 mm (3\"). Le batterie antiaeree della 2\u00aa divisione navale antiaerea di artiglieria erano equipaggiate con 6 cannoni da 75 mm e 8 da 40 mm (1,6\"), 17 mitragliatrici, e due da 120 cm (47\"). La copertura di fanteria per l'area fortificata fu fornita da un'unit\u00e0 del Corpo di difesa di frontiera (KOP - \"Korpus Ochrony Pogranicza\") - il battaglione KOP di Hel sotto il maggiore Jan Wi\u015bniewski - che aveva diversi pezzi di artiglieria (4 da 75 mm e 6 da 37 mm), 62 mitragliatrici, 2 mortai grandi e 9 piccoli. La divisione di artiglieria costiera era forte di 162 soldati, la 2\u00aa divisione di artiglieria antiaerea navale di 1.000 soldati e il battaglione KOP di 1.197 soldati.\nIl comando generale dell'area fortificata fu detenuto dal contrammiraglio W\u0142odzimierz Steyer. Tuttavia, Hel divenne anche quartier generale per il comandante della Marina polacca, il contrammiraglio J\u00f3zef Unrug, che trasfer\u00ec l\u00ec il suo centro di comando alla vigilia dell'invasione, il 31 agosto 1939, ritenendo che l'Area fortificata di Hel fosse pi\u00f9 adatta a una difesa prolungata rispetto alle difese provvisorie intorno al suo quartier generale a Gdynia. Cos\u00ec, Unrug rinforz\u00f2 l'Area di Hel con i soldati della sua guarnigione di Gdynia.\nNel settembre del 1939, circa 2.800 soldati erano di stanza nell'area. Nonostante le batterie costiere di Hel fossero le pi\u00f9 potenti in Polonia, erano comunque inadeguate a confrontarsi con la marina del Terzo Reich e non costituivano una grande minaccia per nessuna delle numerose corazzate tedesche. Anche le batterie per la difesa aerea di Hel erano poche e troppo leggere per scoraggiare gli aerei nemici, e gli aerei dello Squadrone aereo navale incaricati di difendere Hel, di stanza nel vicino paese di Puck, erano entrambi pi\u00f9 vecchi dei loro omologhi tedeschi ed erano superati in rapporto numerico di circa 10:1 dagli aerei tedeschi.\nBattaglia.\nHel fu bersaglio di attacchi aerei da parte della Luftwaffe fin dal primo giorno dell'invasione. Il primo raid aereo avvenne alle 13:30 del 1 \u00b0 settembre 1939, colpendo le batterie costiere polacche. Il secondo raid aereo, lo stesso giorno alle 18:00, colp\u00ec le navi nel porto, danneggiando la posamine leggera polacca \"Mewa\". Ulteriori incursioni aeree si verificarono il giorno seguente.\nIl 3 settembre 1939, il cacciatorpediniere polacco Wicher e la grande posamine Gryf, supportati dal fuoco polacco delle batterie costiere, furono ingaggiati da due cacciatorpediniere tedeschi, Z1 Leberecht Maass e Z9 Wolfgang Zenker. Lo Z1 Leberecht Maass sub\u00ec lievi danni e 4 morti. Anche il Gryf polacco ha subito danni lievi, con 7 morti. Le navi tedesche si ritirarono e pi\u00f9 tardi quel giorno la Luftwaffe affond\u00f2 il Gryf e il Wicher, cos\u00ec come la posamine leggera Mewa; la cannoniera polacca General Haller sub\u00ec gravi danni, fu abbandonata e affond\u00f2 il 6 settembre. Anche la cannoniera polacca Komendant Pi\u0142sudski, sebbene in gran parte intatta, fu abbandonata. Ci\u00f2 ha effettivamente eliminato la gi\u00e0 pesantemente superata Marina polacca come forza di combattimento sul Mar Baltico, con solo tre posamine leggere rimaste operative nel teatro e tre cacciatorpediniere evacuate nel Regno Unito prima dell'inizio della guerra (operazione Peking). Gli equipaggi sopravvissuti delle navi polacche affondate si unirono ai difensori della guarnigione, e due cannoni da 120 mm della Gryf vennero recuperati per l'uso a terra.\nNella prima settimana di settembre, l'esercito tedesco riusc\u00ec a costringere le unit\u00e0 polacche dell'armata della Pomerania a ritirarsi dal corridoio di Danzica e, dopo aver catturato la vicina citt\u00e0 di Puck, il 9 settembre inizi\u00f2 ad assalire le forze polacche nella penisola di Hel. Le forze tedesche in avanzamento includevano il 42\u00ba reggimento di guardia di frontiera e il 5\u00ba reggimento di cavalleria. Le forze polacche iniziarono una lenta ritirata verso il porto di Hel sulla penisola. Il 10 settembre i tedeschi conquistarono il villaggio di Swarzewo e l'11 settembre la citt\u00e0 di W\u0142adys\u0142awowo vicino alla base della penisola. I difensori polacchi fortificarono il villaggio successivo, Cha\u0142upy, a circa un quinto della penisola. I tedeschi, avendo bloccato le unit\u00e0 polacche sulla penisola, non lanciarono importanti offensive terrestri fino alla fine del mese.\nNella notte tra il 12 e il 13 settembre 1939, le rimanenti posamine leggere polacche posizionarono un campo minato vicino a Hel. Il giorno seguente, la Luftwaffe affond\u00f2 le posamine leggere Jask\u00f3\u0142ka e Czapla nel porto di Jastarnia, mentre i restanti posatori, Czajka, Rybitwa e \u017buraw, furono danneggiati. Vista la superiorit\u00e0 tedesca sul Mar Baltico, le rimanenti unit\u00e0 navali polacche attraccarono al porto di Hel e i loro equipaggi si unirono alle forze di terra. Gli armamenti delle navi furono spogliati e convertiti in ulteriori postazioni di cannoni terrestri.\nDal 18 settembre, le unit\u00e0 navali tedesche, comprese le vecchie navi da guerra Schleswig-Holstein e Schlesien, bombardarono la penisola di Hel, con scarsi risultati. Il 25 settembre lo Schleswig-Holstein fu leggermente danneggiato dalle batterie costiere polacche. Un ulteriore bombardamento da parte delle navi da guerra ebbe luogo il 27 settembre. Numerosi raid aerei presero di mira l'Hel e le batterie antiaeree polacche si dimostrarono molto efficaci, abbattendo tra i 46 e 53 aerei tedeschi.\nLo storico Henry Steele Commager scrive che i tedeschi, dopo essere stati inizialmente bloccati dalle difese polacche, tirarono fuori batterie di artiglieria terrestre e una batteria di treni corazzati per sostenere la loro raffica. Secondo Commager, le forze tedesche avanzarono lentamente, affrontando ancora sostanziali resistenze e contrattacchi; e il 25 settembre, dopo che i tedeschi presero il villaggio di Cha\u0142upy, gli ingegneri militari polacchi fecero esplodere siluri nella parte pi\u00f9 stretta della penisola, trasformando temporaneamente la penisola in un'isola.\nUn resoconto alquanto diverso, tuttavia, appare in \"Poland's Battles, 1939\u20131945: an Encyclopedic Guide\", a cura di Krzysztof Komorowski: il capitolo sulla Battaglia di Hel afferma che fino al 28 settembre non si verificarono ingenti combattimenti terrestri, quando le unit\u00e0 tedesche avanzarono lentamente verso Cha\u0142upy. In questo resoconto, la principale spinta tedesca ebbe luogo il 30 settembre 1939. Le unit\u00e0 tedesche incaricate di catturare Hel, il 374\u00ba reggimento di fanteria e il 207\u00ba reggimento di artiglieria leggera, catturarono Cha\u0142upy il 30 settembre, e poco dopo i polacchi fecero esplodere dei siluri - ma il danno risultante fu \"meno del previsto\", sebbene avesse rovinato la linea ferroviaria della penisola.\nIl 1 \u00b0 ottobre 1939 il comandante della Marina polacca, il contrammiraglio J\u00f3zef Unrug, tenendo conto del fatto che l'avamposto polacco stava esaurendo le scorte e che nessuna forza di soccorso sarebbe arrivata, e in vista del basso morale delle truppe, con due tentativi di ammutinamento che erano stati repressi il 29 e 30 settembre, diede l'ordine di capitolare. Alcuni soldati polacchi tentarono di fuggire attraverso il Mar Baltico verso la neutrale Svezia sul naviglio leggere e sulle navi civili rimanenti, ma la maggior parte dei tentativi non ebbe successo. I tedeschi occuparono la penisola di Hel entro il 2 ottobre 1939.\nAlcuni resoconti della Battaglia di Hel riportano l'affondamento, il 1\u00ba ottobre, della dragamine tedesca M85 da parte di una mina vicino alla penisola di Hel, con 24 morti. Il campo minato era stato posato dal sottomarino polacco \u017bbik come parte dell'operazione Worek. \u017bbik e altri due sottomarini, S\u0119p e Ry\u015b - di stanza a Hel - erano andati in mare il 1\u00ba settembre.\nConseguenze.\nLe vittime polacche della battaglia furono leggere: circa 50 morti e 150 feriti. Circa 3.600 soldati polacchi furono fatti prigionieri. Le perdite tedesche erano simili, stimate in poche decine di morti e feriti.\nAlcune rimanenti navi polacche leggere, tra cui posamine leggere, cannoniere e unit\u00e0 non combattenti come i rimorchiatori, che non sono state affondate da incursioni aeree, potrebbero (le fonti variano) essere state affondate prima della capitolazione; in entrambi i casi, la maggior parte fu catturata dai tedeschi o sollevata dalle acque poco profonde e portata al servizio tedesco nelle settimane successive.\nDopo la capitolazione di Hel, l'unica resistenza militare organizzata in Polonia fu condotta dal gruppo operativo indipendente Polesie, che capitol\u00f2 dopo la battaglia di Kock il 5 ottobre 1939, segnando la fine della resistenza organizzata all'invasione tedesca.\nAlcune fortificazioni di Hel sopravvissero, per poi diventare attrazioni turistiche. Una delle quattro batterie Bofors da 152 mm di Hel \u00e8 ora esposta al Museo dell'esercito polacco di Varsavia.\nLa Battaglia di Hel appare tra le battaglie inscritte sulla Tomba del Milite Ignoto a Varsavia."}
{"id": "8393118", "revid": "298229", "url": "https://it.wikipedia.org/wiki?curid=8393118", "title": "Gruppo Sportivo Fiamme Rosse", "text": ""}
{"id": "8393119", "revid": "115081290", "url": "https://it.wikipedia.org/wiki?curid=8393119", "title": "North Narrabeen", "text": "North Narrabeen (\"Narrabeen Nord\") \u00e8 un sobborgo costiero a nord di Sydney, nello Stato del Nuovo Galles del Sud in Australia.\nNarrabeen si trova a 25\u00a0km a nord-est del Distretto affaristico centrale di Sydney, nell'area governativa locale della Municipalit\u00e0 di Warringah e fa parte della regione delle Spiagge settentrionali.\nNorth Narrabeen \u00e8 circondata a nord da Warriewood, a ovest da Elanora Heights e si estende a est verso l'oceano a Capo Narrabeen. Narrabeen si trova nella parte opposta della costa meridionale della laguna"}
{"id": "8393122", "revid": "125627855", "url": "https://it.wikipedia.org/wiki?curid=8393122", "title": "Amate i vostri nemici", "text": "Amate i vostri nemici, secondo la religione cristiana, \u00e8 un insegnamento di Ges\u00f9 riportato dal Vangelo secondo Matteo e dal vangelo secondo Luca.\nRacconto evangelico.\nNel vangelo di Matteo l\u2019insegnamento \u00e8 pronunciato durante il Discorso della Montagna. \nIl testo recita:\n\"Avete inteso che fu detto: Amerai il tuo prossimo e odierai il tuo nemico; ma io vi dico: amate i vostri nemici e pregate per i vostri persecutori, perch\u00e9 siate figli del Padre vostro celeste, che fa sorgere il suo sole sopra i malvagi e sopra i buoni, e fa piovere sopra i giusti e sopra gli ingiusti. Infatti se amate quelli che vi amano, quale merito ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Siate voi dunque perfetti come \u00e8 perfetto il Padre vostro celeste.\"\nNel vangelo di Luca l\u2019insegnamento \u00e8 pronunciato durante il Discorso della pianura. Il testo dice: \"Ma a voi che ascoltate, io dico: Amate i vostri nemici, fate del bene a coloro che vi odiano, benedite coloro che vi maledicono, pregate per coloro che vi maltrattano. A chi ti percuote sulla guancia, porgi anche l'altra; a chi ti leva il mantello, non rifiutare la tunica. D\u00e0 a chiunque ti chiede; e a chi prende del tuo, non richiederlo. Ci\u00f2 che volete gli uomini facciano a voi, anche voi fatelo a loro. Se amate quelli che vi amano, che merito ne avrete? Anche i peccatori fanno lo stesso. E se fate del bene a coloro che vi fanno del bene, che merito ne avrete? Anche i peccatori fanno lo stesso. E se prestate a coloro da cui sperate ricevere, che merito ne avrete? Anche i peccatori concedono prestiti ai peccatori per riceverne altrettanto. Amate invece i vostri nemici, fate del bene e prestate senza sperarne nulla, e il vostro premio sar\u00e0 grande e sarete figli dell'Altissimo; perch\u00e9 egli \u00e8 benevolo verso gl'ingrati e i malvagi.\""}
{"id": "8393125", "revid": "149485", "url": "https://it.wikipedia.org/wiki?curid=8393125", "title": "Ari Pekka Liukkonen", "text": ""}
{"id": "8393142", "revid": "15756", "url": "https://it.wikipedia.org/wiki?curid=8393142", "title": "Cabramatta", "text": " Cabramatta \u00e8 un sobborgo sud-occidentale di Sydney, nello stato del Nuovo Galles del Sud in Australia. Cabramatta si trova a 30 kma a sud-ovest dal Distretto affaristico centrale di Sydney, nell'area governativa locale della Citt\u00e0 di Fairfield.\nCabramatta \u00e8 conosciuta in maniera informale come \"Cabra\" e vi vive la pi\u00f9 grande comunit\u00e0 vietnamita (Hoa) in Australia. \u00c8 anche il pi\u00f9 grande distretto commerciale non anglo-celtico dell'Australia.\nLa demografia della zona si rispecchia nel gran numero di attivit\u00e0 commerciali vietnamita-australiane e cino-australiane e viene anche considerata un punto di riferimento per la cucina cinese, cambogiana, thailandese e vietnamita.\nCabramatta ha anche una cattiva reputazione per essere anche un luogo di spaccio di droga attivit\u00e0 cominciata negli anni '90 del secolo scorso. Dal 2002 i problemi sono diminuiti dopo un'operazione anti-droga svolta da NSW State Parliament..\nInfrastrutture e trasporti.\nLa Stazione di Cabramatta \u00e8 la stazione di congiunzione della linea Inner West &amp; Leppington, della linea Bankstown e della linea Cumberland della rete Sydney Trains. La stazione ferroviaria \u00e8 raggiungibile da alcune linee di autobus.\nIn Arthur Street, invece, si trova una stazione dei Taxi di fronte all'ufficio postale di Cabramatta."}
{"id": "8393151", "revid": "15756", "url": "https://it.wikipedia.org/wiki?curid=8393151", "title": "Michael Gunning", "text": "Biografia.\n\u00c8 apertamente omosessuale. Nel 2018 ha partecipato al reality show \"The Bi Life\" diretto da Courtney Act, dove ha fatto coming out nel finale della serie. E' stato premiato con il \"Pride Award\" agli \"Attitude Pride Awards\" 2019 per il suo impegno nel dare visualibilit\u00e0 alle persone LGBTQ+ nel mondo nello sport ed in Giamaica, Stato in cui i rapporti omosessuali sono cirminalizzati.\nSi \u00e8 formato presso l'University of East London. \nCarriera.\nLa sua squadra di club \u00e8 lo Stockport Metro. Originariamente ha gareggiato per la nazionale britannica, poi, nel giugno 2017, ha optato per la Giamaica.\nHa rappresentato la Giamaica ai Mondiali di Budapest 2017, dove ha realizzato il primato nazionale nei 200 metri stile libero, fissando il tempo in 1'50\"00.\nAi campionati britannici del 2019 ha realizzato il primato nazionale nei 200 metri farfalla (1'59\"60) e si \u00e8 aggiudicato la medaglia di bronzo, dietro a Richard Nagy e Tom Beely."}
{"id": "8393152", "revid": "599013", "url": "https://it.wikipedia.org/wiki?curid=8393152", "title": "Cecilia Dahlman", "text": "\u00c8 stata professionista nel circuito WTA dalla met\u00e0 degli anni '80 al 1993. Durante la sua carriera ha raggiunto la posizione pi\u00f9 alta nel \"ranking\" WTA nel luglio del 1990, arrivando al n\u00b0 63.\nBiografia.\nIn carriera ha raggiunto due finali, entrambe al Athens Open, nel 1989 e nel 1990 sconfiggendo prima l'australiana Rachel McQuillan per 6-3, 1-6, 7-5, e successivamente l'italiana Katia Piccolini per 7-5, 7-5.\nNei tornei dei Grand Slam non \u00e8 mai andata oltre il secondo turno degli Australian Open e di Wimbledon del 1990.\nDal 1989 al 1993 ha rappresentato il suo Paese in Fed Cup, con un bilancio positivo di 4 vittorie e 3 sconfitte nel singolare.\nNon ha mai vinto tornei WTA nel doppio, pur avendo disputato una finale a Taiwan nel 1989, essendo stata poco attiva in questa specialit\u00e0."}
{"id": "8393153", "revid": "1305772", "url": "https://it.wikipedia.org/wiki?curid=8393153", "title": "Stirpe (disambigua)", "text": ""}
{"id": "8393157", "revid": "344646", "url": "https://it.wikipedia.org/wiki?curid=8393157", "title": "Discorso sul giudicare", "text": ""}
{"id": "8393159", "revid": "1331959", "url": "https://it.wikipedia.org/wiki?curid=8393159", "title": "Word", "text": ""}
{"id": "8393162", "revid": "2006282", "url": "https://it.wikipedia.org/wiki?curid=8393162", "title": "Patonga", "text": "Patonga \u00e8 un sobborgo della regione della Costa Centrale nello stato del Nuovo Galles del Sud in Australia.\nSi trova sulla sponda nord del fiume Hawkesbury, a sud-ovest di Woy Woy. Come area di governo locale fa parte del Consiglio della Costa Centrale\nGeografia.\nPatonga \u00e8 una piccola comunit\u00e0 fluviale semi-isolata che occupa un'area sabbiosa lunga un chilometro che sporge dal promontorio roccioso ed elevato del Parco nazionale dell'acqua di Brisbane a nord.\nInfrastrutture e trasporti.\nPatonga \u00e8 raggiungibile attraverso la strada Patonga Drive da Uminao dai traghetti provenienti da Palm Beach e da Brooklyn."}
{"id": "8393164", "revid": "767487", "url": "https://it.wikipedia.org/wiki?curid=8393164", "title": "The Thoroughbred (film 1916 Barker)", "text": "The Thoroughbred \u00e8 un film muto del 1916 diretto da Reginald Barker. Prodotto da Thomas H. Ince su una storia sceneggiata da C. Gardner Sullivan, aveva come interpreti Frank Keenan, Margaret Thompson, George Fisher.\nTrama.\nThomas Hayden, ministro religioso del New England, si trasferisce in una nuova citt\u00e0 dove conosce e si innamora di Betty, la figlia del maggiore Ainslee. Entra per\u00f2 in conflitto con le idee di Ainslee, proprietario di un cavallo da corsa, un purosangue di nome Miss Minta, perch\u00e9 il reverendo pensa che le corse di cavalli siano contro i desideri di dio e fa pressioni sul legislatore statale in modo da vietare lo sport. Ainslee, in seguito a un tracollo finanziario, vede come ultima sua ancora di salvezza il premio in denaro che potrebbe vincere Miss Minta e, con il denaro che gli ha prestato un amico, riesce a iscrivere la cavalla a una corsa che si svolge in un altro stato. Dopo la vittoria di Miss Minta, le divergenze tra Ainslee e il reverendo Hayden paiono appianarsi del tutto, anche grazie al reciproco affatto che ambedue nutrono nei riguardi di Betty.\nProduzione.\nIl film fu prodotto da Thomas H. Ince per la New York Motion Picture e la Kay-Bee Pictures.\nDistribuzione.\nIl copyright del film, richiesto dalla Triangle Film Corp., fu registrato il 20 agosto 1916 con il numero LP9058.&lt;br&gt;\nDistribuito dalla Triangle Distributing, il film usc\u00ec nelle sale statunitensi il 10 settembre 1916.\nCopie complete della pellicola si trovano conservate negli archivi del Gosfilmofond di Mosca e della Filmoteka Narodowa di Varsavia."}
{"id": "8393166", "revid": "1310927", "url": "https://it.wikipedia.org/wiki?curid=8393166", "title": "Olajide Williams", "text": "Carriera.\nHa giocato nella massima serie dei campionati armeno, birmano e finlandese."}
{"id": "8393168", "revid": "122960906", "url": "https://it.wikipedia.org/wiki?curid=8393168", "title": "Lessico civile", "text": "Lessico civile \u00e8 un programma televisivo italiano in onda dal 30 marzo 2020 alle 23:15 su Rai 3, condotto da Massimo Recalcati. \nIl programma, che segue il ciclo inaugurato con lessico amoroso e lessico famigliare, si compone di 5 appuntamenti e ha come tematica la collettivit\u00e0, raccontato attraverso un linguaggio psicoanalitico con il contributo di interviste e citazioni di vari personaggi che vanno dalla psicologia alla cinematografia. Nelle 5 puntate si analizzano il confine, l\u2019odio, l\u2019ignoranza, il fanatismo e la libert\u00e0 nella psicologia."}
{"id": "8393171", "revid": "1310927", "url": "https://it.wikipedia.org/wiki?curid=8393171", "title": "Herv\u00e9 Tchami", "text": "Carriera.\nClub.\nHa giocato nella massima serie dei campionati ungherese, polacco, algerino, portoghese ed azero."}
{"id": "8393193", "revid": "54354", "url": "https://it.wikipedia.org/wiki?curid=8393193", "title": "Pinot gris", "text": ""}
{"id": "8393194", "revid": "124660107", "url": "https://it.wikipedia.org/wiki?curid=8393194", "title": "Worldometer", "text": "Worldometer \u00e8 un sito web che fornisce dati statistici in tempo reale per diversi argomenti. E' gestito da una societ\u00e0 di dati, Dadax che genera profitto attraverso la pubblicit\u00e0 online.\nFa parte del Real Time Statistics Project, ed \u00e8 gestito da un team internazionale di sviluppatori, ricercatori e volontari.\n\u00c8 disponibile in 34 lingue e si occupa di argomenti come popolazione mondiale, governo ed economia, societ\u00e0 e media, ambiente, cibo, acqua, energia e salute.\nStoria.\nIl sito \u00e8 stato fondato nel 2004 da Andrey Alimetov, un immigrato russo negli Stati Uniti , secondo quanto riportato da Dyer, Henry (May 7, 2020). \"The story of Worldometer, the quick project that became one of the most popular sites on the internet\". \"New Statesman\". Retrieved June 21, 2020.\nIl sito web \u00e8 stato lanciato il 29 gennaio 2008. Nel 2011, \u00e8 stato votato come uno dei migliori siti web di riferimento gratuiti dall'American Library Association.\nIl sito era originariamente chiamato \"Worldometers\" (con una \"s\" alla fine), ma il nome \u00e8 stato cambiato in \"Worldometer\" nel gennaio 2020. Il sito ha una voce FAQ sul nome che dice \"abbiamo deciso di eliminare la 's' finale in base alla preferenza schiacciante degli utenti per 'Worldometer'\". Tuttavia, la \"s\" \u00e8 stata mantenuta nel nome di dominio del sito Web.\nPandemia di COVID-19.\nNel 2020 il sito web ha guadagnato popolarit\u00e0 durante la pandemia di COVID-19. Nel mese di marzo il sito \u00e8 stato colpito da un attacco informatico (attacco DDoS) e alcuni giorni dopo \u00e8 stato violato, causando la visualizzazione di informazioni errate sulla sua pagina delle statistiche COVID-19 per circa 20 minuti. Il sito compromesso ha mostrato un drammatico aumento dei casi COVID-19 in Pakistan, generando il panico tra alcuni utenti dei social media."}
{"id": "8393197", "revid": "181699", "url": "https://it.wikipedia.org/wiki?curid=8393197", "title": "Daniel Rapant", "text": " Fu marito dell'attrice Hana Meli\u010dkov\u00e1. Il suo importante contributo consiste nell'introduzione della metodologia positivistica nello studio della storia slovacca e nel conseguente stabilimento delle discipline storiche in Slovacchia come scienza, al contrario dell'approccio patriottico delle precedenti generazioni di storici.\nBiografia.\nConsegu\u00ec la maturit\u00e0 a Skalica nel 1917. Dal 1918 al 1922 studi\u00f2 storia e slavistica alla facolt\u00e0 di filosofia dell'Universit\u00e0 Carolina di Praga. Inoltre, dal 1919 al 1921 complet\u00f2 gli studi in archivistica si \u00e8 laureato presso la Scuola statale di archivistica di Praga. Tra il 1922 e il 1923 trascorse un periodo di studio alla Sorbona di Parigi.\nNel 1924 divenne archivista capo della contea di Bratislava. Il 1\u00ba luglio 1928 divenne capo dell'Archivio regionale, in cui lavor\u00f2 fino al 1933.\nDal 1933 fu professore straordinario di storia cecoslovacca all'Universit\u00e0 Comenio di Bratislava. Nel 1938 divenne professore ordinario. Tra il 1938 e il 1939 presiedette la Commissione ungaro-cecoslovacca per le questioni relative alle minoranze. Nel 1945 fu rettore dell'Universit\u00e0 Comenio.\nDal 1945 al 1948 fu presidente del dipartimento storico della Matica slovensk\u00e1.\nGett\u00f2 le basi della Societ\u00e0 storica slovacca, di cui divenne il primo presidente nella primavera del 1946.\nNel 1950 gli fu proibito di tenere lezioni da rappresentanti del regime comunista. Lavor\u00f2 per un breve periodo presso la Biblioteca dell'Universit\u00e0 di Bratislava (1956-1958), poi and\u00f2 in pensione. Nel 1968 divent\u00f2 accademico dell'Accademia slovacca delle scienze.\nHa elevato la storiografia slovacca dalla sua terra natale a un livello scientifico. La sua produzione si articola in 25 pubblicazioni tra libri e fonti, oltre a un gran numero di studi e articoli. Condusse una controversia con V\u00e1clav Chaloupeck\u00fd sull'indipendenza della storia slovacca fino al 1918, perch\u00e9 consider\u00f2 una storia cecoslovacca comune solo la storia dei cechi e degli slovacchi dopo il 1918. Si dedic\u00f2 principalmente alla questione del Risorgimento slovacco. La sua opera principale in questo campo \u00e8 un documento in 12 volumi, in cui tutti gli eventi in Slovacchia relativi agli anni rivoluzionari dell'Insurrezione slovacca del 1848-1849 sono organizzati in ordine cronologico. Nella terza parte dell'opera, composta da tre volumi, vi sono estese citazioni dalle Memorie di Jozef Miloslav Hurban, un prezioso rapporto di 16 pagine del capitano B\u00f3rik, rapporti militari scritti in tedesco del capitano Bloudek, articoli di giornale del segretario di Bloudek, il giornalista moravo Mat\u011bj Mik\u0161\u00ed\u010dek, estratti dalla biografia di Jon\u00e1\u0161 Z\u00e1borsk\u00fd, altre notizie, relazioni, annunci pubblici e simili. Tuttavia, scrisse anche opere riguardanti altri periodi storici, in particolare la Grande Moravia e il Medioevo. Fu il primo a confutare scientificamente l'opinione sulla mancanza di insediamenti nella maggior parte del territorio della Slovacchia prima del XIII secolo.\nDal 1997 il dipartimento storico della Matica slovensk\u00e1 conferisce un premio a lui intitolato (\"Cena Daniela Rapanta\")."}
{"id": "8393200", "revid": "1310927", "url": "https://it.wikipedia.org/wiki?curid=8393200", "title": "Boris \u017divanovi\u0107", "text": "Carriera.\nClub.\nHa giocato nella massima serie dei campionati ungherese, sloveno e serbo."}
{"id": "8393205", "revid": "149485", "url": "https://it.wikipedia.org/wiki?curid=8393205", "title": "Michael James Gunning", "text": ""}
{"id": "8393209", "revid": "1310927", "url": "https://it.wikipedia.org/wiki?curid=8393209", "title": "Fernando Usero", "text": "Carriera.\nClub.\nHa giocato nella massima serie spagnola e greca e nella seconda divisione spagnola."}
{"id": "8393216", "revid": "889336", "url": "https://it.wikipedia.org/wiki?curid=8393216", "title": "Jean-Santos Muntubila", "text": "Carriera.\nGiocatore.\nLa sua carriera di calciatore si svolse principalmente in Francia, dove giunse nel 1980 grazie ad un ingaggio del ; con i \"Lionceaux\" disput\u00f2 50 gare in massima serie e una in Coppa UEFA. Successivamente milit\u00f2 in squadre allora militanti in seconda divisione come l' e il , trasferendosi per due stagioni in Germania ingaggiato dal , con cui gioc\u00f2 30 incontri di Bundesliga nella stagione Bundesliga.\nFra il 1986 e il 1990 ha inoltre totalizzato cinque presenze e una rete per la nazionale dello Zaire, figurando nella rosa che prese parte alla fase finale della Coppa d'Africa 1988.\nAllenatore.\nConclusa la carriera di calciatore nel 1995, ricopr\u00ec a pi\u00f9 riprese l'incarico di commissario tecnico della nazionale della Repubblica Democratica del Congo. Negli anni duemila allen\u00f2 alcune squadre di club del suo Paese fra cui il , che guid\u00ec verso la vittoria di due edizioni consecutive del campionato."}
{"id": "8393217", "revid": "33689", "url": "https://it.wikipedia.org/wiki?curid=8393217", "title": "Trascinamento", "text": ""}
{"id": "8393218", "revid": "1870933", "url": "https://it.wikipedia.org/wiki?curid=8393218", "title": "Alex Maximiliano Silva", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 30 agosto 2009 disputando l'incontro di Primera Divisi\u00f3n Profesional pareggiato 2-2 contro il ."}
