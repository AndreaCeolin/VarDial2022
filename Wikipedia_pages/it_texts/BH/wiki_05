{"id": "8322138", "revid": "287204", "url": "https://it.wikipedia.org/wiki?curid=8322138", "title": "Julius Springer", "text": "Determin\u00f2 il successo imprenditoriale della casa editrice Springer Verlag.\nBiografia.\nEra l'unico figlio unico del commerciante Isidor Springer e di sua moglie Marianne, morta prematuramente, Julius fu affidato alle cure dei nonna, prima di essere inviato nel collegio Cauersche Anstalt, che aderiva alla riforma pedagogica di Pestalozzi e di Jacob Ludwig Cauer (1792-1834), che precorreva il movimento noto come Educazione Nuova. \nNel 1832 complet\u00f2 la formazione superiore al liceo ginnasio Grauen Kloster di Berlino. Nel frattempo, il padre ebreo aveva ottenuto il riconoscimento dei diritti civili, la cittadinanza e la possibilit\u00e0 di essere battezzato. \nAl termine di un periodo di apprendistato nella libreria Enslin, negli anni successivi conobbe varie librerie in patria e all'estero per lavoro e nel tempo libero speso nelle escursioni (a Zurigo, Stoccarda e Parigi). All'et\u00e0 di 25 anni, il 10 maggio 1842, Julius Springer inaugur\u00f2 la propria libreria a Berlino, in Breiten Strasse 20 (oggi numero 11). L'attivit\u00e0 era sicura e stabile dal punto di vista finanziario, grazie al deposito del suo socio e compagno A. Faudel che ammontava a 3.000 monete d'argento dell'epoca. \nSpringer aveva gi\u00e0 pubblicato a proprie alcuni libri, pamphlet e opuscoli su temi di attualit\u00e0 politica, tesi all'introduzione di maggiori diritti civili, democrazia e libert\u00e0 in Germania. Essi furono motivo di ripetuti scontri con la censura dello Stato prussiano. \nL'amnistia generale decretata dopo i moti del 1848 gli evit\u00f2 diverse settimane di carcere. Nello stesso anno, Springer fu cooptato oper tre anni nell'amministrazione comunale di Berlino. \nSempre nel 1848, fu uno dei membri fondatori della Corporazione dei Librai Berlinesi (\"Korporation Berliner Buchh\u00e4ndler\"), esistente negli anni 2000, nella quale rimase per 26 anni ininterrotti. \nDieci anni pi\u00f9 tardi, cedette la libreria e si trasfer\u00ec a Monbijouplatz per dedicarsi esclusivamente all'editoria. La ditta \"Verlag von Julius Springer\" inizi\u00f2 a pubblicare un numero crescente di manuali scolastici, libri di saggistica e specialistici, oltre a titoli per ragazzi e opere di narrativa. L'elenco degli autori della Springer comprendeva lo scrittore svizzero Jeremias Gotthelf, col quale l'editore condivise la passione per gli scacchi, un tema in merito al quale Springer diede alle stampe pi\u00f9 libri di testo che videro molteplici edizioni, e ide\u00f2 quello che sarebbe divenuto il marchio distintivo della sua azienda di famiglia.\nNel 1867 fu eletto membro del consiglio direttivo della Corporazione, con la quale collabor\u00f2 per ulteriori cinque anni. \nParallelamente, nel 1869, ritorn\u00f2 per un secondo mandato nel consiglio comunale di Berlino, fino alla sua morte, sopraggiunta nel 1877. Inoltre, per decenni fu membro del consiglio pastorale della Chiesa di Santa Sofia a Berlino.\nJulius Springer mor\u00ec il 17 aprile 1877, al termine di una grave malattia. I suoi resti furono sepolti nel secondo cimitero protestante della Chiesa di Santa Sofia, nel quartiere Mitte di Berlino centro. La sua tomba fu distrutta durante i lavori di costruzione del muro di Berlino e dei sistemi di difesa dislocati su Bernauer Stra\u00dfe. \nEredit\u00e0.\nSpringer \u00e8 considerato un pioniere della legge nazionale e internazionale sul diritto d'autore. Le attivit\u00e0 della casa editrice da lui avviata furono ereditate dai figli Ferdinand e Fritz.\nLe due generazioni successive di imprenditori, formate dai figli Ferdinand Springer senior e Fritz Springer e dai nipoti Ferdinand Springer junior e Julius Springer d. J., diedero forma ad una casa editrice focalizzata nell'ambito della scienza e della tecnologia. Nel 1949, Heinz G\u00f6tze entr\u00f2 a far parte della casa editrice, della quale divenne amministratore delegato e partner, consolidandone l'orientandone tecnico-scientifico a livello globale. \nLa Springer-Verlag (Springer Science+Business Media) divenne uno dei maggiori editori al mondo in questo campo, riuscendo ad avere pi\u00f9 di 170 vincitori del Premio Nobel nel proprio catalogo di autori. \nIn 30 anni di attivit\u00e0, Springer Verlag si era trasformata da un'impresa a conduzione famigliare con 4 impiegati alla seconda pi\u00f9 grande casa editrice tedesca, con uno staff di 65 collaboratori.\nFamiglia.\nJulius Springer \u00e8 il capostipite di un ramo di una numerosa famiglia di librai ed editori, ma anche di ingegneri, avvocati, artisti, galleristi e scienziati. Spos\u00f2 Marie Oppert, con la quale ebbe dieci figli, tre dei quali raggiunsero l'et\u00e0 adulta: Ferdinando (1846\u20131906), Fritz (1850\u20131944) ed Ernst (1860\u20131944). Ferdinand e Fritz seguirono le orme del padre, rilevando le attivit\u00e0 della casa editrice. Ernst, invece, intraprese la carriera forense. \nIl secondogenito e il terzogenito restarono vittime dell'antisemitismo nazista in et\u00e0 molto avanzata, rispettivamente a 94 e a 84 anni. Fritz Springer scelse di suicidarsi per avvelenamento (in via Stolperstein Stra\u00dfe zum L\u00f6wen 12), mentre Ernst Springer fu deportato e mor\u00ec nel ghetto di Theresienstadt, come ricordato da una delle pietre d'inciampo in via Boothstrasse n. 33. \nI due nipoti Ferdinand Springer junior e Julius Springer Jr. furono entrambi arruolati nell'esercito tedesco durante la Prima Guerra Mondiale. Quest'ultimo fu internato brevemente nel campo di concentramento di Oranienburg, dopo esser stato decorato con la Croce di Ferro alcuni anni prima. In seguito, l'editore fu arianizzato con il nuovo nome di T\u00f6njes Lange e ottenne il privilegio di evitare la distruzione della casa editrice di famiglia, che pot\u00e9 riprendere la propria attivit\u00e0 al termine della guerra.\nFra i pronipoti illustri della famiglia, si ricordano anche: Konrad Ferdinand Springer che collabor\u00f2 con la casa editrice; l'editore statunitense Bernhard Springer, fondatore della Springer Publishing Company di New York; il pittore Ferdinand Springer (attivo a Grasse, in Francia); Rudolf Springer, proprietario di una galleria d'arte a Berlino nonch\u00e9 l'immunologo e oncologo Georg F. Springer, vissuto nello stato dell'Illinois."}
{"id": "8322149", "revid": "1768939", "url": "https://it.wikipedia.org/wiki?curid=8322149", "title": "Il triangolo di Hosoya", "text": ""}
{"id": "8322158", "revid": "1573940", "url": "https://it.wikipedia.org/wiki?curid=8322158", "title": "Chiesa di San Bartolomeo Apostolo (Tremosine sul Garda)", "text": "La chiesa di San Bartolomeo Apostolo \u00e8 la parrocchiale di Vesio, frazione di Tremosine sul Garda in provincia di Brescia. Risale al XV secolo.\nStoria.\nA Vesio il primo edificio religioso fu una piccola cappella che sorgeva nelle vicinanza di un lazzaretto e solo nel XVII secolo venne costruita una chiesa di maggiori dimensioni quindi pi\u00f9 adatta alle necessit\u00e0 dei fedeli. Dopo l'inizio della costruzione del nucleo principale, nel 1649, fu eretta la cappella dedicata al Santo Rosario. La chiesa ebbe la concessione del fonte battesimale e divenne il luogo per la celebrazioni delle funzioni religiose a Vesio, che sino a quel momento ne era sprovvisto.\nLe decorazioni della navata, che risalgono alla seconda met\u00e0 del XVIII secolo, sono opera di Pietro Antonio Bianchi mentre l'altar maggiore \u00e8 attribuito a Francesco Zuliani.\nVenne elevata a dignit\u00e0 parrocchiale nel 1750 dopo essere stata a lungo sussidiaria della chiesa di San Giovanni Battista di Tremosine.\nNella seconda met\u00e0 del secolo, a partire dal 1753, l'antico edificio fu oggetto di una completa ricostruzione su progetti di Pietro Antonio Cometti e Pietro Bianchi poi, una volta ultimate le ricostruzioni nella parte della cantoria, Gaetano Callido costru\u00ec l'organo.\nDurante il XIX secolo l'edificio venne ristrutturato e, in particolare, venne posata una nuova pavimentazione nella sala. Col nuovo secolo la chiesa venne dotata, nel 1910, di un secondo ingresso sulla facciata settentrionale.\nSul finire degli anni ottanta la ditta Mascioni restaur\u00f2 l'organo settecentesco e, nel 1995, all'esterno della sacrestia venne dipinta l'immagine della \"Madonna con tre angeli\".\nDescrizione.\nSan Bartolomeo si trova su un sito panoramico dell'entroterra gardesano.\nLa facciata ha un portico retto da colonne alte e sottili. La torre campanaria e la sacrestia sono nella parte posteriore dell'edificio.\nL'interno \u00e8 a navata unica con volta a vela, riccamente decorato. L'importante ed elegante organo di Gaetano Callido \u00e8 posto su un lato della sala. Il presbiterio \u00e8 leggermente rialzato.\nAll'interno, sull'altar maggiore, dipinto di \"San Bartolomeo e San Rocco\", e la pala dell\"'Immacolata Concezione\"."}
{"id": "8322159", "revid": "1522738", "url": "https://it.wikipedia.org/wiki?curid=8322159", "title": "Parti Communiste Alg\u00e9rien", "text": ""}
{"id": "8322160", "revid": "1573940", "url": "https://it.wikipedia.org/wiki?curid=8322160", "title": "Chiesa di San Venanzio (Copparo)", "text": "La chiesa di San Venanzio, citata anche come chiesa di San Venanzio martire, \u00e8 una chiesa situata a Coccanile, piccolo centro abitato e frazione del comune di Copparo, in provincia di Ferrara.\nRealizzata nel XVII secolo, sostitu\u00ec la precedente, i cui resti vennero scoperti nei pressi del vicino canale Naviglio ai margini settentrionali dell'abitato, ed \u00e8, nella suddivisione territoriale della chiesa cattolica, collocata nel vicariato di Sant'Apollinare, a sua volta parte dell'Arcidiocesi di Ferrara-Comacchio, ed \u00e8 sede arcipretale.\nStoria.\nLa presenza di una chiesa situata nell'abitato \u00e8 attestata sin dal 918, gi\u00e0 sede parrocchiale e che in seguito assunse il titolo di pieve a partire dalla met\u00e0 del XII secolo, dedicata a San Venanzio martire, ovvero Venanzio di Camerino. Citata pi\u00f9 volte nei documenti delle visite pastorali, questa si ergeva al margine settentrionale dell'attuale abitato, come in fase di accertamento a seguito di lavori di consolidamento dell'alveo del canale Naviglio\nCon la precedente struttura oramai irrimediabilmente compromessa, l'attuale edificio venne eretto per interessamento del parroco Giacomo de Giulius tra la fine del XVI e l'inizio del XVII secolo. Da un rapporto dell'allora arcivescovo di Ravenna Luca Torrigiani, si viene a conoscere che nel 1613 la costruzione della chiesa doveva essere ancora ultimata, con i lavori conclusi pochi anni pi\u00f9 tardi con l'aggiunta di due cappelle laterali, non comprese nel progetto originario.\nSottoposta alla giurisdizione arcivescovile di Ravenna fino all'aprile 1966, venne in seguito aggregata all'Arcidiocesi di Ferrara nella cosiddetta pentapoli ferrarese, costituita dalle parrocchie storiche di Coccanile, Ambrogio, Cologna, Berra, Serravalle e quelle di pi\u00f9 recente istituzione di Contane e Sant'Apollinare, che costituivano una enclave ravennate in territorio ferrarese perdendo il titolo di parrocchia ma mantenendo quella di chiesa arcipretale.\nDescrizione.\nLa chiesa di San Venanzio si erge in posizione centrale nell'abitato di Coccanile, con il classico orientamento sull'asse Est-Ovest, ovvero con l'abside a oriente e la facciata a occidente.\nLa classica facciata a capanna \u00e8 caratterizzata dalla presenza di quattro paraste che presentano al loro vertice capitelli dorici che sorreggono, oltre a un architrave e una trabeazione, il frontone, di forma triangolare e con una semplice cornice. Nella sezione centrale \u00e8 presente il portale principale e, pi\u00f9 in alto, un rosone, mentre nelle due sezioni laterali sono presenti due portali minori e due nicchie spoglie. Completano il complesso una loggia sita sulla parte sinistra, dove \u00e8 anche presente un'edicola con \"Vergine greca\" a bassorilievo, la casa canonica addossata sulla parte destra e il campanile di gusto romanico.\nL'interno, a una sola navata, presenta quattro cappelle laterali dove sono presenti altrettanti altari impreziositi da un crocefisso e da statue di Cristo e dei santi a loro dedicati. Tra le opere di pregio che vennero ospitate nella chiesa si cita una grande tela dell'Annunciazione, di autore ignoto, donata dal latifondista conte Giuseppe Aventi."}
{"id": "8322161", "revid": "298229", "url": "https://it.wikipedia.org/wiki?curid=8322161", "title": "Leopold Alois Hoffmann", "text": " \nSecondo molti suoi contemporanei, nel periodo dei malumori dovuti alle riforme di Giuseppe II, Hoffmann fu una spia governativa.\nBiografia.\nHoffmann nacque a Niederwittig presso Kratzau (attuale Chrastava) al confine settentrionale della Boemia, che all'epoca era parte della monarchia asburgica. Suo padre, Johann Friedrich Hoffmann (1720\u20131767), era un ciabattino e sarto di successo in citt\u00e0. Leopold frequent\u00f2 il prestigioso \"Matthias-Gymnasium\" a Breslavia, tenuto dai gesuiti, per poi trasferirsi a studiare per un breve periodo a Vienna e quindi, nel 1777, a Praga dove si lanci\u00f2 come scrittore. La sua prima pubblicazione fu un volume di ballate e poemi religioso-patriottici che ottennero l'approvazione di Michael Denis, una delle figure pi\u00f9 importanti della scena letteraria viennese.\nNel 1782 si trasfer\u00ec definitivamente a Vienna dove si pose al servizio dell'editore pubblicista Johann Ferdinand von Sch\u00f6nfeld. L'ascesa al trono di Giuseppe II del Sacro Romano Impero come nuovo imperatore nel 1780 apr\u00ec la strada al pensiero illuminista. Scrivendo anonimamente o sotto uno dei suoi molteplici pseudonimi, produsse diversi \"pamphlets\" e scrisse per diverse testate giornalistiche. Nel 1783 divenne massone: gran parte del tono politico dei suoi scritti durante questo periodo fu radicale proprio in relazione al suo appoggio alla massoneria. Il giornale principale per cui scrisse dal 1782 al 1784 fu il \"Verit\u00e0 settimanali sui predicatori a Vienna\" (\"W\u00f6chentlichen Wahrheiten f\u00fcr und \u00fcber die Prediger in Wien\"), che metteva in relazione o criticava i sermoni settimanalmente detti durante le messe nelle chiese di Vienna con gli standard dell'\"giuseppinismo illuminato\". Divenne quindi segretrio di Otto Heinrich von Gemmingen-Hornberg che nel 1783 divenne il principale giornalista della testata per cui lavorava. Fu attraverso von Gemmingen che Hoffmann entr\u00f2 in contatto con la massoneria viennese e col circolo degli \"Illuminati\". Nell'aprile del 1783 venne accettato come membro nella loggia massonica \"per le Buone Azioni\" (\"Zur Wohlt\u00e4tigkeit\") che era stata da poco fondata da von Gemmingen e di cui, dal novembre del 1783, Hoffmann divenne segretario. Successivamente, Hoffmann e von Gemmingen entrarono in conflitto. L'origine di questi dissidi ancora oggi non \u00e8 del tutto chiaro. Hoffmann, come segretario della loggia, accusava von Gemmingham di non avergli corrisposto da tempo il suo onorario e di non aver mantenuto alcune promesse fattegli. Nel 1785 Hoffmann lasci\u00f2 Vienna, sfruttando la sua amicizia personale col diplomatico Gottfried van Swieten, coinvolto direttamente nelle riforme sull'educazione di Giuseppe II e molto influente a corte, per ottenere una cattedra di lingua tedesca all'Universit\u00e0 di Pest, dove rimase sino al 1790.\nA Pest Hoffmann incontr\u00f2 Franz Gotthardi, un ex mercante di caff\u00e8 entrato poi in bancarotta e ora commissario di polizia sotto copertura. I due divennero amici e Hoffmann si offr\u00ec di fargli da spia e da corriere. I germanofoni erano una minoranza a Budapest, e spesso coloro che erano identificati come impiegati governativi erano mal visti. Quando la situazione politica inizi\u00f2 a fremere in Ungheria, Hoffmann e Gotthardi fecero ritorno insieme a Vienna nel 1790. Il nuovo imperatore Leopoldo II del Sacro Romano Impero, con lo scoppio della Rivoluzione Francese ad ovest, abol\u00ec molte delle riforme illuminate del fratello, mentre i massoni vennero generalmente visti come giacobini. Sempre grazie all'amicizia con Gotthardi nel 1790 o nel 1791 Hoffmann ottenne la cattedra di lingua tedesca all'Universit\u00e0 di Vienna, nomina che solo in apparenza fu una concessione personale dell'imperatore. Nel 1790 Hoffmann scrisse due pamphlets intitolati \"Babele\" e \"Ninive\" contro i ribelli ungheresi, ma questi non fecero presa sul sovrano. Si dice che l'imperatore Leopoldo II abbia affermato a tal proposito: \"Questo \u00e8 un coglione, lo so, ma mi ha reso un servizio eccellente come spia\". Ad ogni modo, Leopoldo II mor\u00ec nel marzo del 1792.\nNegli anni '90 del Settecento, Leopold Alois Hoffmann divenne sempre pi\u00f9 insistente nelle sue visioni reazionarie. Fulmin\u00f2 con le sue parole il neonato giornale \"Wiener Zeitschrift\", accusando l'illuminismo di aver provocato la Rivoluzione Francese, denunciando come \"giacobini\" i suoi ex compagni massoni e altri partigiani dell'illuminismo. La sua eloquente ipocrisia non mut\u00f2. Un altro autore di pamphlets, Franz Xaver Huber, sfrutt\u00f2 il proprio giornale \"Das politische Sieb\" per attaccare Hoffmann in un articolo col titolo retorico \"Pu\u00f2 uno scrittore come il professor Hoffmann [permettersi] di avere influenza sul carattere del popolo tedesco e sui suoi principi?\" Fu probabilmente da quel titolo che nella mente di molti inizi\u00f2 a stamparsi chiara l'idea che Hoffmann fosse un'eminenza grigia al servizio del governo e dell'imperatore. Quello di Huber ad ogni modo non fu l'unico attacco che Hoffmann sub\u00ec in quel periodo: Johann Baptist von Alxinger pubblic\u00f2 nel 1792 l'\"Anti-Hoffmann\" mentre Adolph Freiherr Knigge, anonimamente, pubblic\u00f2 la satira \"Le ultime carte del Signor Segretario di Stato santificato Samuel Conrad di Schaafskopf\" (\"Des seligen Herrn Etatsraths Samuel Conrad von Schaafskopf hinterlassene Papiere\"), seguito nel 1793 da ulteriori contributi di Karl Theodor Anton Maria von Dalberg.\nAd ogni modo, ci\u00f2 che pose fine alla carriera di Hoffmann non furono i suoi detrattori, quanto piuttosto la morte del sovrano che lo proteggeva. Sotto il nuovo imperatore Francesco II, infatti, vennero iniziate delle indagini che misero in dubbio la preparazione di Hoffmann come professore. Hoffmann venne costretto a chiudere il suo \"Wiener Zeitschrift\" e, alla fine delle indagini, venne costretto a ritirarsi con una modesta pensione. Amareggiato, si trasfer\u00ec a Wiener Neustadt, appena fuori Vienna, dove visse per il resto dei suoi giorni, continuando a pubblicare articoli aggressivi contro i suoi contemporanei, in particolare contro gli ungheresi, ritenendoli parte della cospirazione massonica allo stato.\nAssieme alle sue poesie, Hoffmann pubblic\u00f2 anche diversi drammi per teatro, spesso rappresentati al Burgtheater (\"Teatro di corte\") di Vienna.\nHoffmann mor\u00ec a Wiener Neustadt il 2 settembre 1806. I suoi scritti vennero ben presto dimenticati, ma vennero poi recuperati qualche decennio dopo durante la presidenza del governo di Klemens von Metternich, quando alcuni suoi lavori vennero pubblicati nuovamente."}
{"id": "8322163", "revid": "594360", "url": "https://it.wikipedia.org/wiki?curid=8322163", "title": "Naneun gir-eseo yeon-ye-in-eul ju-wotda", "text": "Naneun gir-eseo yeon-ye-in-eul ju-wotda (), noto anche con il titolo internazionale in lingua inglese I Picked Up a Celebrity from the Street, \u00e8 un serial televisivo sudcoreano del 2018.\nTrama.\nLee Yeon-seo ha un contratto di lavoro a tempo determinato, e viene improvvisamente licenziata dal proprio capo, che poi tenta di consolarla con parole ipocrite; la sera stessa, per vendicarsi, Yeon-seo getta una delle proprie scarpe alla testa dell'uomo. Subito dopo si accorge per\u00f2 di avere sbagliato persona e di avere colpito un celebre attore, Kang Joon-hyuk. Poich\u00e9 l'uomo non sembra dare pi\u00f9 segni di vita, Yeon-seo lo trascina fino a casa sua, dove elabora un piano per occultare il cadavere.\nQuando tuttavia Joon-hyuk si risveglia, e minaccia di denunciare Yeon-seo per l'accaduto, la ragazza non trova altra soluzione che sequestrarlo, pensando che nel periodo in cui staranno insieme potr\u00e0 convincerlo del gigantesco malinteso in cui si \u00e8 trovata o, in alternativa, accumulare abbastanza denaro per espatriare in Vietnam. Nel frattempo, e contrariamente a delle regole che si erano imposti per convivere al meglio, i due iniziano per\u00f2 a innamorarsi l'uno dell'altra."}
{"id": "8322181", "revid": "486946", "url": "https://it.wikipedia.org/wiki?curid=8322181", "title": "I Picked Up a Celebrity from the Street", "text": ""}
{"id": "8322183", "revid": "121109081", "url": "https://it.wikipedia.org/wiki?curid=8322183", "title": "Patriot Act with Hasan Minhaj", "text": "Patriot Act with Hasan Minhaj \u00e8 stato un programma televisivo statunitense in onda su Netflix dal 28 ottobre 2018 al 28 giugno 2020 e presentato da Hasan Minhaj.\nTutti gli episodi erano disponibili su YouTube con lo stesso titolo di quelli di Netflix. La serie \u00e8 stata creata da Hasan Minhaj e Prashanth Venkataramanujam e prodotta da Jim Margolis, Michelle Caputo, Shannon Hartman, and Jennie Church-Cooper. Il programma ha prodotto 6 stagioni e ha vinto vari premi.\nPremessa.\nIl programma ha l'intenzione di \nProduzione.\nIl 1\u00ba marzo 2018 \u00e8 stato annunciato che Netflix ha dato l'ordine di creare un programma settimanale a Hasan e Prashanth. Sono stati previsti come produttori Minhaj, Venkataramanujam, Michelle Caputo, Shannon Hartman, and Jennie Church-Cooper. Il 7 giugno \u00e8 stato annunciato che Jim Margolis sarebbe stato tra i produttori. Il 9 agosto \u00e8 stato rivelato il titolo e la data di debutto. La seconda stagione \u00e8 iniziata il 10 febbraio 2019, la terza il 12 maggio, la quarta il 4 agosto e la quinta il 10 novembre. La sesta stagione, prevista per il 19 marzo, \u00e8 iniziata il 17 maggio 2020. Nell'agosto 2020 il programma \u00e8 stato cancellato.\nMarketing.\nIl primo trailer \u00e8 stato pubblicato il 4 ottobre 2018."}
{"id": "8322184", "revid": "729019", "url": "https://it.wikipedia.org/wiki?curid=8322184", "title": "Elliot Dee", "text": "Biografia.\nElliot Dee inizi\u00f2 a giocare nel 2013 nel Pro12 con i Newport Gwent Dragons. Nel febbraio 2016 sub\u00ec la scomparsa prematura della madre Lynn, sua grande sostenitrice, e nel corso della stagione 2016-17 visse il periodo pi\u00f9 critico della sua carriera, con una serie di infortuni che lo costrinsero complessivamente a sottoporsi a tre interventi chirurgici alla caviglia pi\u00f9 un altro intervento che si rese necessario al naso. Terminato questo periodo negativo, Dee si riprese e nel novembre 2017 giunse pure il suo debutto internazionale con il in occasione di \"test match\" casalingo contro la . Fu convocato dal C.T. Warren Gatland per disputare la , subentrando dalla panchina in tutte e sette le partite che culminarono con il quarto posto ottenuto dalla nazionale gallese."}
{"id": "8322185", "revid": "287204", "url": "https://it.wikipedia.org/wiki?curid=8322185", "title": "Grand Prix Cycliste la Marseillaise 2020", "text": "Il Grand Prix Cycliste la Marseillaise 2020, quarantunesima edizione della corsa e valevole come evento dell'UCI Europe Tour 2020 e come prima prova della Coppa di Francia categoria 1.1, si svolse il 2 febbraio 2020 su un percorso di 145,3\u00a0km, con partenza e arrivo a Marsiglia, in Francia. La vittoria fu appannaggio del francese Beno\u00eet Cosnefroy, che complet\u00f2 il percorso in 3h49'51\", alla media di 37,930\u00a0km/h, precedendo il connazionale Valentin Madouas e il belga Tom Devriendt.\nSul traguardo di Marsiglia 87 ciclisti, su 103 partiti dalla medesima localit\u00e0, portarono a termine la competizione."}
{"id": "8322189", "revid": "322321", "url": "https://it.wikipedia.org/wiki?curid=8322189", "title": "Jes\u00fas Garc\u00eda Burillo", "text": "Biografia.\nJes\u00fas Garc\u00eda Burillo \u00e8 nato ad Alfam\u00e9n il 28 maggio 1942.\nFormazione e ministero sacerdotale.\nFin da giovane aveva una chiara e doppia vocazione: quella al sacerdozio e quella all'insegnamento. Ha studiato magistero. Dal 1962 al 1964 ha lavorato come insegnante e dal 1964 al 1966 \u00e8 stato direttore della Residenza Divin Maestro di Valladolid. \u00c8 stato anche coordinatore del movimento \"Ekumene\" in Andalusia e direttore della rivista omonima.\nHa cominciato gli studi ecclesiastici a Valladolid, citt\u00e0 nella quale si era trasferito molto giovane. Nel seminario di quella citt\u00e0 ha studiato filosofia e qualche anno dopo si \u00e8 trasferito a Madrid, dove nel 1970 si \u00e8 laureato in teologia presso la Pontificia Universit\u00e0 di Comillas. Nel 1977 presso lo stesso ateneo ha conseguito il dottorato in teologia biblica con una tesi intitolata \"El ciento por uno. Historia de las interpretaciones y ex\u00e9gesis\".\nIl 25 luglio 1971 \u00e8 stato ordinato presbitero per l'arcidiocesi di Valladolid. In seguito \u00e8 stato cappellano della residenza universitaria \"Torrecilla\", professore presso lo Studio teologico agostiniano di Valladolid dal 1972 al 1974 e collaboratore del Consiglio superiore delle ricerche scientifiche dal 1974 al 1976.\nNel 1975 si \u00e8 incardinato nell'arcidiocesi di Madrid. Ha prestato servizio come professore presso l\"Instituto de Teolog\u00eda a Distancia\" dal 1975 al 1998; docente nei programmi di Radio ECCA, un'emittente di Gran Canaria con la vocazione di un centro educativo che ha come obiettivo, in linea di principio, l'alfabetizzazione degli adulti, dal 1977 al 1980; vicario parrocchiale della parrocchia di Sant'Andrea a Villaverde dal 1977 al 1979; segretario generale della III vicaria dal 1979 al 1985; vicario episcopale della III vicaria dal 1985 al 1996 e vicario episcopale dell'VIII vicaria dal 1996 al 1998.\nMinistero episcopale.\nIl 19 giugno 1998 papa Giovanni Paolo II lo ha nominato vescovo ausiliare di Orihuela-Alicante e titolare di Basti. Ha ricevuto l'ordinazione episcopale il 19 settembre successivo nella concattedrale di Alicante dal vescovo di Orihuela-Alicante Victorio Oliver Domingo, co-consacranti il cardinale Antonio Mar\u00eda Rouco Varela, arcivescovo metropolita di Madrid, e l'arcivescovo metropolita di Valencia Agust\u00edn Garc\u00eda-Gasco Vicente.\nIl 9 gennaio 2003 lo stesso papa Giovanni Paolo II lo ha nominato vescovo di Avila. Ha preso possesso della diocesi il 23 febbraio successivo con una cerimonia nella cattedrale del Salvatore. Ha assunto d'ufficio anche la carica di gran cancelliere dell'Universit\u00e0 Cattolica di Avila.\nIl 24 maggio 2012 papa Benedetto XVI ha concesso un anno giubilare per il 450\u00ba anniversario della fondazione del monastero di San Giuseppe da parte di Santa Teresa d'Avila. Questo \u00e8 il primo monastero dei sedici che la mistica ha fondato in venti anni. Il 16 luglio 2012, il Santo Padre ha inviato un messaggio alla diocesi in occasione di questo evento.\nNel 2013 \u00e8 stato nominato presidente della Fondazione Las Edades del Hombre, il cui obiettivo \u00e8 la diffusione e la promozione dell'arte sacra nella Castiglia e Le\u00f3n.\nNel febbraio del 2014 ha compiuto la visita \"ad limina\".\nIl 6 novembre 2018, poche settimane dopo la chiusura dell'Anno Giubilare Teresiano, papa Francesco ha accettato la sua rinuncia al governo pastorale della diocesi per raggiunti limiti di et\u00e0. Nelle settimane successive, nell'attesa dell'ordinazione del suo successore, ha retto la diocesi come amministratore apostolico.\nDal 16 gennaio 2019 all'8 gennaio 2022 \u00e8 stato amministratore apostolico della diocesi di Ciudad Rodrigo.\nIn seno alla Conferenza episcopale spagnola \u00e8 membro della commissione per l'educazione e la cultura dal marzo del 2020. In precedenza \u00e8 stato membro della commissione per la pastorale dal 1999 al 2002; membro della commissione per le relazioni interconfessionali dal 1999 al 2005; membro della commissione per il clero dal 2005 al 2008; membro della commissione per la dottrina della fede dal 2008 al 2009; membro della commissione per la vita consacrata dal 2008 al 2009; presidente della commissione per i beni culturali da novembre del 2009 al 2017 e membro della commissione per i beni culturali dal marzo 2017 al 2020. Ha fatto parte della commissione episcopale e della commissione nazionale per la commemorazione del V centenario della nascita di Santa Teresa di Ges\u00f9 dal 2013 al 2015.\nGenealogia episcopale.\nLa genealogia episcopale \u00e8:"}
{"id": "8322193", "revid": "767487", "url": "https://it.wikipedia.org/wiki?curid=8322193", "title": "I Dik Dik (album)", "text": "I Dik Dik \u00e8 l'album d'esordio del gruppo musicale di Pop Rock dei Dik Dik, pubblicato dall'etichetta discografica Dischi Ricordi nel dicembre del 1967.\nClassifica.\nSingoli"}
{"id": "8322194", "revid": "547034", "url": "https://it.wikipedia.org/wiki?curid=8322194", "title": "Santuario di Santa Filomena", "text": "Il santuario di Santa Filomena \u00e8 il principale luogo di culto cattolico di Mugnano del Cardinale, in provincia di Avellino. Al suo interno, \u00e8 custodito il corpo di santa Filomena vergine e martire dal 10 agosto 1805.\n\u00c8 uno dei nove santuari della Diocesi di Nola.\nStoria.\nLa costruzione edificio inizi\u00f2 nel 1580 da parte del comune di Mugnano del Cardinale. La costruzione termin\u00f2 nel 1600 e fu intitolata a santa Maria delle Grazie.\nIl fondatore del santuario fu don Francesco De Lucia, nato a Mugnano del Cardinale il 19 settembre 1772.\nPrima del sacerdozio, insegn\u00f2 Filosofia nella casa d\u2019Iliceto, il noviziato dei religiosi di sant'Alfonso de' Liguori. Dopo l\u2019ordinazione sacerdotale, il 19 settembre 1796, si stabil\u00ec a Napoli, dove apr\u00ec una Scuola di Filosofia e Letteratura; nella capitale, De Lucia era molto stimato da alcuni personaggi ragguardevoli, tra i quali Monsignor Bartolomeo De Cesare, futuro Vescovo di Potenza, e San Giuseppe Pignatelli, restauratore della Compagnia di Ges\u00f9. Nel 1805, Don Francesco De Lucia si rec\u00f2 a Roma per accompagnare il Vescovo di Potenza Bartolomeo De Cesare, in visita a Roma per conto di Ferdinando IV di Napoli. In quest\u2019occasione grazie al Monsignor De Cesare ottenne dal Pontefice Pio VII il sacro corpo della Vergine e Martire Filomena, rinvenuto nelle Catacombe di Priscilla il 25 maggio 1802 insieme ad un'ampolla contenente il sangue della Santa. Il loculo era chiuso da tre tegole sulle quali si leggevano le seguenti parole: LUMENA | PAX TE | CVM FI, con i simboli del giglio, della palma e dell\u2019ancora; le tegole furono cedute l\u201911 luglio 1827 al Santuario da Papa Leone XII.\nTornato a Napoli, alla presenza del Vescovo di Nola Vincenzo Torrusio, il corpo venne sistemato in una statua di fanciulla rivestita da delle vesti donate dalla signora Angela Terres.\nRipartirono da Napoli la sera del 9 agosto per fare ritorno a Mugnano la mattina del 10 agosto, quando il corpo venne posto nella chiesa della Madonna delle Grazie. Nel settembre 1805, Don Francesco De Lucia don\u00f2 il Corpo della Santa al Comune di Mugnano del Cardinale che a sua volta lo don\u00f2 al Re Ferdinando II delle Due Sicilie il 22 aprile 1836 insieme alla Chiesa stessa, come riportato nella lettera del 16 maggio 1836 diretta dal Sindaco al Re: \u201cIl Sindaco di Mugnano del Cardinale devotamente le espone come, per ben due volte, da questo Intendente di Terra di Lavoro, in virt\u00f9 di ministeriali offici, si \u00e8 interrogato questo Decurionato, la prima volta in dicembre e l\u2019altra nel mese scorso, sull'oggetto, se si voleva cedere la chiesa ove si venera il sacro corpo della Taumaturga S. Filomena per una regia fondazione di un ministero di religiose Salesiane per custodia del Santuario. In ambo queste volte questo Decurionato considerando il gran vantaggio della fondazione e rassicurato dalla Sovrana beneficenza che aveva la carit\u00e0 d\u2019istituirla, tutti siamo stati del voto di cedere ogni diritto comunale sulla chiesa non solo, ma sul sacro corpo della gloriosa S. Filomena e su tutti gli oggetti che la riguardano alla volont\u00e0 ed arbitrio di V.M., perch\u00e9 ne disponga a suo piacimento.\u201d\nNel 1806, il Cardinale di Napoli Luigi Ruffo Scilla don\u00f2 al Santuario la prima statua dedicata alla Santa.\nIl 10 agosto 1835 avvenne nel Santuario il miracolo della guarigione di Pauline Jaricot, fondatrice dell'Opera della Propagazione della Fede. Di quel miracolo fu testimone Papa Gregorio XVI, che decise di dare il culto pubblico alla Santa il 30 gennaio 1837.\nIl 26 febbraio 2021 viene a mancare lo storico rettore del Santuario :Don Giovanni Braschi, che ha dedicato tutta la sua attivit\u00e0 sacerdotale nell'esportare il culto di Santa Filomena nel mondo.\nVisitatori illustri.\nDurante la sua storia relativamente recente, il Santuario di Santa Filomena ha ricevuto diversi visitatori illustri, tra i quali:\nUna menzione particolare \u00e8 riservata a Re Ferdinando II, Sovrano del Regno delle Due Sicilie tra il 1830 e il 1859, che ha visitato il Santuario oltre 50 volte durante la sua vita."}
{"id": "8322200", "revid": "287204", "url": "https://it.wikipedia.org/wiki?curid=8322200", "title": "Elefante a sorpresa", "text": "Elefante a sorpresa (\"The Elephant of Surprise\") \u00e8 un romanzo di Joe R. Lansdale del 2019.\n\u00c8 il tredicesimo romanzo che ha come protagonisti Hap Collins e Leonard Pine.\nTrama.\nMentre tornano in auto a LaBorde in una serata burrascosa, Hap e Leonard notano in mezzo alla strada una figura, che si rivela essere una ragazza asiatica albina, incapace di parlare perch\u00e9 la lingua le \u00e8 stata tagliata per met\u00e0. I due amici si fermano per raccoglierla, ma vengono subito inseguiti da un SUV nero, i cui occupanti sono evidentemente sulle tracce della ragazza. Riescono comunque a sfuggirgli e a portare la giovane all'ospedale; si presentano poi alla centrale di polizia di LaBorde, dove raccontano l'accaduto alla loro amica poliziotta Manny. \nIl giorno dopo Hap e Leonard vanno a trovare la ragazza in ospedale e vi vedono entrare un grosso nero (chiamato da loro \"l'Omaccione\"), che avevano notato sul SUV e che uccide il poliziotto messo a piantonare la camera. Cercano allora di fuggire dall'ospedale con la giovane, ma devono evitare anche un altro sicario, un piccoletto agilissimo versato nelle arti marziali che Hap soprannomina \"Kung Fu Rabbit\". Riescono nel loro intento, ma sono ancora inseguiti dai killer. La Toyota Prius di Hap si ribalta per effetto dell'uragano, cosicch\u00e9 i due uomini devono continuare a piedi, portando in braccio a turno la giovane albina, finch\u00e9 non si rifugiano in un bungalow sulla riva del lago LaBorde. Vengono per\u00f2 trovati anche l\u00ec dagli scagnozzi, e devono proseguire la fuga con la barca ormeggiata al pontile. Tornati in citt\u00e0, ripassano alla stazione di polizia dove la giovane riceve nuove cure mediche, quindi Hap e Leonard possono rincasare. Hap, temendo che i sicari si rifacciano vivi, manda sua moglie Brett e sua figlia Chance nella vicina citt\u00e0 di Tyler.\nQuando la giovane albina (che rivela di chiamarsi Nicole Beckman, Nikki per gli amici) si sente in grado di parlare, Hap e Leonard sono convocati per sentire la sua storia. Essa era stata la ragazza di un ladro d'auto chiamato Pretty Boy Florence, il cui ricettatore era Larry Keith, figlio del boss della Dixie Mafia Wilson Keith. Una notte Pretty Boy tent\u00f2 di rubare un'automobile senza accorgersi che una coppietta era appartata al suo ineterno; vistosi scoperto, ammazz\u00f2 i suoi occupanti e per punizione fu fatto uccidere da Larry. Nikki, che assistette alla scena, fugg\u00ec e si stabil\u00ec a Hootie Hoot, dove trov\u00f2 un impiego come fioraia. Quando lesse su un giornale la notizia dell'uccisione di una donna di Tyler sua omonima, rivel\u00f2 tutto alla polizia di quella citt\u00e0, che la fece nascondere in una casa in mezzo ai boschi. Qualche poliziotto doveva per\u00f2 essere sul libro-paga di Keith, poich\u00e9 fu prelevata da tre uomini (tra i quali l'Omaccione e Kung Fu Rabbit), che prima di ucciderla vollero tagliarle la lingua; tuttavia, lo scoppio della tempesta ostacol\u00f2 quest'operazione, e Nikki riusc\u00ec a divincolarsi e ad attirare l'attenzione dei suoi salvatori.\nPer le avverse condizioni atmosferiche, Hap e Leonard si trattengono alla centrale per la notte. Hap si accorge che l'agente alla reception \u00e8 stata sostituita da un'altra donna, alle dipendenza di Wilson Keith, e avverte Manny. I due amici riescono a evitare un'irruzione degli uomini della Dixie Mafia, favorita dall'agente Alton che si era venduto a Keith e che rimane ferito a morte. Leonard risponde poi ad una telefonata da parte di Wilson Keith che, apprendendo del fallimento del suo piano originario, si offre di venire di persona a parlamentare. Leonard, Hap e Manny si approntano intanto una via di fuga, con l'aiuto del centralinista Jordan. Wilson Keith offre di mettere tutti loro sul suo libro-paga se consegneranno Nikki; Manny ovviamente rifiuta e al momento convenuto Jordan toglie la corrente elettrica lasciando l'edificio nell'oscurit\u00e0 e Keith e i suoi uomini colti di sorpresa. Hap, Leonard, Manny, Nikki e i centralinisti escono dalla stazione di polizia secondo il piano; i centralinisti sono poi lasciati in un motel, mentre gli altri si dirigono verso Tyler per portare Nikki in ospedale, dato che in quello di LaBorde sarebbe ancora in pericolo. Sono per\u00f2 di nuovo inseguiti dai criminali, cosicch\u00e9 si devono nascondere in una grande sala da bowling abbandonata; quando gli uomini di Keith vi fanno irruzione, questi (tra i quali l'Omaccione) vengono per lo pi\u00f9 abbattuti dal fuoco combinato di Hap, Leonard e Manny. Vedendosi sul punto di soccombere, il boss se la svigna col suo SUV assieme al figlio Larry e a Kung Fu Rabbit, con Hap e Leonard alle calcagna. Il mezzo ha poi un incidente: Hap spara a Kung Fu Rabbit ma lo manca, forse perch\u00e9 gli ripugna abbattere un uomo in fuga. Wilson Keith cerca di guadagnare tempo blandendo Leonard, ma quest'ultimo intuisce il suo gioco e lo fredda, mentre Larry si arrende.\nPer celebrare il lieto fine, Hap e Brett danno una festa nel giardino della loro casa con tutti gli amici, vecchi e nuovi."}
{"id": "8322201", "revid": "205250", "url": "https://it.wikipedia.org/wiki?curid=8322201", "title": "Giuseppe Caminiti", "text": "Biografia.\nSi laurea in medicina all'Universit\u00e0 di Messina nel 1958 e si specializza in anestesia all'Universit\u00e0 di Firenze nel 1961. Nel 1968 diviene docente di anestesiologia all'Universit\u00e0 di Roma \"La Sapienza\".\nDal 1969 \u00e8 primario di anestesia e rianimazione agli Ospedali Riuniti di Reggio Calabria.\n\u00c8 stato eletto deputato per la XIV legislatura alle elezioni politiche del 2001 nelle file di Forza Italia."}
{"id": "8322202", "revid": "57342", "url": "https://it.wikipedia.org/wiki?curid=8322202", "title": "Bouli Lanners", "text": "Lanners \u00e8 vincitore di diversi premi Magritte, compresi due riconoscimenti come miglior regista per \"Un'estate da giganti\" (2011) e \"Les Premiers, les Derniers\" (2016), uno come migliore attore per \"C'est \u00e7a l'amour\" (2018) e uno come migliore attore non protagonista per \"Un sapore di ruggine e ossa\" (2012).\nIn occasione dei premi Oscar 2009, \"Eldorado Road\", scritto e diretto da Lanners, \u00e8 stato selezionato come proposta belga per l'Oscar al miglior film straniero. \nDoppiatori italiani.\nDa doppiatore \u00e8 sostituito da:"}
{"id": "8322204", "revid": "1354930", "url": "https://it.wikipedia.org/wiki?curid=8322204", "title": "Coppa di Francia 2020 (ciclismo)", "text": "La Coppa di Francia di ciclismo 2020, ventinovesima edizione della competizione, inizialmente costituita da 16 prove, si svolse dal 2 febbraio 2020 con il Grand Prix Cycliste la Marseillaise e si concluse l'11 ottobre con la Parigi-Tours; a seguito della pandemia di COVID-19, le prove si ridussero a 8. Fu vinta dal francese Nacer Bouhanni, mentre il miglior team fu l'AG2R La Mondiale."}
{"id": "8322211", "revid": "709565", "url": "https://it.wikipedia.org/wiki?curid=8322211", "title": "The Dick &amp; Paula Celebrity Special", "text": "The Dick &amp; Paula Celebrity Special \u00e8 una serie televisiva animata statunitense del 1999, creata da Tom Snyder e prodotta da Carl W. Adams.\nLa serie si concentra sui coniugi Dick e Paula che ospitano un talk show in cui personaggi famosi, solitamente deceduti, parlano del loro lavoro o di ci\u00f2 che li ha resi ampiamente noti. In modo similmente al \"The Larry Sanders Show\", la serie si volge sia dentro che fuori dalle telecamere, mstrando spesso il dietro le quinte.\nNata come parodia della fase di produzione di un talk show, la serie, come \"Dr. Katz, Professional Therapist\", \"Home Movies\" (solo la prima sagione) e \"Science Court\", \u00e8 stata animata in Squigglevision. Analogamente a queste serie, \"The Dick &amp; Paula Celebrity Special\" utilizza il retroscripting per gran parte del dialogo, in quanto viene fornito uno schema di base nel quale gli attori possono improvvisare i loro discorsi. La serie non ha mai goduto di particolare successo ed \u00e8 stata cancellata dopo sei episodi.\nLa serie \u00e8 stata trasmessa per la prima volta negli Stati Uniti su FX dal 20 luglio al 24 agosto 1999, per un totale di 6 episodi ripartiti in una stagione.\nTrama.\nLa serie si svolge durante le dietro le quinte dell'omonimo programma talk show ospitato dai coniugi Dick e Paula nel soggiorno del loro appartamento a Worcester, in Massachusetts. I due si impegnano quindi a intervistare star contemporanee, personaggi di fantasia e personaggi storici.\nProduzione.\nNel febbraio 1999, FX ha ordinato 13 episodi di \"The Dick &amp; Paula Celebrity Special\", fissando la data di trasmissione per l'estate di quell'anno. Prodotta da Soup2Nuts (precedentemente nota come Tom Snyder Productions), la serie \u00e8 stata animata in Squigglevision come fatto precedentemente con \"Dr. Katz, Professional Therapist\" e \"Science Court\". Il 27 gennaio 2000, il sito web Animation World Network ha annunciato l'intenzione da parte della rete di trasmettere sette episodi inediti dal marzo dello stesso anno, rivelando le trame di alcuni episodi. Tuttavia, la serie \u00e8 stata cancellata lasciando inediti i sette episodi precedentemente programmati."}
{"id": "8322213", "revid": "47767", "url": "https://it.wikipedia.org/wiki?curid=8322213", "title": "Venerio eremita", "text": ""}
{"id": "8322215", "revid": "486946", "url": "https://it.wikipedia.org/wiki?curid=8322215", "title": "Rjasnik", "text": ""}
{"id": "8322217", "revid": "300067", "url": "https://it.wikipedia.org/wiki?curid=8322217", "title": "Sioux Falls Skyforce 2016-2017", "text": "La stagione 2016-17 dei Sioux Falls Skyforce fu l'11\u00aa nella NBA D-League per la franchigia.\nI Sioux Falls Skyforce arrivarono terzi nella \"Southwest Division\" con un record di 29-21, non qualificandosi per i play-off."}
{"id": "8322219", "revid": "74801", "url": "https://it.wikipedia.org/wiki?curid=8322219", "title": "Malcolm Pearson, barone Pearson di Rannoch", "text": "Carriera politica.\nNel 1990 gli \u00e8 stato assegnato il titolo di \"Barone Pearson di Rannoch\", di Bridge of Gaur nel distretto di Perth e Kinross, a vita. Lord Pearson \u00e8 stato membro del Partito Conservatore britannico (\"Tories\") per molti anni; si \u00e8 dimesso il 7 gennaio 2007.\nPearson \u00e8 stato un euroscettico di lunga data. Insieme ai tre colleghi conservatori ha chiamato gli elettori nel maggio 2004 a sostegno del Partito per l'Indipendenza del Regno Unito (UKIP). Fu quindi escluso dalla fazione di Tories. Dapprima rimase membro dei Tories e li rappresent\u00f2 come un \"conservatore indipendente\". Ha minacciato di diventare membro dell'UKIP, cosa che ha fatto nel gennaio 2007. Egli ha anche criticato David Cameron (primo ministro e presidente Tory) a causa della visione di Pearson di un atteggiamento critico nei confronti dell'UE, citando il rifiuto di Cameron di dire alla gente nel Regno Unito degli aspetti negativi dell'adesione della Gran Bretagna all'UE.\nPearson ha cercato di convincere la Gran Bretagna a uscire dall'UE. Nel novembre 2006, ha presentato un progetto di legge intitolato \"European Union Bill\", che prevedeva un'analisi costi-benefici dell'adesione della Gran Bretagna all'UE.\nNel settembre 2009, annunci\u00f2 di candidarsi per la carica di presidente dell'UKIP, dopo le dimissioni di Nigel Farage. \u00c8 stato eletto alla convention del partito ed \u00e8 entrato in carica il 27 novembre 2009. Nell'agosto 2010, nove mesi dopo, ha rassegnato le dimissioni. Nelle successive elezioni del partito Farage \u00e8 stato rieletto presidente dell'UKIP.\nFamiglia.\nPearson \u00e8 sposato per la terza volta con Caroline St Vincent Rose dal 1997. In precedenza era stato sposato con Francesca Frua de Angeli (1965-1970; con la quale ha avuto una figlia) e l'on. Mary Charteris (1977-1997; dalla quale ha avuto due figlie)."}
{"id": "8322238", "revid": "767487", "url": "https://it.wikipedia.org/wiki?curid=8322238", "title": "Les Premiers, les Derniers", "text": "Les Premiers, les Derniers \u00e8 un film del 2016 scritto e diretto da Bouli Lanners, che interpreta anche uno dei protagonisti.\nIl film ha ottenuto otto candidature in occasione dei premi Magritte del 2017, vincendo cinque riconoscimenti, tra cui miglior film e miglior regista per Lanners.\nProduzione.\nLe riprese del film sono state effettuate tra il Belgio e la Francia in location situate all'interno del dipartimento dell'Eure-et-Loir, compreso il luogo natale di Lanners in provincia di Liegi.\nDistribuzione.\nIl film \u00e8 stato presentato in anteprima al Festival di Berlino 2016 nella sezione Panorama, ottenendo il premio della giuria ecumenica.\nWild Bunch ha distribuito il film nelle sale cinematografiche francesi a partire dal 27 gennaio 2016. In Belgio, il film \u00e8 stato distribuito a partire dal 24 febbraio dello stesso anno."}
{"id": "8322244", "revid": "740722", "url": "https://it.wikipedia.org/wiki?curid=8322244", "title": "Les premiers les derniers", "text": ""}
{"id": "8322245", "revid": "31886", "url": "https://it.wikipedia.org/wiki?curid=8322245", "title": "James Cooke", "text": "Biografia.\nHa rappresentato la ai Giochi olimpici estivi di , dove si \u00e8 piazzato al quattordicesimo posto nella gara maschile. Nell'occasione ha stabilito il record olimpico nel nuoto."}
{"id": "8322253", "revid": "1564499", "url": "https://it.wikipedia.org/wiki?curid=8322253", "title": "Immacolata Concezione (Murillo)", "text": ""}
{"id": "8322257", "revid": "767487", "url": "https://it.wikipedia.org/wiki?curid=8322257", "title": "Karl Theodor Joseph von Gemmingen", "text": "Fu segretario ministeriale nel granducato di W\u00fcrzburg, ciambellano in Baviera e proprietario terriero a Hoffenheim .\nBiografia.\nFiglio primogenito dello scrittore e drammaturgo Otto Heinrich von Gemmingen-Hornberg (1755-1836) e della contessa Charlotte di Sickingen (1756-1826), Karl Theodor venne battezzato con questi due nomi in onore di Carlo Teodoro di Baviera, all'epoca sovrano e datore di lavoro di suo padre. Intraprese la carriera politica nel 1803, divenendo consigliere della legazione diplomatica del Baden a Vienna, favorito dal padre. Nel 1807 si pose al servizio del granducato di W\u00fcrzburg, divenendo dapprima consigliere di stato e poi segretario ministeriale. Rimase in servizio in tale carica sino al 1839 quando venne nominato ciambellano nella corte reale bavarese.\nNel 1832 spos\u00f2 Anna Werr di W\u00fcrzburg, sorella maggiore di madre Antonia Werr, fondatrice della congregazione delle Ancelle della Santa Infanzia di Ges\u00f9. Questo matrimonio non produsse eredi e quando Karl Theodo mor\u00ec nel 1849, con lui si estinse la linea dei baroni di Gemmingen. Il castello di Hoffenheim e la relativa propriet\u00e0, pass\u00f2 alla famiglia Treschklingen, la quale procedette alla vendita dei beni gi\u00e0 a met\u00e0 dell'Ottocento."}
{"id": "8322272", "revid": "110157", "url": "https://it.wikipedia.org/wiki?curid=8322272", "title": "Coppa dei Balcani 1966-1967", "text": "La Coppa dei Balcani per club 1966-1967 \u00e8 stata la quinta edizione della Coppa dei Balcani, la competizione per squadre di club della penisola balcanica e Turchia.\n\u00c8 stata vinta dai turchi del , al loro primo titolo.\nSquadre partecipanti.\nBulgaria e Romania sono rappresentate da due squadre ciascuna, le altre da una soltanto. Le 8 squadre partecipanti vengono divise in due gironi. Il , detentore della Coppa Balcani, non partecipa.\nTorneo.\nFinale.\n Il sorteggio per la sede dello spareggio \u00e8 stato tenuto dal presidente della FIFA sir Stanley Rous. La gara era programmata per l'aprile 1968 ma, a causa di motivi politici, \u00e8 stata rinviata alla fine di maggio."}
{"id": "8322276", "revid": "547034", "url": "https://it.wikipedia.org/wiki?curid=8322276", "title": "Sioux Falls Skyforce 2017-2018", "text": "La stagione 2017-18 dei Sioux Falls Skyforce fu la 12\u00aa nella NBA D-League per la franchigia.\nI Sioux Falls Skyforce arrivarono secondi nella \"Midwest Division\" con un record di 25-25, non qualificandosi per i play-off."}
{"id": "8322277", "revid": "729019", "url": "https://it.wikipedia.org/wiki?curid=8322277", "title": "Gabriele Parolari", "text": "Biografia.\nNasce a Bivona (provincia di Agrigento) il 29 dicembre 1890. Conseguito il diploma di ragioniere, si arruol\u00f2 nel Regio Esercito come ufficiale di complemento, partecipando alla guerra italo-turca. Nel 1914 \u00e8 uno degli pochi entusiasti che accolsero l'offerta, da parte dello scultore Emilio Bisi, del bozzetto in creta dell'Alpino \"Valsecchi in Libia\", divenuto successivamente il Monumento del 5\u00ba Reggimento alpini.\nAll'atto dell'entrata in guerra del Regno d'Italia, avvenuta il 24 maggio 1915, con il grado di tenente si distinse subito nelle prima operazioni belliche. Inquadrato in un Reggimento di fanteria, fu decorato con una prima Medaglia di bronzo al valor militare a Globna, 21 ottobre 1915. Promosso capitano per merito di guerra, fu decorato con una prima Medaglia d'argento al valor militare per essersi distinto nei combattimenti sul Monte Lemerle e Magnaboschi, 17-21 giugno 1916. Trasferito al Corpo degli alpini assume il comando della 137\u00aa Compagnia del Battaglione alpini \"Monte Stelvio\", venendo decorato con altre due Medaglie d'argento al valor militare durante i combattimenti che portarono alla conquista di Quota 2105 del Monte Ortigara (giugno 1917). Tra il 7 luglio e il 28 agosto 1917 fu comandante del Battaglione alpini \"Tirano\". Infine, in forza al 5\u00ba Reggimento alpini, diviene addetto al Comando della LII Divisione alpina, ottiene la quarta Medaglia d'argento al valor militare nel corso della battaglia di Vittorio Veneto. Congedatosi dall'Esercito con il grado di maggiore, e insignito della Croce di Cavaliere dell'Ordine militare di Savoia. Nell'immediato dopoguerra diviene esponente del combattentismo e nel 1919 prese parte all'impresa di Fiume con Gabriele d'Annunzio. Partecip\u00f2 in seguito parte al Movimento squadrista, ricoprendo l'incarico di Segretario del Gruppo nazionalista fiorentino, e comand\u00f2 la Legione Azzurra \"Sempre Pronti\". Fu Consigliere comunale a Firenze, ricoprendo anche la carica di Benemerito Segretario Generale dell'Opera Nazionale Combattenti.\nCon il Decreto del Prefetto di Milano in data 10 giugno 1928 n.9517, Angelo Manaresi assume la carica di Commissario Straordinario dell\u2019Associazione Nazionale Alpini, sostituendo l'allora presidente nazionale, Ernesto Robustelli. Contemporaneamente all\u2019assunzione della carica, Manaresi indic\u00f2 suoi collaboratori lui e Renzo Longo. Nel settembre dello stesso anno fu nominato commissario straordinario dell'Associazione Nazionale Alpini e, come primo atto effettu\u00f2 una donazione di 500 Lire per la realizzazione del secondo Rifugio Contrin. Nel 1929 divenne vice Presidente dell\u2019ANA e, sempre in quell'anno fu eletto Deputato al Regio Parlamento nella XXVIII Legislatura, riconfermato nella successiva XXIX. Sempre nel 1929 fu l'organizzatore dell'Adunata nazionale degli Alpini tenutasi a Roma.\nNell'ottobre 1930 viene chiamato da Benito Mussolini a far parte del Direttorio del Partito Nazionale Fascista. \nNel 1931, su incarico assegnatogli dall\u2019ANA, diviene suo rappresentante nel \"Consorzio del Segretariato Nazionale della Montagna\" nel quale l\u2019ANA diviene Ente di Diritto. Per ulteriori due anni mantenne le numerose cariche sia all'interno che all'esterno dell'ANA , ed \u00e8 citato sempre di meno nelle cronache della rivista \"L\u2019Alpino\" fino a quando, nel gennaio 1933, a causa dei gravosi impegni politici \u00e8 costretto a rassegnare le proprie dimissioni, accolte dal Presidente Manaresi.\nNel marzo dello stesso anno \u00e8 nominato Presidente dell'Istituto Geografico De Agostini, incarico che mantenne fino al 31 luglio 1937. Nel corso del 1936, in occasione dell'emergenza legata alla guerra d'Etiopia, su sua richiesta part\u00ec per le isole del Dodecaneso per assumere la carica di Capo di stato maggiore delle F.F.A.A. li stanziate, servendo agli ordini del nuovo governatore, il generale Cesare Maria De Vecchi di Val Cismon. In quell'anno fu promosso colonnello per meriti di guerra. \nCon la trasformazione della Camera dei Deputati in Camera dei Fasci e delle Corporazioni, prese parte alla XXX legislatura. Nel 1941 fu promosso Brigadiere generale, ma non ricopr\u00ec incarichi operativi nel corso della seconda guerra mondiale. Si spense a Roma il 29 aprile 1949."}
{"id": "8322284", "revid": "125144597", "url": "https://it.wikipedia.org/wiki?curid=8322284", "title": "Democratici di Catalogna", "text": "I Democratici di Catalogna (in catalano: \"Dem\u00f2crates de Catalunya\") sono un partito politico spagnolo che sostiene l'indipendenza della Catalogna.\nSi \u00e8 costituito nel luglio 2015, come scissione della fazione indipendentista del partito Unione Democratica di Catalogna. Poco dopo la sua nascita, il partito ha concorso alle elezioni parlamentari catalane del 2015 all'interno della lista Junts pel S\u00ed e alle generali spagnole dello stesso anno insieme a Convergenza, nella lista \"Democrazia e Libert\u00e0\".\nNel 2017, i Democratici hanno stretto un accordo elettorale con ERC in vista delle elezioni del 21 dicembre, indette da Mariano Rajoy; il partito \u00e8 riuscito a far eleggere due deputati, che siedono nel gruppo parlamentare repubblicano.\nIdeologia.\nI Democratici iscrivono tra i valori fondanti del partito l'indipendenza, i diritti civili e sociali, un'economia solidale, una vita pubblica fondata sull'etica civica e su un radicalismo democratico.\nIl Manifesto del partito assume l'esistenza di tre culture politiche nel proprio seno: il personalismo cristiano (gi\u00e0 ideologia fondante del partito-madre UDC), il liberalismo sociale e la socialdemocrazia.\nIl partito trae ispirazione per la propria trasversalit\u00e0 dal Partito Democratico statunitense. Il simbolo, d'altronde, ripropone il logo dei \"Liberals\" arricchito da una stella e quattro barre, richiamo alla Estelada.\nIn coerenza coi postulati del radicalismo democratico, il partito non ha militanti o dirigenti, bens\u00ec volontari (gli iscritti) e portavoce (i rappresentanti eletti nelle istituzioni). Il leader \"de facto\" dei Democratici \u00e8 il deputato Antoni Castell\u00e0, tra i fautori della scissione da UDC.\nIl partito ha assunto una posizione peculiare all'interno del mondo indipendentista a partire dal 2017: in controtendenza rispetto a PDeCAT prima e a Esquerra poi, i Democratici hanno in pi\u00f9 occasioni riconosciuto l'effettiva validit\u00e0 della dichiarazione di indipendenza del 27 ottobre 2017, in virt\u00f9 della quale Puigdemont sarebbe Presidente Provvisorio della Repubblica; in virt\u00f9 di questa assunzione, il partito preme per un'attitudine unilaterale e di disobbedienza civile totale, al fine di completare lo scontro con la Spagna e ottenere l'indipendenza.Castell\u00e0 fu tra i pi\u00f9 veementi sostenitori della dichiarazione di indipendenza, nelle ore del 26 ottobre in cui il governo Puigdemont era diviso sul da farsi.\nPer il contrasto tra la radicalit\u00e0 delle proposte sull'indipendenza e il carattere centrista delle politiche economiche e sociali, i Democratici vengono sovente rinominati come \"la CUP moderata\"."}
{"id": "8322291", "revid": "110157", "url": "https://it.wikipedia.org/wiki?curid=8322291", "title": "Tebaldo e Isolina", "text": "Tebaldo e Isolina \u00e8 un'opera in due atti di Francesco Morlacchi, su libretto di Gaetano Rossi. Nel 1832 Verdi compone le Variazioni per pianoforte e orchestra sulla romanza \"Caro suono lusinghiero\", tratta da quest'opera.\nGenesi e prime rappresentazioni.\nDopo una serie di successi al Teatro alla Scala, a Morlacchi viene commissionata un'opera per la Stagione di Carnevale 1822 al Teatro la Fenice, la cui composizione viene ultimata verso il Natale del 1821. Le grandi aspettative per l'opera, che vantava nel cast Francesca Maffei Festa, Gaetano Crivelli, e, soprattutto, il celebre castrato Giovanni Battista Velluti, non vengono tradite, e la prima rappresentazione alla Fenice, il 4 febbraio 1822, \u00e8 coronata da un grandissimo successo.&lt;br&gt;\nL'opera conosce una buona diffusione, sia in Italia che in Europa e addirittura in America, dove viene rappresentata in Messico nel 1831. Nel 1825 appronta una nuova versione dell'opera per il Teatro Reale di Dresda, adattando il ruolo di Tebaldo alla vocalit\u00e0 di Francesca Maffei Festa, gi\u00e0 prima Isolina, capace di cantare sia nel registro di soprano che di mezzosoprano. &lt;br&gt;\nL'opera scompare dai cartelloni dopo circa dieci anni di assidue apparizioni nei repertori dei teatri. In tempi moderni l'unica rappresentazione si conta, in forma di concerto, al Festival Rossini di Bad Wildbad nel 2014, con Laura Polverelli nel ruolo del titolo, diretta da Antonino Fogliani.\nTrama.\nLa trama dell'opera verte sulla rivalit\u00e0 tra le famiglie degli Altemburgo e dei Tomberga: Tebaldo, sotto il nome di Sigesto, erede dei primi, ama Isolina, figlia di Ermanno di Tomberga. Dopo anni di separazione, Tebaldo ritrova il padre Boemondo, che impone al figlio di vendicare la famiglia, sterminata dai Tomberga. Tebaldo, in duello, uccide Geroldo, fratello di Isolina, ma viene arrestato col padre da Ermanno e con lui condannato a morte. Tuttavia, per porre a termine la lunga e sanguinosa faida, Ermanno concede la clemenza, riconciliando le due famiglie grazie al sospirato matrimonio tra Tebaldo e Isolina."}
{"id": "8322302", "revid": "110692434", "url": "https://it.wikipedia.org/wiki?curid=8322302", "title": "Banche di credito cooperativo", "text": " #RINVIACredito cooperativo"}
{"id": "8322310", "revid": "767487", "url": "https://it.wikipedia.org/wiki?curid=8322310", "title": "45 Minutes from Broadway", "text": "45 Minutes from Broadway \u00e8 un film muto del 1920 diretto da Joseph De Grasse. La sceneggiatura di Isabel Johnston e Bernard McConville si basa su \"Forty Five Minutes from Broadway\", commedia musicale di George M. Cohan andata in scena a New York il 1\u00ba gennaio 1906. Prodotto dalla Charles Ray Productions e dalla Arthur S. Kane Pictures Corporation, il film aveva come interpreti Charles Ray, Dorothy Devore, Donald MacDonald, Harry Myers, Hazel Howell, Eugenie Besserer.\nTrama.\nIl pugile Kid Burns, dopo avere saputo che il suo vecchio amico Tom Bennett ha ereditato una fortuna dal ricco zio Castleton, parte per New Rochelle per congratularsi con lui. Quando arriva, Kid incontra Mary, la cameriera, e i due si innamorano. Tom gli confessa di essersi innamorato di Flora Dora Dean, una ex ballerina, che vive con la madre. Ma quando Kid conosce le due donne, sospetta che in realt\u00e0 siano a caccia dei soldi dell'amico. Preoccupato, mette sull'avviso Tom ma quest'ultimo non la prende bene: infuriato, lo scaccia da casa. Pi\u00f9 tardi, quella sera, Kid vede confermati i suoi sospetti quando sorprende la madre di Flora insieme a Cronin, il tutore di Mary, che cercano di rubare dalla cassaforte. I due lestofanti vengono arrestati e Kid trova una copia del testamento di Castleton che nomina come sua erede proprio Mary. Kid, ritenendosi indegno di sposare un'ereditiera, presenta il documento alla ragazza, deciso a tirarsi indietro. Ma lei, scegliendo l'amore invece che il denaro, strappa il testamento.\nProduzione.\nIl film fu prodotto dalla Arthur S. Kane Pictures Corporation e dalla Charles Ray Productions. Fu la prima produzione indipendente per l'attore Charles Ray. Alcune scene del film furono girate a Del Monte, in California.\nDistribuzione.\nIl copyright del film, richiesto da Charles E. Ray, Jr., fu registrato il 22 novembre 1921 con il numero LP17226.&lt;br&gt;\nDistribuito dalla Associated First National Pictures, il film usc\u00ec nelle sale statunitensi il 30 agosto 1920; in Danimarca, il 19 aprile 1921 come \"45 Minutter fra Broadway\". La Superfilm lo distribu\u00ec in Francia il 1\u00ba agosto 1924 con il titolo \"Les Surprises d'un h\u00e9ritage\".\nNon si conoscono copie ancora esistenti della pellicola che viene considerata presumibilmente perduta."}
{"id": "8322314", "revid": "4252", "url": "https://it.wikipedia.org/wiki?curid=8322314", "title": "Brachyprosopus broomi", "text": "Il brachiprosopo (Brachyprosopus broomi) \u00e8 un terapside estinto, appartenente ai dicinodonti. Visse nel Permiano medio (circa 265 - 260 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale doveva essere di piccole dimensioni rispetto ad altri dicinodonti successivi del Permiano, e non doveva superare il mezzo metro di lunghezza. Era dotato, come tutti i suoi simili, di un cranio dal muso corto e dotato di un becco simile a quello di una tartaruga, e di due zanne caniniformi nella mascella superiore, poste appena dietro al becco. \"Brachyprosopus\" era dotato di una caratteristica unica tra tutti i dicinodonti, ovvero il margine laterale ricurvo dell'osso squamoso, che andava a formare una parete laterale della fossa esterna dell'adduttore. Altre caratteristiche importanti di \"Brachyprosopus\" erano l'assenza di creste palatali mediane anteriori, la presenza di file di denti mascellari unite lateralmente da una sporgenza, vomeri non fusi, margini innalzati della vacuit\u00e0 interpterigoidea, regione intertemporale larga, una protuberanza intorno al foro pineale, piastre dentarie e un solco dentario posteriore ampio e lungo, che si estendeva posteriormente ai denti dell'osso dentale. \nClassificazione.\n\"Brachyprosopus broomi\" venne descritto per la prima volta nel 1937 da Everett C. Olson, sulla base di un singolo fossile rinvenuto nella \"zona a \"Tapinocephalus\"\" in Sudafrica, risalente al Permiano medio. Successivamente questa specie venne pressoch\u00e9 dimenticata, e fu solo nel 2016 che un nuovo studio, sulla base di ulteriori esemplari meglio conservati, ha potuto chiarire definitivamente la validit\u00e0 tassonomica di \"Brachyprosopus\". Secondo lo studio del 2016, \"Brachyprosopus\" \u00e8 un rappresentante arcaico dei dicinodonti, e sembrerebbe essere uno dei pi\u00f9 primitivi e uno dei pi\u00f9 antichi del gruppo. \u00c8 interessante notare, tuttavia, che alcune caratteristiche (come file dentarie mascellari ben sviluppate e la forma delle ossa palatine) siano condivise con generi derivati come \"Pristerodon\", \"Endothiodon\" e \"Niassodon\". Oltre che nella \"zona a \"Tapinocephalus\"\", i fossili di questo animale sono stati rinvenuti anche nella successiva \"zona a \"Eodicynodon\"\". La specie Chelydontops altidentalis, descritta da Cluver nel 1975, \u00e8 considerata un sinonimo di \"Brachyprosopus broomi\"."}
{"id": "8322315", "revid": "22356", "url": "https://it.wikipedia.org/wiki?curid=8322315", "title": "Brachyprosopus", "text": ""}
{"id": "8322323", "revid": "300067", "url": "https://it.wikipedia.org/wiki?curid=8322323", "title": "Rodney Pryor", "text": ""}
{"id": "8322324", "revid": "1910023", "url": "https://it.wikipedia.org/wiki?curid=8322324", "title": "Titanio-carbonio", "text": ""}
{"id": "8322344", "revid": "161718", "url": "https://it.wikipedia.org/wiki?curid=8322344", "title": "Aelius Spartianus", "text": ""}
{"id": "8322356", "revid": "599013", "url": "https://it.wikipedia.org/wiki?curid=8322356", "title": "Jerry Voutilainen", "text": "Carriera.\nHa giocato nella massima serie finlandese."}
{"id": "8322371", "revid": "1310927", "url": "https://it.wikipedia.org/wiki?curid=8322371", "title": "Jonas Lev\u00e4nen", "text": "Carriera.\nHa giocato nella massima serie finlandese."}
{"id": "8322384", "revid": "729019", "url": "https://it.wikipedia.org/wiki?curid=8322384", "title": "Ribellione delahuertista", "text": "Con ribellione delahuertista si indica la sollevazione avviata in Messico da Adolfo de la Huerta contro il presidente \u00c1lvaro Obreg\u00f3n e il suo candidato alla presidenza Plutarco El\u00edas Calles.\nContesto storico.\nDopo il trionfo del Piano di Agua Prieta occup\u00f2 \"ad interim\" la presidenza della Repubblica l'ex governatore di Sonora e Capo militare dell'Esercito Costituzionalista Liberale, Adolfo de la Huerta, sostenuto da \u00c1lvaro Obreg\u00f3n e Plutarco El\u00edas Calles. De la Huerta rimase al potere dal 1\u00ba giugno del 1920 fino al 30 novembre di quello stesso anno. Il giorno dopo Obreg\u00f3n prese possesso della presidenza.\nCi\u00f2 nonostante, alla fine del governo di Obreg\u00f3n, quando era necessario convocare le elezioni presidenziali, il vecchio Partito Liberale Costituzionalista, formato sulla base dei ribelli di Agua Prieta, si scisse in due fazioni. Da un lato, gli obregonisti (\"obregonistas\") che sostenevano la candidatura del generale Calles, e dall'altro i delahuertisti (\"delahuertistas\"), che sostenevano Adolfo de la Huerta.\nLa ribellione.\nInizi.\nLa pressione all'interno del partito arriv\u00f2 al punto che a dicembre del 1923 si alzasse in armi la seconda di queste fazioni, argomentando che non stavano d'accordo con il \"dedazo\" di Obreg\u00f3n in favore di Calles.\nIl 22 dicembre di quello stesso anno, Obreg\u00f3n ordin\u00f2 a un pilota duranguense, di nome Ralph O' Neill, il bombardamento della citt\u00e0 di Oaxaca dall'aereo, ci\u00f2 nonostante, O' Neill si rifiut\u00f2, argomentando che l'aereo stava in male stato.\nRibellione delahuertista nel Tabasco.\nA met\u00e0 dicembre del 1923 il generale Carlos Greene si un\u00ec alla ribellione delahuertista e si alz\u00f2 in armi nel Tabasco, e il 23 di quello stesso mese prese la citt\u00e0 di Jalapa. Successivamente il 10 gennaio 1924, a fronte di uomini, assedi\u00f2 e conquist\u00f2 Villahermosa la capitale dello stato, senza che potessero essere contenuti dalle forze leali al presidente Obreg\u00f3n, facendo fuggire il governatore Tom\u00e1s Garrido Canabal, che dovette nascondersi alcuni giorni per poi, il 14 gennaio, uscire nascosto in un cayuco dalla popolazione di Montecristo.\nIl generale Greene riusc\u00ec a portare dalla parte del movimento ribelle i reggimenti militari 67\u00ba, 38\u00ba e 3\u00ba di Comalcalco, Huimanguillo e Frontera appartenenti alla 12\u00aa zona militare al comando del generale Vicente Gonz\u00e1lez.\nDovuto al suo isolamento geografico, il Tabasco devenne il ridotto pi\u00f9 sicuro per i ribelli, che disconoscendo il governatore Tom\u00e1s Garrido e in possesso della capitale dello stato, nominarono come governatore, prima Manuel Ferrer Vega che svolse la carica i giorni dal 18 al 20 gennaio e dopo Manuel Antonio Rosmarino che occup\u00f2 la carica dal 21 gennaio fino al 7 giugno 1924 quando termin\u00f2 la ribellione.\nAdolfo de la Huerta lasci\u00f2 Veracruz il 5 febbraio per dirigersi a Villahermosa prima, arriv\u00f2 al porto di Frontera, al che il 20 febbraio tramite un manifesto dichiar\u00f2 \"\"Capitale Delahuertista del Messico\" installando l\u00ec il suo governo. Da Frontera, fugg\u00ec l'11 marzo verso gli Stati Uniti.\nIl finale della ribellione delahuertista cominci\u00f2 a delinearsi, quando le truppe federali presero M\u00e9rida e marciarono verso il Tabasco diventato l'ultimo ridotto dei ribelli. Il generale Vicente Gonz\u00e1lez, che era passato al lato dei ribelli, torn\u00f2 all'esercito federale e prese il porto di Frontera, e prima di questo, il 7 giugno il governatore delahuertista del Tabasco Manuel Antonio Rosmarino abbandon\u00f2 Villahermosa fuggendo in Guatemala, il generale ribelle C\u00e1ndido Aguilar, non potendo sostenersi nel Campeche si incammin\u00f2 per il Tabasco con le forze che lo seguivano, nel cammino rimase senza soldati, e si un\u00ec al generale Salvador Alvarado ma non poterono resistere, e Villahermosa fu recuperata dalle forze federali il 17 giugno.\nLa ribellione delahuertista era durata sei mesi, lo stesso periodo che il Tabasco fu sottratto \"di fatto\"\" dal patto federale. Alcuni dei capi importanti come C\u00e1ndido Aguilar e Guadalupe S\u00e1nchez si rifugiarono negli Stati Uniti, ma altri come i generali Carlos Greene e Salvador Alvarado di conosciuta filiazione rivoluzionaria, furono assassinati. Il primo fu fucilato nella sua tenuta di Comalcalco, Tabasco, e il secondo fu catturato e assassinato da Diego Zubiaur, uno delle sue scorte, nel ranch \"L'Hormiguero\" a Montecristo, Tabasco, mentre era condotto al carcere del porto di Frontera.\nFine del conflitto armato.\nObreg\u00f3n dovette sconfiggere militarmente i delahuertisti e li vinse finalmente a febbraio 1924. Bisogna segnalare che il governo di Obreg\u00f3n ricevette l'appoggio del governo statunitense in forma di aerei da combattimento e munizioni per sopprimere il nemico.\nDopo il fallimento della ribellione, Adolfo de la Huerta si esili\u00f2 a Los Angeles, California. Nel 1935 l'allora presidente L\u00e1zaro C\u00e1rdenas confer\u00ec l'amnistia, e lo nomin\u00f2 ispettore generale dei consolati messicani negli Stati Uniti.\nIl conflitto dur\u00f2 appena due mesi, ma il numero di ufficiali che morirono o si esiliarono negli Stati Uniti, permise che cominciasse il processo di professionalizzazione dell'esercito messicano e la fine delle rivolte militari.\nCoplas sulla ribellione delahuertista.\nNello Stato messicano, una delle forme popolari di trasmissione dell'informazione erano le coplas popolari, che i musicisti del popolo componevano e cantavano, se occorrevano successi politici o sociali. Oltre raccontare la storia tale come la conoscevano, i copleros solevano esprimere il loro particolare punto di veduta sui fatti che narravano. La ribellione di de la Huerta non fu l'eccezione; gi\u00f9, due coplas della \"Conferenza di comadres\", a proposito della ribellione delahuertista."}
{"id": "8322387", "revid": "767487", "url": "https://it.wikipedia.org/wiki?curid=8322387", "title": "The Family Skeleton (film 1918)", "text": "The Family Skeleton \u00e8 un film muto del 1918 diretto da Victor Schertzinger. Il soggetto, secondo i dati allegati al copyright, si deve a Thomas H. Ince; altre fonti accreditano Bert Glennon come autore della storia.\nProduzione.\nIl film fu prodotto dalla Thomas H. Ince Corporation.\nDistribuzione.\nIl copyright del film, richiesto dalla Thomas H. Ince Corp., fu registrato il 16 febbraio 1918 con il numero LP12078.&lt;br&gt;\nDistribuito dalla Famous Players-Lasky Corporation e Paramount Pictures, il film usc\u00ec nelle sale statunitensi il 31 marzo 1918.\nCopie complete della pellicola si trovano conservate negli archivi della Library of Congress di Washington e in quelli del Gosfilmofond di Mosca."}
{"id": "8322417", "revid": "1543377", "url": "https://it.wikipedia.org/wiki?curid=8322417", "title": "Kieron Gillen", "text": "Carriera.\nNato da una famiglia cattolica della classe operaia, trascorre la giovinezza nelle Midlands. Durante l'adolescenza si appassiona alla musica metal e ai GDR, avvicinandosi ai fumetti intorno ai vent'anni.\nLa sua carriera di giornalista e critico videoludico comincia nella seconda met\u00e0 degli anni '90, collaborando a numerose testate di settore cartacee e online.\nNei primi anni 2000 esordisce nel campo dei fumetti scrivendo tie-in di \"Warhammer Monthly\" e \"Chaos League\", e nel 2003 comincia una stretta collaborazione con il disegnatore Jamie McKelvie, lavorando con lui ad una striscia periodica per \"PlayStation Official Magazine (UK)\". Proprio con McKelvie d\u00e0 vita nel 2006 alla miniserie a fumetti \"Phonogram\" pubblicata da Image Comics.\nNel 2007 diviene uno dei fondatori e principali redattori della testata \"Rock, Paper, Shotgun\" e nel 2008 esordisce per Marvel Comics con due storie dedicate ai personaggi di Dazzler e Beta Ray Bill. Per la stessa casa editrice scrive nel 2009 il tie-in \"Dark Avengers: Ares\" collegato all'evento \"Regno oscuro\" e ottiene il suo primo incarico su una serie regolare, \"S.W.O.R.D.\". A causa degli impegni sempre pi\u00f9 stringenti con la Marvel Gillen decide di interrompere la collaborazione stabile con \"Rock, Paper, Shotgun\" nel 2010, anno in cui succede allo sceneggiatore Matt Fraction sulla testata \"Thor\", pur continuando a scrivervi occasionalmente.\nSuccessivamente diviene lo sceneggiatore della testata \"Generation Hope\", nata in seguito all'evento \"Second Coming\", per poi prendere in mano le redini della testata \"Uncanny X-Men\" fino al crossover \"Avengers vs. X-Men\". Inoltre, in concomitanza con \"Fear Itself\", scrive la serie tie-in \"Journey into Mystery\".\nNel 2012, con l'avvento del rilancio Marvel NOW!, diviene lo sceneggiatore delle testate \"Invincible Iron Man\", disegnata da Greg Land, e \"Giovani Vendicatori\", disegnata da Jamie McKelvie. Nel 2013 comincia a collaborare con l'Avatar Press, per la quale crea le serie \"\u00dcber\" e \"Mercury Heat\", oltre ad essere tra gli autori dell'antologia \"Cinema Purgatorio\" creata da Alan Moore.\nNel 2014 crea per Image Comics la serie \"The Wicked + The Divine\", nuovamente in collaborazione con Jamie McKelvie. Nel 2016 la Marvel gli affida la sceneggiatura di diverse testate, miniserie e one-shot dedicate all'universo di \"Guerre stellari\", in particolare la serie regolare \"\".\nNel 2019 debutta per Dynamite Entertainment con la miniserie \"Peter Cannon: Thunderbolt\" disegnata da Caspar Wijngaard, avente come protagonista l'omonimo personaggio creato da Pete Morisi per la casa editrice Charlton Comics utilizzato da Alan Moore e Dave Gibbons come base per la creazione di Ozymandias in \"Watchmen\". Quest'ultima segna anche il suo ritorno al genere supereroistico. Debutta anche per Boom!Studios con \"Once and Future\", disegnato da Dan Mora, un'avventura horror che attinge dal Ciclo bretone.\nNel 2020 scrive per Image Comics le serie fantasy \"Die\", disegnata da Stephanie Hans, e \"Ludocrats\", scritta insieme al critico videoludico Jim Rossignol e disegnata da Jeff Stokely. Per Marvel Comics scrive la serie \"Warhammer 40.000\", disegnata da Jacen Burrows, e la maxiserie \"Eternals\" disegnata da Esad Ribi\u0107.\nBibliografia.\nAvatar Press.\n\u00dcber #0-ongoing (con Canaan White, Gabriel Andrade e Daniel Gete Avatar, 2013\u2013...)\nCinema Purgatorio (con Ignacio Calero, 2016)\nMercury Heat (con Omar Francia e Nahuel Lopez 2016\u201317)"}
{"id": "8322419", "revid": "465169", "url": "https://it.wikipedia.org/wiki?curid=8322419", "title": "Me ne frego (singolo)", "text": "Me ne frego \u00e8 un singolo del cantautore e rapper italiano Achille Lauro, pubblicato il 5 febbraio 2020 come primo estratto dalla riedizione del quinto album \"1969 \u2013 Achille Idol Rebirth\".\nDescrizione.\nCon il brano, scritto dallo stesso interprete con Davide Petrella, Daniele Dezi, Daniele Mungai, Matteo Ciceroni ed Edoardo Manozzi, il cantante si \u00e8 presentato al Festival di Sanremo 2020, segnando la sua seconda partecipazione alla kermesse dopo l'edizione del 2019. Il brano si \u00e8 classificato all'8\u00ba posto nella kermesse.\nVideo musicale.\nIl videoclip \u00e8 stato pubblicato il 27 febbraio 2020 sul canale YouTube del cantante. Nel video sono presenti la ballerina Elena D'Amario e lo stesso Achille Lauro, che in una delle scene appare completamente nudo.\nSuccesso commerciale.\nIn Italia il brano \u00e8 stato l'88\u00ba pi\u00f9 trasmesso dalle radio nel 2020."}
{"id": "8322421", "revid": "61051", "url": "https://it.wikipedia.org/wiki?curid=8322421", "title": "Bethany England", "text": ""}
{"id": "8322423", "revid": "61051", "url": "https://it.wikipedia.org/wiki?curid=8322423", "title": "Beth England", "text": ""}
{"id": "8322426", "revid": "446353", "url": "https://it.wikipedia.org/wiki?curid=8322426", "title": "Episodi di Tell Me a Story", "text": ""}
{"id": "8322427", "revid": "110635998", "url": "https://it.wikipedia.org/wiki?curid=8322427", "title": "Pauline Baards", "text": ""}
{"id": "8322428", "revid": "110636003", "url": "https://it.wikipedia.org/wiki?curid=8322428", "title": "Paola Proto", "text": ""}
{"id": "8322434", "revid": "1898155", "url": "https://it.wikipedia.org/wiki?curid=8322434", "title": "Serie A2 1982-1983 (pallacanestro femminile)", "text": "Il campionato di Serie A2 di pallacanestro femminile 1981-1982 \u00e8 stato il terzo organizzato in Italia.\nGirone A.\n1 Ginnastica Triestina pt.40 --&gt; Ammessa ai play-off&lt;br&gt;\n2 Ledisan Codroipo pt.36 --&gt; Ammessa ai play-off&lt;br&gt;\n3 Ibici Busto Arsizio pt.34 --&gt; Ammessa ai play-off&lt;br&gt;\n4 Alcan Villasanta pt.34 --&gt; Ammessa ai play-off&lt;br&gt;\n5 Omsa Faenza pt.32&lt;br&gt;\n6 Valdarno pt.26&lt;br&gt;\n7 Basket Femminile Pavia pt.28&lt;br&gt;\n8 Abano Basket pt.26&lt;br&gt;\n9 Brescia pt.24&lt;br&gt;\n10 Rapallo pt.24&lt;br&gt;\n11 Crema pt.20&lt;br&gt;\n12 Ferrara pt.20&lt;br&gt;\n13 Libertas Bologna pt.16&lt;br&gt;\n14 Padova pt.14&lt;br&gt;\nGirone B.\n1 Viterbo pt.40 --&gt; Ammessa ai play-off&lt;br&gt;\n2 Barletta pt.38 --&gt; Ammessa ai play-off&lt;br&gt; \n3 Latte Sole Priolo pt.32 --&gt; Ammessa ai play-off&lt;br&gt;\n4 Taranto pt.28 --&gt; Ammessa ai play-off&lt;br&gt;\n5 Stabia pt.26&lt;br&gt;\n6 Napoli pt.26&lt;br&gt;\n7 S.Marinella pt.22&lt;br&gt;\n8 Congregatio Cagliari pt.20&lt;br&gt;\n9 CUS Roma pt.10&lt;br&gt;\n10 CUS Chieti pt.10&lt;br&gt;\n11 CUS Cagliari pt.10&lt;br&gt;\n12 Formia pt.2&lt;br&gt;\nPLAY OFF.\nsemifinali&lt;br&gt;\nTrieste-Villasanta 2-0&lt;br&gt;\nBusto-Codroipo 2-0&lt;br&gt;\nViterbo-Taranto 2-0&lt;br&gt;\nBarletta-Priolo 2-1&lt;br&gt;\nfinali&lt;br&gt;\nIbici Busto-Viterbo 2-1&lt;br&gt;\nGinn.Triestina-Barletta 2-1&lt;br&gt;\nspareggio&lt;br&gt;\nBarletta Viterbo 2-1&lt;br&gt;"}
{"id": "8322450", "revid": "767487", "url": "https://it.wikipedia.org/wiki?curid=8322450", "title": "Finch\u00e9 c'\u00e8 vita c'\u00e8 speranza", "text": "Finch\u00e9 c'\u00e8 vita c'\u00e8 speranza \u00e8 un cortometraggio del 2016 scritto e diretto da Valerio Attanasio ed ha come protagonisti Dario Aita, Nina Torresi, Francesco Acquaroli, Stefano Fresi.\nTrama.\nAntonio e Giulia sono due quasi trentenni che convivono da qualche anno. Un giorno lui le chiede di sposarlo, ma la risposta di lei non \u00e8 cos\u00ec entusiastica: economicamente parlando non se lo possono permettere. Antonio prova a tranquillizzarla: hanno due lavori precari ma unendo le forze e i rispettivi stipendi ce la possono fare. E poi ci sono sempre le famiglie che certamente li aiuteranno. Quando per\u00f2 comunicano la decisione di sposarsi ai rispettivi genitori, la reazione non \u00e8 quella che si aspettavano. Le famiglie mettono subito le mani avanti: soldi per aiutarli non ce n'\u00e8. Nel frattempo Giulia scopre di essere incinta e cos\u00ec i due sono costretti a rimandare il matrimonio per utilizzare le poche risorse per il nascituro. Quando per\u00f2 ad Antonio viene improvvisamente comunicato che non solo non ricever\u00e0 l'aumento sperato ma che il suo contratto non sara' rinnovato, le cose iniziano a complicarsi davvero.\nDistribuzione.\nIl film \u00e8 stato distribuito in sala nel febbraio 2018 in Russia, nell'ambito della rassegna Italian Best Shorts."}
{"id": "8322451", "revid": "125610679", "url": "https://it.wikipedia.org/wiki?curid=8322451", "title": "Episodi de L'amica geniale (seconda stagione)", "text": "La seconda stagione della serie televisiva L'amica geniale (\"My Brilliant Friend\" in inglese), sottotitolata Storia del nuovo cognome (\"The Story of a New Name\" in inglese) come l'omonimo romanzo da cui \u00e8 tratta e composta da otto episodi, \u00e8 stata trasmessa in prima visione assoluta in Italia su Rai 1 dal 10 febbraio al 2 marzo 2020, in lingua originale sottotitolata in italiano (solo per le parti in napoletano).\nNegli Stati Uniti la stagione \u00e8 stata trasmessa sul canale via cavo HBO dal 16 marzo al 4 maggio 2020, in lingua originale sottotitolata in inglese.\nIl cast principale di questa stagione \u00e8 formato da Margherita Mazzucco, Gaia Girace, Giovanni Amura, Gennaro De Stefano, Francesco Serpico, Alessio Gallo, Valentina Acca, Antonio Buonanno, Anna Rita Vitolo, Luca Gallone, Federica Sollazzo, Clotilde Sabatino, Ulrike Migliaresi, Christian Giroso, Eduardo Scarpetta, Giovanni Buselli, Dora Romano, Imma Villa, Giovanni Cannata, Francesco Russo, Nunzia Schiano, Bruno Orlando, Daria Deflorian, Matteo Cecchi. Alba Rohrwacher narra le vicende dal punto di vista di Elena Greco da adulta.\n\"Il nuovo cognome\".\nTrama.\nDopo essersi sposata con Stefano Carracci, Lila scopre la vera faccia del marito: un giovane disposto anche a piegarsi a chi \"comanda\" nel rione pur di arricchirsi ed espandere la sua attivit\u00e0, dopo aver saputo, per sua stessa ammissione, che anche il fratello Rino ha accettato soldi dai Solara per aprire il nuovo calzaturificio, tutto all'oscuro di Lila. Nonostante Lila non accetti la situazione e provi a ribellarsi, viene costretta a subire gli abusi sessuali e le violenze domestiche del marito, diventando ufficialmente la \"signora Carracci\" a soli 16 anni. Nel frattempo, Elena, che inizialmente avrebbe voluto abbandonare la scuola, cambia idea quando, incoraggiata da Nino Sarratore, rientra al liceo con gli altri.\n\"Il corpo\".\nTrama.\nMentre Stefano cerca di aprire un negozio di scarpe nel centro di Napoli sotto il naso di Lila, Elena, presa la scelta di continuare gli studi, viene a sapere che Antonio ed Enzo Scanno hanno ricevuto la chiamata alla leva obbligatoria. Elena rivede Lila dopo un po' di tempo a casa sua, la quale le rivela le violenze quotidiane subite e il rapporto burrascoso col marito. Chiede aiuto a Lila per impedire la partenza di Antonio per il militare, cos\u00ec optano per l'unica cosa possibile: rivolgersi ai Solara. Ci\u00f2 provoca enorme disappunto di Stefano, nonch\u00e9 di Antonio, che sentendosi umiliato, decide di interrompere il fidanzamento con Elena. Nel frattempo Lila, dopo una visita medica, scopre di essere incinta.\n\"Scancellare\".\nTrama.\nI Carracci fanno i preparativi per l'inaugurazione della nuova salumeria mentre Lila lavora faticosamente, noncurante della sua gravidanza. Un giorno, per volont\u00e0 di Stefano, viene appesa al muro del nuovo calzaturificio la fotografia di Lila in abito da sposa, ma lei, con l'aiuto di Elena, la stravolge totalmente con ritagli e carta di giornale, una scelta decisamente stravagante per tutti ma che le fa guadagnare numerosi complimenti da Michele Solara e un articolo sul giornale di Donato Sarratore, che per\u00f2 parla del quadro in modo dispregiativo. Nel frattempo, Lila ha un aborto spontaneo. Elena viene invitata ad una festa a casa della professoressa Galiani (dove incontra Nino con la fidanzata) e chiede a Lila di accompagnarla, ma una volta arrivate Lila si sente a disagio, realizzando di sentirsi fuori luogo in quell'ambiente di gente colta a causa del suo troppo precoce abbandono scolastico.\n\"Il bacio\".\nTrama.\nUna mattina Nino Sarratore, incrociando Elena sotto casa, la invita ad andare a trovarlo ad Ischia, dove lui andr\u00e0 a soggiornare per le vacanze estive. Alla notizia della gravidanza di Pinuccia, si organizza in fretta il matrimonio, a cui partecipa anche Elena, ma accade un episodio spiacevole in cui Lila ha un attrito con la famiglia della sposa: ci\u00f2 alimenta le strane voci su di lei, secondo le quali sarebbe una strega dotata di misteriose forze negative. Il medico consiglia a Stefano di far trascorrere a Lila i mesi estivi al mare, cos\u00ec da poter avere maggiori possibilit\u00e0 di restare incinta. Al mare andranno Lila, sua madre Nunzia e Pinuccia, gi\u00e0 in stato di gravidanza avanzato. Elena, avendo saputo che Nino Sarratore trascorrer\u00e0 le vacanze estive ad Ischia, convince Lila ad affittare una casetta sull'isola, di modo da poter incontrare il ragazzo che ama. Lila accetta di buon grado volendo a tutti i costi che l'amica vada con lei per tenerle compagnia, e cos\u00ec Elena si licenzia dal lavoro in libreria e parte con l'amica. La vacanza, per\u00f2, avr\u00e0 risvolti inaspettati: le tre ragazze trascorrono le lunghe giornate al mare, tra giochi, divertimento e amicizia, in compagnia di Nino Sarratore e il suo amico Bruno Soccavo, figlio di imprenditori napoletani, il quale intreccia presto un rapporto di simpatia con Pinuccia, che lo ricambia al punto da soffrirne e temere per il futuro del suo matrimonio. Lila, riprendendo a leggere dopo tanti anni, attira l'attenzione di Nino: durante una nuotata i due si allontanano da Elena, che far\u00e0 un'amara scoperta da parte dell'amica stessa.\n\"Il tradimento\".\nTrama.\nAd Ischia, Lila si innamora di Nino, fra lo sgomento di Elena che aveva sempre taciuto all'amica di essere innamorata di lui. Nino decide di lasciare Nadia e fa spedire alla stessa Lila la lettera in cui glielo annuncia. Lila \u00e8 sempre pi\u00f9 presa da Nino, e lentamente diventa sempre meno prudente, arrivando a camminare mano a mano con il suo innamorato, fino a quando viene vista da Michele Solara e da Gigliola, che erano arrivati ad Ischia per un breve soggiorno. Lila si inventa una bugia con la madre: dice che la maestra Oliviero far\u00e0 una festa a casa della cugina, e che le ha invitate, e che, poich\u00e9 faranno tardi, resteranno a dormire l\u00ec. Inoltre persuade a fatica Elena a sostenere la sua storia perch\u00e9 vuol passare la notte con Nino, che dorme a casa dell'amico Bruno Soccavo. Cos\u00ec Elena, da sola, va a trovare la cugina della maestra Oliviero, la signora Nella, dove trova la famiglia Sarratore: resta con loro a cena, poi si allontana e va sulla spiaggia. E' triste e depressa, e, mentre \u00e8 l\u00ec sola con i suoi pensieri, arriva Donato Sarratore, con cui decide di avere un rapporto sessuale, chiarendo subito dopo che non vuole pi\u00f9 avere a che fare con lui. La mattina dopo, Elena passa a casa di Bruno a prendere Lila, e le ragazze tornano insieme a casa. Inaspettatamente, trovano Stefano - che era stato informato da Gigliola che la moglie camminava per mano con un altro ragazzo - inferocito, che chiede spiegazioni: Lila riesce a convincere Stefano che sono maldicenze di Gigliola, gelosa perch\u00e9 Michele Solara vorrebbe Lila nel negozio e non Gigliola stessa. Stefano sembra crederci e si arrende ancora, ma ordina a tutti di fare i bagagli e il giorno dopo partono per Napoli.\n\"La rabbia\".\nTrama.\nTornate a Napoli, le due ragazze si perdono di vista: Elena cova del rancore per Lila, per via di Nino. Va a trovare Pinuccia, che ha da poco partorito, e da lei apprende che Lila ha iniziato a lavorare nel negozio di scarpe. Uscendo, vede che Pasquale, Enzo e Antonio sono tornati in licenza, ma mentre i primi due sono sereni e contribuiscono alla festa di Sant'Antonio, Antonio \u00e8 stravolto, e parlandogli si rende conto che \u00e8 stato congedato anzitempo per disturbi mentali che lo hanno reso e lo rendono tuttora incapace di lavorare. Mentre il fal\u00f2 viene acceso, Elena si accorge che Carmela dal balcone grida qualcosa: accorrendo con Pasquale, Antonio ed Enzo al richiamo dell'amica, entrano in casa Peluso dove Giuseppina si era chiusa in bagno. I ragazzi sfondano la porta e trovano la povera donna impiccata. Elena, guardando il viso trasfigurato della povera sig Peluso, promette a se stessa che riprender\u00e0 gli studi con tutto l'impegno possibile. Difatti fa un esame di maturit\u00e0 brillante, e un'insegnante le propone di fare il test di ammissione alla Normale di Pisa. Len\u00f9 ne parla in famiglia: come al solito il padre la sostiene, la madre \u00e8 contraria, ma poi le consegna per il viaggio i soldi che la stessa Len\u00f9 le aveva dato lavorando. Dimenticando i rancori, Elena va a trovare Lila al negozio di scarpe nella pausa pranzo, e l\u00ec scopre che Lila e Nino, nascosto nel retrobottega, continuano a vedersi e ad amarsi: dice loro che prover\u00e0 l'ammissione alla Normale, suscitando l'interesse di Nino. Lila a cena affronta Stefano, dicendogli che non lo ama e che non vuole pi\u00f9 vivere con lui: minacciandolo con un coltello, riesce a cavarsela con un solo schiaffo, dopo di che fa la valigia, prende i soldi che aveva messo da parte e va via. Lila e Nino iniziano a vivere insieme, mentre Stefano \u00e8 sempre pi\u00f9 disperato: la famiglia Cerullo e la famiglia Carracci si riuniscono, nessuno sa dove sia finita Lila, a qualcuno viene in mente che pu\u00f2 essere andata a Pisa dove vive Lenuccia, e Stefano sembra crederci e tranquillizzarsi. L'amore fra Lila e Nino durer\u00e0 solo qualche settimana: alla fine, dopo una scenata, Nino lascia Lila e va via. Nel frattempo Michele Solara, preoccupato dai mancati guadagni del negozio di scarpe, incarica Antonio di trovare Lila. Antonio la trova, e trova Nino, che pesta a sangue come avrebbe volentieri pestato il padre Donato, che aveva reso pazza la mamma. Antonio comunica agli amici Enzo e Pasquale la situazione, ed Enzo si offre di andare a trovare Lila prima che vada Michele Solara. Enzo, confessandole di essere innamorato di lei da anni, riesce a persuaderla a tornare a casa da Stefano, e prima di lasciarla, le promette che se il marito non la tratter\u00e0 bene, sar\u00e0 lui stesso che torner\u00e0 a riprenderla. Lila viene ben accolta da Stefano, che \u00e8 ancora pi\u00f9 felice quando lei gli dice di essere in stato interessante: ma viene subito gelato da Lila che gli dice che il figlio non \u00e8 suo.\n\"I fantasmi\".\nTrama.\nElena si trasferisce a Pisa, dove conosce Franco, un giovane e ricco studente con cui ha una relazione: Franco \u00e8 uno spirito irrequieto e turbolento, e dopo un esame andato male, perde il posto alla Normale e decide di lasciare Pisa e fidanzata. A letto con una influenza, Len\u00f9 riceve l'inaspettata visita della madre e, non avendo altro da fare, legge di un fiato i diari che Lila le aveva consegnato l'ultima volta che era andata a trovarla. In quelle pagine l'amica racconta la sua vita: da quando torn\u00f2 da Stefano incinta, si chiuse in casa senza voler vedere nessuno e pressata da tutti (a cominciare dal fratello e da Michele Solara) fino al parto: l\u00ec, nonostante le vibranti proteste del marito, che voleva chiamare il figlio Achille, Lila riusc\u00ec a spuntarla chiamando il figlio Gennaro. Lila e Stefano si allontanavano sempre di pi\u00f9: Lila divenne una mamma molto attenta e preoccupata soprattutto di dare, al figlio e al nipote, i giusti input cognitivi per stimolare la loro crescita intellettiva, Stefano, sempre pi\u00f9 preoccupato dalle questioni economiche, arriv\u00f2 a cacciare di casa a calci il cognato Rino, e solo grazie all'intervento della moglie non prese a calci anche il piccolo Dino. Nei diari, Lila raccontava che Michele Solara le proponeva di andare a vivere con lui, rivelandole anche che Stefano, dai tempi di Ischia, aveva una relazione con Ada, che Lila in precedenza aveva assunto nella salumeria. Lila non \u00e8 gelosa ma terrorizzata, per se stessa e per il figlio: cos\u00ec quando Elena va a trovarla, le consegna la scatola con tutti i diari, e le chiede di riferire ad Enzo che teme che Stefano possa avere reazioni inconsulte. Elena sul momento non capisce, ma leggendo poi questi diari rimette a posto tanti tasselli del mistero che \u00e8 Lila, riuscendo a comprendere tante cose dell'amica.\n\"La fata blu\".\nTrama.\nElena si butta nello studio e fa un brillante percorso universitario: senza Franco Mari per\u00f2 torna ad essere sola e soprattutto ad avere paura e a continuare ad essere presa in giro per il suo accento e le sue origini meridionali: chiusa in s\u00e9, scrive di getto un racconto. Incontra Pietro, altro giovane e brillante studente anche lui prossimo alla laurea: Pietro \u00e8 profondamente attratto da Elena e un giorno la porta a pranzo fuori con la sua famiglia: il padre \u00e8 un grosso nome del mondo accademico, molto rispettato e conosciuto, la mamma \u00e8 una editrice altrettanto famosa: il padre, il prof Airota, si offre di aiutare Elena ma Pietro lo ringrazia dicendo che non \u00e8 necessario. Cos\u00ec si laurea con 110 e lode, e Pietro le regala un anello, rivelandole cos\u00ec il suo amore e il suo desiderio di sposarla; Elena gli d\u00e0 il suo manoscritto e torna a Napoli, dove il padre soprattutto la accoglie giustamente inorgoglito. Da un pacco arrivato a casa sua, Elena apprende che la maestra Oliviero \u00e8 morta: aveva conservato le brillanti pagelle di Elena delle elementari e soprattutto La fata blu, il racconto che Lila aveva scritto da bambina. Elena commossa lo legge e incredula scopre che la maestra ne era rimasta entusiasta, anche se non lo aveva mai dato a vedere. Dopo qualche giorno, Pietro al telefono le comunica che la mamma, cui ha dato da leggere il libro, vuole pubblicarlo. Elena si mette alla ricerca di Lila: cos\u00ec incontra Ada, che le racconta cosa \u00e8 successo. Ada, quando si rese conto di essere incinta, and\u00f2 a casa di Lila per affrontarla: il loro primo incontro fu burrascoso, nel secondo Ada confess\u00f2 a Lila di essere incinta di Stefano e che avrebbe voluto restare a casa di Stefano con Stefano e con il figlio in arrivo. Enzo, fedele alla promessa fatta, va a prendere Lila, che fa una piccola valigia, raccoglie qualche libro e va via con lui e Gennaro, lasciandosi alle spalle tutti i simboli della vita privilegiata che spettava alla sig Carracci, compresi vestiti e gioielli: lascia il suo indirizzo ad Ada e si chiude la porta di casa alle spalle. Elena si reca a quell'indirizzo, dove una vicina premurosa cresce Gennarino, mentre Lila ed Enzo lavorano: Lila lavora al salumificio Soccavo e Elena va subito a trovarla. Non \u00e8 pi\u00f9 la signora Carracci, bellissima, elegante e ammirata: \u00e8 un'operaia febbricitante, ferita e stanca: le due amiche si abbracciano spinte dall'affetto di sempre: non c'\u00e8 pi\u00f9 alcuna invidia reciproca, Lila \u00e8 sinceramente felice di vedere Elena fidanzata e nel sapere che le pubblicheranno un libro (anche se si lascia sfuggire un commento sarcastico), Elena \u00e8 sinceramente angosciata nel vedere in che situazioni sta Lila, che per\u00f2 sembra vivere serena, studiando con Enzo matematica dopo cena. Elena riparte da Napoli chiamata dalla casa editrice e alla presentazione del suo libro, un lettore la attacca sulla parte scabrosa del testo, e con grande sorpresa di Elena stessa, viene difesa da un altro lettore: Nino Sarratore."}
{"id": "8322452", "revid": "110157", "url": "https://it.wikipedia.org/wiki?curid=8322452", "title": "Primera Divisi\u00f3n 2011-2012 (calcio a 5)", "text": "La Primera Divisi\u00f3n 2011-2012 \u00e8 stata la 23\u00aa edizione del massimo torneo di calcio a 5 spagnolo, nonch\u00e9 la prima con questo nome. Organizzata dalla Liga Nacional de F\u00fatbol Sala, la stagione regolare \u00e8 iniziata il 9 settembre 2011 e si \u00e8 conclusa il 12 maggio 2012, prolungandosi fino al 25 giugno con la disputa dei play-off.\nPlay-off.\nI play-off valevoli per il titolo nazionale si sono svolti tra il 18 maggio e il 25 giugno 2012. Il regolamento prevede che i quarti di finale e le semifinali si giochino al meglio delle tre gare mentre la finale al meglio delle cinque.\nSupercoppa di Spagna.\nFormula.\nAlla 22\u00aa edizione della competizione hanno preso parte: , vincitore sia del campionato sia della Coppa di Spagna; e , giunti rispettivamente secondo e terzo al termine della stagione regolare; in qualit\u00e0 di societ\u00e0 organizzatrice. Il trofeo \u00e8 stato assegnato tramite una finale a quattro, con incontri a eliminazione diretta giocati presso il Pabell\u00f3n Municipal Jorge Garbajosa di Torrej\u00f3n de Ardoz. Gli accoppiamenti delle semifinali sono stati determinati tramite sorteggio."}
{"id": "8322453", "revid": "767487", "url": "https://it.wikipedia.org/wiki?curid=8322453", "title": "The Girl Dodger", "text": "The Girl Dodger \u00e8 un film muto del 1919 diretto da Jerome Storm. Una commedia degli equivoci che aveva come interpreti Charles Ray, Doris Lee, Hallam Cooley.\nTrama.\nSfrattato dalla sua stanza, lo studente Cuthebert Trotman si trasferisce a casa dell'amico Harry Travistock. Quando questi, che ha un appuntamento con Pinkie, una ballerina, viene a sapere che deve partecipare a una cena insieme a sua madre e ad Anita, la sua fidanzata, chiede a Cuthebert di sostituirlo all'appuntamento con Pinkie. Al posto di Pinkie, invece, arriva Anita. Cuthebert, che non conosce nessuna delle due, la scambia per la ballerina e, chiacchierando con lei, le confida - facendosi passare per l'amico - che della fidanzata gli interessano solo i soldi. In ogni caso, i due giovani cominciano a provare uno attrazione per l'altra. Cuthebert finisce per scoprire la vera identit\u00e0 della ragazza con la quale ha passato la serata. Lei lo invita a un ballo in albergo, dove Cuthebert diventa protagonista di una serie di disavventure, come quella di perdere i pantaloni e di essere preso per un ladro. Dopo essersi battuto con Harry, conquista definitivamente l'amore di Anita.\nProduzione.\nIl film fu prodotto dalla Thomas H. Ince Corporation. Alcune fonti riportano una lunghezza di sei rulli.\nDistribuzione.\nIl copyright del film, richiesto dalla Thomas H. Ince Corp., fu registrato il 30 gennaio 1919 con il numero LP13353.&lt;br&gt;\nDistribuito dalla Famous Players-Lasky Corporation e Paramount Pictures, il film usc\u00ec nelle sale statunitensi il 23 febbraio 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8322474", "revid": "92723", "url": "https://it.wikipedia.org/wiki?curid=8322474", "title": "Artem Cepotan", "text": "Negli anni '90 ha frequentato la scuola di scacchi di Charkiv (\"\u0425\u0430\u0440\u043a\u0456\u0432\u0441\u044c\u043a\u0430 \u0448\u0430\u0445\u043e\u0432\u0430 \u0448\u043a\u043e\u043b\u0430\"), dove ha avuto come istruttore il Maestro internazionale Borys Chanukov. Nel 2000 si \u00e8 laureato in scienze dell'educazione all'Universit\u00e0 Pedagogica Nazionale di Charkiv.\nTra i suoi risultati la vittoria nel campionato U20 della citt\u00e0 di Charkiv del 1996 e il terzo posto nell'open di Beirut del 1998. \u00c8 stato per molti anni istruttore nella scuola di scacchi di Charkiv. Nei primi anni 2000 ha avuto tra i suoi allievi Anna U\u0161enina, campionessa del mondo femminile nel 2012. \nNegli anni 2015-2016 \u00e8 stato istruttore via internet di Zhou Liran, che in agosto 2017 \u00e8 diventato, all'et\u00e0 di 9 anni, 3 mesi e 22 giorni, il pi\u00f9 giovane Maestro della Federazione scacchistica statunitense. In settembre 2019 Zhou Liran ha vinto a Weifang il Campionato del mondo giovanile U12. \nIn maggio 2011 ha fondato il sito 2700chess.com, che riporta il Live rating dei Super GM (Grandi maestri con Elo di almeno 2.700 punti)."}
{"id": "8322475", "revid": "2014155", "url": "https://it.wikipedia.org/wiki?curid=8322475", "title": "Clemente Francesco di Baviera", "text": " \nBiografia.\nClemente Francesco era figlio del feldmaresciallo imperiale Ferdinando Maria Innocenzo di Baviera e nipote dell'elettore Massimiliano II Emanuele di Baviera. Nel 1738, alla prematura scomparsa di suo fratello maggiore prima e del padre poi, si ritrov\u00f2 a capo della sua casata.\nIl 17 gennaio 1742, spos\u00f2 a Mannheim la principessa Maria Anna, figlia di Giuseppe Carlo del Palatinato-Sulzbach e nipote dell'elettore palatino Carlo III Filippo del Palatinato. Tra il 1748 e il 1756 la coppia ebbe un figlio e tre figlie, tutti morti durante l'infanzia.\nDurante i suoi 25 anni come principe ereditario del Palatinato, Clemente Francesco si dimostr\u00f2 un versatile mecenate nelle arti e nelle scienze. Nel suo palazzo cittadino aveva un piccolo teatro di corte e gestiva una cappella di corte.\nMor\u00ec a Monaco di Baviera il 6 agosto 1770, ma il suo cuore, come quello della moglie, venne sepolto nella cappella della misericordia di Alt\u00f6tting."}
{"id": "8322476", "revid": "729019", "url": "https://it.wikipedia.org/wiki?curid=8322476", "title": "Wyn Jones", "text": "Biografia.\nWyn Jones inizi\u00f2 a giocare a livello giovanile nel Llandovery e nel 2013 entr\u00f2 a far parte degli , con cui cominci\u00f2 a disputare le prime partite nel Pro12. Con il suo club vinse il Pro12 2016-17 nello stesso anno in cui divenne pilone titolare, e le sue prestazioni gli valsero nel giugno 2017 la convocazione nel , giocando contro e durante il \"tour\" nel Pacifico. Warren Gatland lo selezion\u00f2 per disputare la e Jones gioc\u00f2 da titolare in cinque delle sette partite disputate in totale dalla nazionale gallese, che concluse la competizione al quarto posto."}
{"id": "8322479", "revid": "144796", "url": "https://it.wikipedia.org/wiki?curid=8322479", "title": "Clemente Francesco di Paola di Baviera", "text": ""}
{"id": "8322483", "revid": "547034", "url": "https://it.wikipedia.org/wiki?curid=8322483", "title": "Basket Femminile Pavia", "text": "La pallacanestro pavese a livello femminile, trae le sue radici gi\u00e0 nel 1934 in ambito regionale ed ebbe la prima partecipazione alla Divisione Nazionale Femminile nel 1935. In oltre 60 anni (sino al chiusura dell'attivit\u00e0 nel 1998) \u00e8 stata rappresentata al massimo livello da 4 diverse societ\u00e0: dapprima nel periodo anteguerra furono le Giovani Fasciste, negli anni '50 fu la Pallacanestro Pavia, poi negli anni '60 l'Onda e dal 1970 in poi il Basket Pavia. Tutte sono riuscite ad essere fortemente competitive, tanto che si contano ben 10 partecipazioni al primo livello del momento e 24 al secondo livello, con il posto d'onore come massimo risultato per due volte (nel 1963/64 e nel 1996/97) ed anche un titolo nazionale giovanile U18 (nel 1997/98).\nStoria.\nLe pioniere degli anni trenta in Divisione Nazionale.\nLa pallacanestro femminile a Pavia nasce nell\u2019anno 1934 col suo primo campionato ufficiale (Campionato provinciale femminile di Prima Divisione). La squadra delle Giovani Fasciste di Pavia venne dichiarata vincente del campionato con diritto di partecipazione alle finali per il campionato di lombardo, dove affront\u00f2 Lodi, perdendo la finale col GUF Milano. Stimolate dall'attivissimo allenatore-arbitro-Fiduciario provinciale FIP, Prof. Aurelio Chiappero, le giovani atlete pavesi in virt\u00f9 dei buoni risultati conseguiti a livello regionale, furono ammesse alla Divisione Nazionale 1935 inserite nel girone Nord con Canottieri Milano e la Ginnastica Torino. Persero con le milanesi e vinsero con le piemontesi, piazzandosi al 2\u00ba posto nel girone. Nella finale nazionale la Canottieri Milano si conferm\u00f2 campione, battendo Ginnastica Triestina e Pallacanestro Napoli.\nNegli anni successivi le pavesine non riuscirono ad ottenere l'ammissione alla fase nazionale, ma contribuirono (insieme al GUF maschile) ad immettere il virus del basket anche fra le femmine, come la storia ha ampiamente dimostrato negli anni successivi.\nVale la pena citare i nomi delle pioniere: Pissavini, Peroncini, Malabarba, Zanoli, Tomelli, riserve Lucchini, Landini, Barani. Allenatore Prof. Aurelio Chiappero.\nPallacanestro Pavia sezione femminile (anni 1950 - 1955).\nLa Pallacanestro Pavia era stata costituita nel giugno del 1947 e svolgeva attivit\u00e0 maschile con la prima squadra che era nella massima serie, scatenando un grande entusiasmo ed ottenendo un largo seguito. Il che spinse un gruppo di ragazze a cimentarsi nello sport di moda, organizzate in due gruppi: il GS Necchi ed appunto la sezione femminile all'interno della Pall.Pavia. Si iscrissero entrambe alla Promozione Regionale 1950/51. Al primo anno di attivit\u00e0, con 15 vittorie ed 1 sola sconfitta, la Pall. Pavia vinse la fase regionale, poi anche la successiva fase semifinale interregionale \u201clombardo-triveneto\u201d ottenendo l\u2019ammissione alla Finale Nazionale nella quale si classific\u00f2 al posto d'onore, meritandosi l'ammissione alla Serie B nazionale 1951/52. Stagione nella quale le pavesi vinsero il girone di qualificazione accedendo alla finale nazionale a 4, che vinsero, meritandosi l'accesso alla Serie A 1952/53, proprio nell'anno che i maschi retrocedettero in seconda serie. \nUna volta al massimo livello - sorprendentemente - le pavesi disputarono un grande torneo piazzandosi al 4\u00ba posto assoluto della Serie A 1952-53. Vale la pena anche qui di ricordare la formazione delle cestiste pavesi: cap. Miradoli, Pagani, Pollastri, Viola, Galfani, Bosoni, Toselli, Mesturino, Gelmetti, Vanzati. Guidi (dalla Comense), le 2 nazionali Anna Neri e Anna Sommi (da Piacenza) ed infine la giovane Silvana Pagani che il 10 Gennaio 1953 esord\u00ec in nazionale nell'amichevole Belgio-Italia 41-43. Allenatore di questo gruppo vincente, il ventenne Lele Rosolen, che inizi\u00f2 da qui la sua prestigiosa carriera di allenatore contemporaneamente a quella di giocatore, che ritroveremo ancora nel capitolo relativo agli anni '70.\nPurtroppo, essendo nello stesso anno ritornata in Serie A anche la squadra maschile, la societ\u00e0 non potendo mantenere economicamente due formazioni al massimo livello, dovette fare delle dolorose scelte e chiuse la sezione femminile, che si fuse col GS Necchi che militava in Serie B, allenato da Edoardo Taveggia ed era composto da ottime giocatrici come Milena Gelmetti (che ebbe una gloriosa carriera in nazionale e nei club milanesi Ozo e Standa), Bonfante e la giovanissima Laura Bolis (che ebbero negli anni successivi un'onorevole carriera a livello nazionale). Nella stagione 1953/54 ottennero un 5\u00ba posto nel girone di qualificazione, mentre nella stagione 1954/55 (l'ultima) arrivarono allo spareggio per la promozione in Serie A col Fiat Torino, perso per 38-40, che decret\u00f2 la chiusura della sezione femminile anche del GS Necchi, che prefer\u00ec dirottare tutte le sue risorse alla Pallacanestro Pavia che era in Prima Serie maschile.\nOnda Pavia sezione femminile (anni 1957 - 1965) sino al \"quasi scudetto\".\nLa sezione femminile della AP Onda Pavia fu costituita nel dicembre 1957 dall'infaticabile DS Luigi Bigi, raggruppando agli ordini del dott. Edoardo Taveggia (gi\u00e0 coach del GS Necchi), presso la Palestra della Casa dello Studente, una ventina di atlete tutte pavesi tra le quali Bonfante e Bolis che gi\u00e0 avevano giocato nel GS Necchi Pavia in Serie B a met\u00e0 anni \u201850. L\u2019attivit\u00e0 agonistica delle \"ondine\" inizi\u00f2 iscrivendosi alla Promozione Regionale Lombarda 1958/59, inserite nel Girone B, vinto imbattute con accesso alle finali regionali, concluse al 4\u00ba posto, sufficiente per ottenere l\u2019ammissione alla Serie B nazionale.\nAnche nel campionato di Serie B 1959-60 il Girone A di qualificazione venne vinto agevolmente dalle ondine, garantendosi l\u2019accesso alle SemiFinali nazionali; nelle quali l\u2019Onda perdendo con Libertas Bologna rimase esclusa dalla Finale ma, col terzo posto finale, nel quadro dell\u2019allargamento della massima serie a tre gironi, ottenne il ripescaggio alla Serie A 1960-61. Nella quale, pur presentandosi da neo-promossa con la stessa formazione dell\u2019anno precedente, consegu\u00ec un onorevole 4\u00ba posto nel Girone A, alle spalle di Standa Milano, Autonomi Torino ed Electrolux Milano.\nVale la pena citare questo gruppo di atlete e staff (prevalentemente pavesi) che riportarono Pavia nella massima serie: Bonfante (cap.), Bolis, Pagani, Piacenza, Bruschi, Gallotti, Malinverno, Paolucci, Petrucci, Savoldi, Scola, Viola, Archinti. Coach il dottor Edoardo Taveggia, assistenti Brega e Renati, massaggiatore Luigi Vecchio.\nLe ambizioni cominciavano a crescere e quindi in vista della Serie A 1961-62 la formazione venne potenziata col rientro della gi\u00e0 nazionale Silvana Pagani, di Cortesi e Ferrario (dalla Standa Milano), Pozzato (dalla Cagnola Milano). Nel Girone B l\u2019Onda ottenne un ottimo 3\u00ba posto dietro solo a Fiat ed Autonomi Torino, con il grande merito di aver inaugurato allo sport il PalaEspo il 26 novembre 1961, che sino al 1985 \u00e8 stato il \u201cfortino\u201d del basket pavese. Piazzamento che permise alle pavesi di essere ammesse alla nuova Serie A 1962-63 a Girone Unico a 12 squadre, il che esalt\u00f2 l\u2019ambiente, tanto che Presidente venne nominato nuovamente l\u2019Ing.Cazzani (proprio colui che nel 1947 ne aveva provocato la scissione) e subito si alz\u00f2 l\u2019asticella. La campagna acquisti fu sontuosa: arrivarono Licia Pasquali (dalla Standa Milano e 2 volte scudettata con Legnano), Nidia Pausich e Marisa Geroni (entrambe tri-scudettate con l'Udinese, che si era appena sciolta). Un trio di \u201cnazionali\u201d, che posero le pavesi nel novero delle favorite allo scudetto, come fu confermato dai fatti, tanto che l\u2019Onda si piazz\u00f2 al 3\u00ba posto assoluto superata solo da Fiat Torino e Standa Milano.\nEccoci arrivati all\u2019anno top-down, al campionato di Serie A 1963-64: per la prima volta la societ\u00e0 pot\u00e9 avvalersi di uno sponsor nell\u2019azienda pavese di televisori FIRTE, il che permise di aggiungere al gi\u00e0 fortissimo organico dell\u2019anno precedente altre due pedine da quintetto: Pasquini (dall\u2019Europhon Milano) e Nicoletta Persi (vincitrice di 5 scudetti con Trieste ed Udine e gi\u00e0 48 volte \u201cazzurra\u201d) proveniente dal Pejo Brescia. L\u2019entusiasmo crebbe a dismisura alimentando le ambizioni di scudetto, che oggettivamente non erano una chimera. Persi-Pausich-Geroni costituivano un trio di livello internazionale, ben supportate dalle milanesi Pasquali e Pasquini e dalle validissime pavesi Bonfante (cap.), Bolis, Piacenza, Beretta e Pagani. Ben 5 delle ondine di quella stagione, erano nel giro della Nazionale.\nIl girone di andata vide Onda e Fiat appaiate in testa con 17 punti, causa un inaspettato (poi diventato fatale) passo falso con la Standa a Milano Forza&amp;Coraggio, bilanciato il 29 dicembre 1963, dalla vittoria 58-54 contro il Fiat Torino, Campione d\u2019Italia in carica. Il Palazzo Esposizioni era gremito da circa 2.000 spettatori, che rappresentavano il record assoluto per un incontro di campionato femminile in Italia. Mentre le pavesi fecero seguire a quella vittoria un successivo percorso netto, nel ritorno il Fiat conferm\u00f2 la sua superiorit\u00e0 sulle milanesi, quindi torinesi ed ondine si ritrovarono a pari punti e divenne decisivo lo scontro diretto a Torino, perso 37-35 (per un arbitraggio assolutamente casalingo) tra mille polemiche e baruffe tra tifoserie. Al termine del campionato il Fiat conquist\u00f2 lo scudetto con 35 punti e una sola sconfitta, contro i 34 (e due sole sconfitte) delle \"ondine\" al posto d\u2019onore.\nMa una beffa ancora pi\u00f9 grande stava arrivando. In seguito alla rinuncia per ragioni tecnico-politiche da parte della squadra campione d\u2019Italia del GS Fiat, l\u2019Onda (in quanto seconda classificata) fu invitata dalla F.I.B.A. a partecipare alla Coppa Europea dei Campioni dei rispettivi paesi. Era questa una notizia assolutamente \"sensazionale\", oltre che un\u2019occasione probabilmente \"irripetibile\" per lo sport cittadino. Che per\u00f2 giungeva in un momento critico per la Societ\u00e0 pavese, i cui dirigenti si stavano battendo per scongiurare l\u2019esclusione dal massimo campionato nazionale, causa il sopraggiunto fallimento dello sponsor FIRTE che fece mancare anche il contributo promesso per la stagione appena conclusa. Purtroppo rimase tutto solo un bel sogno, nonch\u00e9 il punto pi\u00f9 alto raggiunto da una compagine della citt\u00e0 di Pavia nella storia della pallacanestro. \nCome accadde gi\u00e0 ai maschi (terzi assoluti nel 1955/56), scalata la montagna, le societ\u00e0 pavesi di pallacanestro non sono state in grado di voler/poter mettere la piccozza in vetta, more solito, causa il totale disinteresse delle forze economiche cittadine, pur se si era in pieno \"miracolo economico\".\nAnnabella Basket (anni 1970-1982) dal minibasket alla massima serie.\nDopo 5 anni di totale assenza di attivit\u00e0 cestistica femminile di vertice, per merito di Lele Rosolen (che ne frattempo aveva rilevato la gestione anche dell\u2019Onda maschile) e dell\u2019amico presidente Dr.Casinghini, nel 1970 si venne a formare un primo gruppo giovanile femminile che partecip\u00f2 ai Giochi della Giovent\u00f9 . Nel 1972/73, col supporto della sponsorizzazione dalla Pellicceria Annabella, esord\u00ec nel campionato di Promozione con una squadra totalmente formata da atlete pavesi, ottenendo vincendola nel 1974/75 la promozione alla Serie B nazionale. Di quei primi anni le giocatrici erano tutte giovanissime e pavesissime. Raggiunta la Serie B il roster necessitava di rinforzi e Rosolen riusc\u00ec a portare a Pavia Luisa Zambon (ex-nazionale ed una delle migliori giocatrici italiane del tempo) che a 34 anni volle concludere la sua carriera, aiutando la giovane Annabella a salire nella massima serie. Cosa che avvenne nella stagione 1976/77, anche grazie all\u2019inserimento dell'esperienza della veterana ex-Onda Laura Bolis, di Ferrante (da Roma) e Rebosio (dalla Standa). Dopo l'ultima apparizione dell'Onda nel 1964, si concretizzava la missione di riportare Pavia al massimo livello femminile. Tutto ci\u00f2 grazie alla competenza del timoniere Lele Rosolen, al grande supporto e passione del Dr.Ravizza ed all'impegno delle ragazze artefici di quel successo, che vale la pena ricordare: oltre le sopra citate veterane, le giovani pavesi cresciute nel vivaio: Bocchieri, Gandolfi, le sorelle Gastaldi, Ficara, Gnocchi, Contardini, Trabatti, Rosolen, Montemartini.\nNel campionato di Serie A 1977-1978 l\u2019Annabella si trov\u00f2 di fronte avversarie fortissime e fatic\u00f2 a prendere le misure del notevolmente aumentato livello (GEAS, Torino, Treviso, Vicenza). Compiuto il loro compito le veterane lasciarono la scena, ma non vennero sostituite adeguatamente dalle nuove arrivate : l'alessandrina Zecchin, De Mori e Pedrini dalla Standa. La 1\u00aa fase termin\u00f2 con una sola vittoria e 13 sconfitte. La Poule salvezza a 8 fin\u00ec con 5 vinte, che non bastarono a mantenere la categoria, cos\u00ec che le pavesi retrocessero mestamente in serie B. Nella quale, con l\u2019avvento alla presidenza del Avv.Lo Buglio furono disputate due stagioni discrete, che permisero l\u2019ammissione alla neonata Serie A2 (che di fatto era sempre un B a nuovo nome). Nella stagione 1980/81 e nella successiva 1981/82, l\u2019Annabella si piazz\u00f2 al 10\u00ba posto e nell\u2019estate 1982 l'Annabella Pellicceria non rinnov\u00f2 l\u2019abbinamento, Rosolen lasci\u00f2 la direzione tecnica e si trasfer\u00ec ad Alessandria.\nSi chiuse cos\u00ec un decennio molto positivo, che sanc\u00ec la rinascita del basket femminile cittadino e trainato il successivo ventennio stabilmente al 2\u00ba livello nazionale femminile, con punte di assoluta eccellenza negli anni '90.\nBasket Pavia (anni 1982-1998) il ritorno in A1F fino alla chiusura dell'attivit\u00e0.\nLa societ\u00e0, non senza difficolt\u00e0 dovette ristrutturarsi e nel 1984/85 retrocesse in Serie B, ma, grazie al grande impegno del presidente Lo Buglio e della dirigente Elena Rovati, nel 1985/86 ritorn\u00f2 trionfalmente in Serie A2 con un canestro rocambolesco della disperazione lanciato da Cris Gandolfi (veterana dell'Annabella) nello spareggio-promozione con Bolzano. Categoria mantenuta costantemente tra alti e bassi, anche con abbinamenti prestigiosi (Cademartori), sino alla fine degli anni \u201990. Ottime giocatrici si avvicendarono in quegli anni, molte provenienti da Milano, ma anche un buon nucleo di pavesi come Montemartini, Vittorio, Necchi, Vietti, Gruppi.\nNell'estate 1991 nell'AS Basket Pavia avvenne un cambio ai vertici e il ragionier Ripa fu nominato presidente, con nuovo sponsor trovato nella torrefazione Moka Sir's. La categoria restava la A2F e per 4 volte consecutive venne persa la finale per salire in A1F: nella stagione 91/92 col GEAS Sesto, nella stagione 92/93 con Lissone, nella stagione 93/94 con Bologna. E anche se nella stagione 1994-95 la A2F cambiava nome nel fantasioso \"A1 poule B\", non cambiava la sostanza e ancora le pavesi persero la finale dei \"play off promozione\", stavolta con il Basket Costa Masnaga. Nel luglio 1995 entr\u00f2 a sostenere il club il nuovo sponsor Gruppo Brasilia-Ulka e la dirigenza decise di non affrontare un'altra volta la categoria cadetta, bens\u00ec di acquisire il diritto di A1F da Avellino, cos\u00ec che Pavia dopo 17 anni (l'ultima occasione fu nel 1977/78 con Annabella) torn\u00f2 al massimo livello femminile nazionale. \nNella Serie A1F 1995-1996, allenatore Roberto Ricchini (futuro coach della nazionale), l'impatto con la massima categoria si venne subito a sentire e, dopo un preoccupante 11\u00ba posto nella stagione regolare, la Brasilia ottenne la salvezza grazie al 2\u00ba posto nella poule retrocessione. L'esordio in A1F \u00e8 anche l'ultimo anno delle bandiere locali Conciatori, Vietti e Gruppi, con la giovane Annalisa Zanierato (nazionale juniores), supportate dalla coppia USA Hampton ed Edwards, dalla veterana Cinzia Zanotti e dalla emergente Elisabetta Moro (che diventer\u00e0 il play della nazionale). \nNel luglio 1996, lo sponsor che aveva contribuito all\u2019acquisto del diritto sportivo di A1, comunic\u00f2 che avrebbe ridotto notevolmente il proprio contributo. Il Presidente Ripa allora riusc\u00ec a convincere il presidente Invernizzi di Vittuone (societ\u00e0 con la quale esisteva gi\u00e0 una collaborazione a livello giovanile) ad unire in sinergia le due societ\u00e0. Nella stagione di Serie A1F 1996-1997 si alz\u00f2 quindi l'asticella: la sede restava a Pavia, PS Invernizzi e VP operativo Ripa, sponsor l'azienda SIVE di Vittuone, campo di gioco Vittuone nella stagione regolare e Pavia nei Play off. Al titolato coach Paolo Rossi (cestista), gi\u00e0 vincitore di uno scudetto e una Coppa Campioni con Cesena, fu affidata la conduzione tecnica della squadra di A1 e la supervisione del Settore giovanile. Dopo uno stupefacente 2\u00ba posto in stagione regolare, Pavia conquist\u00f2 la semifinale play-off (persa 0-2 con Parma). Nella stagione di Serie A1F 1997-1998, con il 4\u00ba posto in stagione regolare le pavesi si confermarono ai vertici nazionali, arrivando alla semifinale play off poi persa con la Comense 1-2 (71-73 il risultato nello spareggio per accedere alla finale). Stagione impreziosita dalla conquista dello scudettino juniores http://www.fip.it/giovanile/DocumentoDett.asp?IDDocumento=63741 che \u00e8 l'unico titolo giovanile che abbia mai conseguito una societ\u00e0 di Pavia nella pallacanestro.\nCon questi due piazzamenti, Pavia ottenne il diritto (sul campo) di partecipazione alla Coppa Ronchetti. Prima ed unica presenza internazionale di un club pavese nella storia del basket che per\u00f2, paradossalmente, non fu mai giocata a Pavia, ma bens\u00ec un anno a Novara e il successivo al Palalido di Milano. \nFurono due stagioni splendide ma assai onerose economicamente, perch\u00e9 l'organico era di prim'ordine, con le USA Hapton, Edwards, Trice e Jordan supportate dalle nazionali italiane Marianna Balleggi, Angela Arcangeli, Renata Salvestrini, Susanna Padovani e, pur se i risultati sul campo mantennero le promesse della vigilia, la pallacanestro femminile (in anni nei quali era assente un'attivit\u00e0 maschile di vertice) non riusc\u00ec a suscitare il seguito tra i tifosi che la dirigenza si aspettava tanto che, nell\u2019estate 1998, il diritto di Serie A1F 1998-1999 venne ceduto alla societ\u00e0 Bees di Treviglio, trasferendone attivit\u00e0 e campo di gioco, anche se per un anno conserv\u00f2 il nome di Basket Pavia, ultima stagione \u201cvirtuale\u201d di Pavia nel basket femminile di vertice."}
{"id": "8322488", "revid": "1310927", "url": "https://it.wikipedia.org/wiki?curid=8322488", "title": "Dimitry Imbongo Boele", "text": ""}
{"id": "8322494", "revid": "6923", "url": "https://it.wikipedia.org/wiki?curid=8322494", "title": "Burlington (Ontario)", "text": ""}
{"id": "8322496", "revid": "1601148", "url": "https://it.wikipedia.org/wiki?curid=8322496", "title": "Hallam Cooley", "text": "Nato a Brooklyn, frequent\u00f2 l'accademia militare, laureandosi poi all'Universit\u00e0 del Minnesota. Proveniente dal teatro, debutt\u00f2 nel cinema nel 1913. Diventato caratterista di un certo rilievo, lavor\u00f2 per diverse case cinematografiche, interpretando talvolta anche ruoli da protagonista. Prese parte, fino al 1936, a oltre un centinaio di pellicole."}
{"id": "8322517", "revid": "155634", "url": "https://it.wikipedia.org/wiki?curid=8322517", "title": "Tyler Nella", "text": "Biografia.\nIn Nor-Am Cup Nella esord\u00ec il 16 dicembre 2003 a Lake Louise in supergigante (76\u00ba), sua prima gara in campo internazionale, ottenne il primo podio il 12 dicembre 2008 nelle medesime localit\u00e0 e specialit\u00e0 (2\u00ba) e la prima vittoria, sempre in supergigante, il 15 dicembre successivo a Panorama. Debutt\u00f2 in Coppa del Mondo il 17 gennaio 2009 a Wengen in discesa libera (51\u00ba) e l'11 febbraio dello stesso anno ottenne a Mammoth Mountain in supergigante la sua seconda e ultima vittoria in Nor-Am Cup.\nIl 6 gennaio 2010 colse l'ultimo podio nel circuito continentale nordamericano, a Sunday River in slalom gigante (3\u00ba), e pochi giorni dopo ottenne il suo miglior piazzamento in Coppa del Mondo, all'ultima gara disputata nel circuito: la discesa libera di Wengen del 16 gennaio (39\u00ba). Ai successivi XXI Giochi olimpici invernali di , sua unica presenza olimpica, fu 32\u00ba nella supercombinata; si ritir\u00f2 durante la stagione 2011-2012 e la sua ultima gara fu uno slalom gigante FIS disputato il 24 gennaio a Georgian Peaks, chiuso da Nella al 3\u00ba posto.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "8322521", "revid": "767487", "url": "https://it.wikipedia.org/wiki?curid=8322521", "title": "Felipe Nascimento", "text": "Biografia.\nHa rappresentato la ai Giochi olimpici estivi di , dove si \u00e8 piazzato al trentunesimo posto nella gara maschile."}
{"id": "8322522", "revid": "1310927", "url": "https://it.wikipedia.org/wiki?curid=8322522", "title": "Klemen Bolha", "text": "Carriera.\nHa giocato nella massima serie dei campionati sloveno e lituano."}
{"id": "8322523", "revid": "400518", "url": "https://it.wikipedia.org/wiki?curid=8322523", "title": "Leopoldo Miguez", "text": "\u00c8 considerato il continuatore dell'opera di Francisco Manuel da Silva e il rinnovatore dell'insegnamento della musica in Brasile agli inizi del XX secolo.\nBiografia.\nNacque a Niter\u00f3i in 1850. Visse in Spagna dai due fino ai sette anni, si trasfer\u00ec ad Oporto (Portogallo) dove si form\u00f2 in armonia e composizione con Giovanni Franchini e il violinista Nicolau Medina Ribas. Ritorn\u00f2 nel 1871 in Brasile dove lavor\u00f2 come bibliotecario nella Casa Dantas di Rio de Janeiro. Nel 1878 fond\u00f2 insieme al pianista Arthur Napole\u00e3o la societ\u00e0 \"Arthur Napole\u00e3o &amp; Miguez\", dedicata alla musica e alla vendita di strumenti. Abbandon\u00f2 l'attivit\u00e0 commerciale dopo dieci anni per consacrarsi integralmente alla musica.\nAl fine di perfezionarsi, viaggi\u00f2 ad Europa nel 1882 sotto la protezione di Pietro II. Fu raccomandato ad Ambroise Thomas, direttore del Conservatorio di Parigi. Torn\u00f2 nel 1884 in Brasile, dopo aver ricevuto l'influsso della musica di Richard Wagner, Franz Liszt e Hector Berlioz.\nNel 1886 fu protagonista fondamentale ed involontario dell'episodio che diede inizio alla carriera di Arturo Toscanini, uno dei pi\u00f9 celebri direttori di orchestra della storia, che si era unito come violoncellista all'orchestra di una compagnia di opera in tour nel Sudamerica. Miguez venne scritturato per la direzione dell'orchestra della compagnia che doveva rappresentare l'Aida a Rio de Janiero, ma rinunci\u00f2 a causa di contrasti con i musicisti, costringendo il direttore della compagnia a cercare immediatamente un sostituto. Dopo il fallimento di due candidati, Carlo Superti ed Aristide Venturi, i cantanti proposero Toscanini, che a 19 anni era l'assistente del Maestro del Coro e conosceva a memoria l'opera completa. Nonostante non avesse esperienza di direzione d'orchestra, venne convinto dai musicisti a prendere la bacchetta alle ore 21:15 e dirigere l'esecuzione di un'opera di due ore in media di durata. Il pubblico fu gratamente sorpreso per l'estrema giovent\u00f9, la sicurezza e la maestria dello sconosciuto direttore, facendo del suo debutto un successo assoluto. Durante il resto della stagione Toscanini diresse pi\u00f9 di diciotto opere, tutte con lo stesso successo.\nA gennaio del 1890 il maresciallo Deodoro da Fonseca, primo presidente brasiliano dopo la proclamazione della Repubblica, band\u00ec a concorso pubblico la realizzazione di un nuovo inno nazionale per il Brasile. Detto concorso venne vinto dalla proposta di Leopoldo Miguez e Medeiros e Albuquerque rispettivamente per la musica e le parole. Nonostante la vittoria, per l'inno nazionale brasiliano venne scelta la ben pi\u00f9 popolare \"Marcha Triunfal\", di Francisco Manuel da Silva, mentre la composizione di Miguez divenne l'Inno alla proclamazione della Repubblica (\"Hino \u00e0 proclama\u00e7\u00e3o d\u00e0 Repubblica\"), uno dei maggiori simboli della nascita del sistema repubblicano brasiliano.\nFu designato membro della commissione che decise di chiudere l'antico conservatorio di Francisco Manuel da Silva e creare il Liceo Nazionale di Musica, per il quale fu nominato primo direttore.\nNel 1895 viaggi\u00f2 nuovamente in Europa con l'obiettivo di analizzare il funzionamento dei conservatori europei. L\u00ec acquist\u00f2 strumenti per l'Orchestra Sinfonica del Liceo Nazionale di Musica, strumenti per il gabinetto di acustica e materiale per la biblioteca.\nFu autore del libro \"Elementi di teoria musicale\" e di vari articoli nella \"Gazeta Musicale\" di Rio de Janeiro, sotto il titolo \"Teoria d\u00e0 forma\u00e7\u00e3o dai scale cromatiche\".\nLa sua opera \"Pelo amore\"! venne rappresentata nel Cassino Fluminense nel 1897, con libretto di Coelho Neto. \"I Salduni\" venne rappresentata nel 1901 nel Teatro L\u00edrico. Alcune delle sue opere pi\u00f9 importanti sono: \"Marcia eleg\u00edaca a\" \"Cam\u00f5\u00e8\" (1880), \"Sinfonia em se bemol\" (1882), \"Parisina\" (1888), \"Ave libertas\"! (1890), \"Prometheus\" (1891) e \"Suite \u00e0 l'antique\" (1893).\nMor\u00ec a Rio de Janeiro nel 1902. Era zio materno del poeta, paroliere e artista plastico Lu\u00eds Peixoto."}
{"id": "8322527", "revid": "729019", "url": "https://it.wikipedia.org/wiki?curid=8322527", "title": "Dillon Lewis", "text": "Biografia.\nLewis inizi\u00f2 a giocare a rugby all'et\u00e0 di otto anni nel Pontypridd, allenato dal padre Tony, fino ad approdare all'accademia dei , cominciando a giocare a livello professionistico con lo stesso club nel 2014. Debutt\u00f2 con il nel giugno 2017, affrontando e durante il \"tour\" nel Pacifico.\nCon il suo club vinse la Challenge Cup 2017-18. Fece parte della nazionale gallese che conquist\u00f2 il Grande Slam al Sei Nazioni 2019 e successivamente il C.T. Warren Gatland lo convoc\u00f2 pure per disputare la ."}
{"id": "8322531", "revid": "599013", "url": "https://it.wikipedia.org/wiki?curid=8322531", "title": "Akinjide Idowu", "text": "Carriera.\nClub.\nIl 24 febbraio 2019 viene acquistato a titolo definitivo dalla squadra lituana dell'.\nNazionale.\nCon l'Under-20 ha preso parte al Mondiale di categoria nel 2015."}
{"id": "8322536", "revid": "767487", "url": "https://it.wikipedia.org/wiki?curid=8322536", "title": "Kato Kato", "text": "Kato Kato \u00e8 un film del 2006, diretto da Idrissa Ou\u00e9draogo.\nTrama.\nLa piccola Korotimni, di tre anni, \u00e8 malata. Le medicine costano molto, e i genitori della bambina, Azeta ed il marito Ali, maestro di scuola, in seguito anche ad altre spese impreviste, faticano a procurare il denaro necessario. Al\u00ec \u00e8 costretto a vendere il proprio motorino, ma i soldi gli vengono rubati per strada dalla quattordicenne Bintou, che fa parte di una malandata banda giovanile insieme ai coetanei Bill e Sam.\nQualche tempo dopo Azeta e Ali si imbattono casualmente in Bintou per le vie di Ouagadougou; Azeta grida \"al ladro!\" e la ragazzina scappa, inseguita anche da alcuni passanti collaborativi, e finisce per essere investita da un'auto. Le sue condizioni, all'ospedale, appaiono critiche: la giovane \u00e8 in coma, e, a detta dei medici, qualora si riprendesse manifesterebbe, almeno inizialmente, degli squilibri comportamentali. Ali e Azeta si sentono in colpa, e cercano, con l'aiuto di un ufficiale della polizia, vecchio compagno di scuola di Ali, di rintracciare i genitori della ragazza, che non aveva con s\u00e9 alcun documento al momento dell'incidente.\nMentre Azeta si fa prestare del denaro dal proprio padre, e Korotini \u00e8 sulla via della guarigione, Bintou viene dimessa, senza che ne siano stati rintracciati parenti, e Ali non trova di meglio da fare che portarla a casa propria. Presto il comportamento di Bintou provoca un conflitto con Azeta che, esasperata, lascia la casa coniugale con la figlia per recarsi dal padre.\nBil e Sam, per altri motivi, vengono fermati dalla polizia, e col loro aiuto Ali riesce a mettere insieme alcune tessere del mosaico della sfortunata vita di Bintou. Seguono alterne vicende, nel corso delle quali Bintou scappa per poi ritornare, Azeta si stabilisce di nuovo dal marito, e Ali riceve una nota di biasimo da parte di Dabir\u00e9, il tirannico direttore della scuola in cui lavora (che peraltro maltratta la moglie, costretta su una sedia a rotelle).\nBintou, priva della parola dal momento dell'incidente, ora abita stabilmente con la famiglia di Ali, e suoi rapporti con Azeta si sono appianati. Ma Ali, per un alterco con Dabir\u00e9, \u00e8 sospeso almeno temporaneamente dall'insegnamento, e Azeta, per far quadrare il bilancio famigliare, inizia a lavorare come segretaria. La moglie di Dabir\u00e9 lascia il marito, rinfacciandogli i maltrattamenti e il fatto di aver cacciato di casa, tempo prima, la propria figlia.\nBintou ritrova improvvisamente la parola quando, guardando un notiziario televisivo, scoppia a piangere gridando \"Mamma, mamma!\". Nel telegiornale si riporta la notizia di una donna parzialmente disabile uccisa dal marito, che non \u00e8 altri che Dabir\u00e9. Bintou racconta allora tutta la sua storia pregressa: gi\u00e0 orfana di padre, la ragazzina era andata ad abitare con la madre e il suo secondo marito, Dabir\u00e9, che aveva tentato di violentarla. Non riuscendovi, l'aveva scacciata di casa, e da allora aveva avuto inizio, causata dal bisogno, la sua misera odissea nella microcriminalit\u00e0.\nAli viene reintegrato nella sua mansione di insegnante, e lui e Azeta adottano legalmente Bintou."}
{"id": "8322542", "revid": "767487", "url": "https://it.wikipedia.org/wiki?curid=8322542", "title": "Eden Alene", "text": "Avrebbe dovuto rappresentare Israele all'Eurovision Song Contest 2020 con il brano \"Feker libi\", ma in seguito all'annullamento dell'evento a causa della pandemia di COVID-19, \u00e8 stata riconfermata come rappresentante nazionale per l'edizione del 2021, dove ha cantato \"Set Me Free\".\nBiografia.\nNata a Gerusalemme da genitori ebrei immigrati dall'Etiopia, ha iniziato a farsi conoscere al grande pubblico nel 2017, partecipando alla terza edizione della versione israeliana di \"The X Factor\". Dopo aver superato le audizioni \u00e8 entrata a fare parte della categoria \"Under 19\" capitanata dal cantante Ivri Lider, membro del duo elettropop The Young Professionals. Superata la fase degli Home Visit, Alene ha acceduto alle serate dal vivo del programma, dove \u00e8 giunta fino in finale, venendo proclamata vincitrice del programma.\nAlla fine del 2019 ha preso parte alle audizioni per il talent show \"HaKokhav HaBa L'Eurovizion\", che funge da selezione del rappresentante israeliano per l'Eurovision. Il 4 febbraio 2020 \u00e8 stata proclamata vincitrice, ottenendo cos\u00ec il diritto di rappresentare il suo paese all'Eurovision Song Contest 2020 a Rotterdam, nei Paesi Bassi. Il suo brano, \"Feker libi\", \u00e8 stato selezionato fra quattro proposte tramite \"HaShir HaBa L'Eurovizion\", la nuova selezione creata dall'emittente nazionale IPBC/Kan il 3 marzo 2020. Principalmente cantato in inglese, \"Feker libi\" contiene frasi in ebraico, arabo e amarico, la lingua ufficiale dell'Etiopia. Nonostante l'annullamento dell'evento due mesi prima a causa della pandemia di COVID-19, la cantante \u00e8 stata riconfermata come rappresentante israeliana per l'edizione del 2021. La sua nuova canzone eurovisiva, \"Set Me Free\", \u00e8 stata selezionata attraverso un nuovo format di \"HaShir HaBa L'Eurovizion\". Dopo essersi qualificata dalla prima semifinale, Eden Alene si \u00e8 esibita nella finale eurovisiva a Rotterdam, dove si \u00e8 piazzata al 17\u00ba posto su 26 partecipanti con 93 punti totalizzati."}
{"id": "8322556", "revid": "1310927", "url": "https://it.wikipedia.org/wiki?curid=8322556", "title": "Edenilson Bergonsi", "text": "Carriera.\nHa giocato nella massima serie bulgara, kosovara e lituana."}
{"id": "8322558", "revid": "247222", "url": "https://it.wikipedia.org/wiki?curid=8322558", "title": "La rete", "text": ""}
{"id": "8322578", "revid": "1465298", "url": "https://it.wikipedia.org/wiki?curid=8322578", "title": "Cryptomycota", "text": "Cryptomycota o anche Rozellomycota \u00e8 una divisione di funghi unicellulari proposta nel 2011 che \u00e8 stata recentemente accettata.\nTutti sono parassiti di alghe, animali e altri funghi che entrano nelle loro cellule ospiti dove assorbiranno il contenuto interno della cellula, ottenendo i nutrienti necessari per il loro ciclo vitale. Si riproducono asessualmente dalle zoospore. Sono divisi in tre gruppi: Rozellidea, Microsporidia e Aphelidea, tuttavia a volte questi ultimi due sono considerati divisioni separate. Dal punto di vista filogenetico costituiscono il primo gruppo di separazione del regno Fungi. Il tipo di genere \u00e8 \"Rozella\".\nCryptomycota potrebbe essere l'anello intermedio tra funghi e protozoi. Secondo studi scientifici, i funghi hanno avuto origine da protozoi parassiti."}
{"id": "8322630", "revid": "1305772", "url": "https://it.wikipedia.org/wiki?curid=8322630", "title": "Chiesa di San Venanzio", "text": ""}
{"id": "8322632", "revid": "214753", "url": "https://it.wikipedia.org/wiki?curid=8322632", "title": "Slittino ai I Giochi olimpici giovanili invernali - Doppio maschile", "text": ""}
{"id": "8322649", "revid": "481666", "url": "https://it.wikipedia.org/wiki?curid=8322649", "title": "Oh, Sailor Behave!", "text": ""}
{"id": "8322651", "revid": "124123", "url": "https://it.wikipedia.org/wiki?curid=8322651", "title": "Persone di cognome Manfredi", "text": ""}
{"id": "8322652", "revid": "124123", "url": "https://it.wikipedia.org/wiki?curid=8322652", "title": "Persone di cognome Schwarz", "text": ""}
{"id": "8322654", "revid": "400694", "url": "https://it.wikipedia.org/wiki?curid=8322654", "title": "Ultimo tango a Parigi (album)", "text": "Ultimo tango a Parigi \u00e8 un album in studio del musicista argentino Gato Barbieri, pubblicato nel 1972 e contenente la colonna sonora dell'omonimo film diretto da Bernardo Bertolucci.\nDescrizione.\nLa colonna sonora del film \"Ultimo tango a Parigi\" composta da Gato Barbieri \u00e8 caratterizzata da un jazz sospeso, con un'orchestrazione malinconia giocata sul ritmo del tango, su cui si innestano gli assoli di sax del musicista e compositore argentino, che tuttavia rientrano un po' nei clich\u00e9 degli anni settanta. La musica ben si adatta alla malinconia e all'erotismo che attraversano il film di Bernardo Bertolucci, contribuendo a sottolinearli.\nL'album \u00e8 stato pubblicato nel 1972 in Italia dalle etichette discografiche United Artists e Liberty in formato LP e musicassetta. L'anno successivo, il disco \u00e8 stato ristampato anche all'estero in numerosissimi paesi, con il titolo tradotto nelle principali lingue, tra cui in inglese (\"Last Tango in Paris\"), in francese (\"Le Dernier Tango \u00e0 Paris\") e in spagnolo (\"El \u00faltimo tango en Par\u00eds\" o \"\u00daltimo tango en Par\u00eds\"). Numerose ristampe sono state prodotte negli anni a seguire, anche in formato Stereo8, CD e CD-ROM. L'album, oltre che dalla United Artists e dalla Liberty \u00e8 stato pubblicato anche da altre case discografiche, quali Gamma, Rykodisc, ST2 Records, MGM, Simply Vinyl, Var\u00e8se Sarabande, Geneon, Quartet Records, Edel e GDM. Le ristampe pi\u00f9 recenti risalgono al 2016.\nLa ristampa in CD del 1998, pubblicata da Rykodisc e ST2 Records negli Stati Uniti e in Brasile, prevede l'aggiunta di una \"Last Tango in Paris Suite\" suddivisa in 29 parti, composta da Barbieri traendo spunto dai temi sviluppati per la colonna sonora originalmente composta per il film.\nDalla colonna sonora \u00e8 stato estratto anche un singolo, pubblicato in 7\" nello stesso 1972 con il medesimo titolo, \"Ultimo tango a Parigi\"."}
{"id": "8322655", "revid": "214753", "url": "https://it.wikipedia.org/wiki?curid=8322655", "title": "Slittino ai Giochi olimpici giovanili", "text": "La disciplina dello slittino \u00e8 presente nel programma dei Giochi olimpici giovanili invernali sin dalla prima edizione del 2012, disputata a Innsbruck in Austria, dove furono assegnate le medaglie nel singolo femminile e in quello maschile, nel doppio e nella staffetta mista. \nA partire dalla terza edizione, svoltasi nel 2020 a Losanna, nella disciplina del doppio, che sino ad allora era ambosessi (ovvero le coppie potevano essere composte da due ragazzi, due ragazze o un ragazzo e una ragazza), venne istituita la separazione di genere, con l'introduzione di due gare separate, una per le ragazze e una per i ragazzi."}
{"id": "8322680", "revid": "834", "url": "https://it.wikipedia.org/wiki?curid=8322680", "title": "Coming of Age (film)", "text": ""}
{"id": "8322682", "revid": "287204", "url": "https://it.wikipedia.org/wiki?curid=8322682", "title": "Ultimo tango a Parigi (disambigua)", "text": ""}
{"id": "8322716", "revid": "287204", "url": "https://it.wikipedia.org/wiki?curid=8322716", "title": "Mears", "text": ""}
{"id": "8322718", "revid": "124921023", "url": "https://it.wikipedia.org/wiki?curid=8322718", "title": "Land Rover Defender (2019)", "text": "Il Land Rover Defender \u00e8 una vettura prodotta dalla casa automobilistica britannica Land Rover a partire dal dicembre 2019 a Nitra, in Slovacchia.\nDescrizione.\nLa vettura, che sostituisce l'originale Land Rover Defender prodotto dal 1948 al 2016, \u00e8 stata presentata il 10 settembre 2019 al Salone di Francoforte. \nL'auto non condivide alcun componente con il precedente modello Defender. A differenza dell'antenata che era realizzata su un telaio a longheroni con carrozzeria separata, il nuovo modello \u00e8 costruito su un telaio monoscocca in alluminio denominato \"D7x\" e derivato dalla piattaforma Jaguar-Land Rover condivisa con altri modelli del gruppo inglese come le contemporanee Discovery e la Range Rover Sport. Per ridurre il peso, la carrozzeria \u00e8 realizzata in materiali plastici. Il Defender viene pi\u00f9 prodotto a Solihull nel Regno Unito, ma nell'impianto di Nitra in Slovacchia.\nLa vettura \u00e8 disponibile in due varianti di carrozzeria e di passo, chiamati 90 ad interasse e tre porte (nome in codice L663) e 110 ad interasse lungo a 5 porte (nome in codice \"L851\").\nLa Defender 110 ha un interasse di 3022 mm ed \u00e8 lunga 4758 mm (5018 mm con la ruota di scorta). La Defender 90 ha un interasse di 2587 mm ed \u00e8 lunga 4323 mm (4583 mm con la ruota di scorta).\nI modelli Defender 90 sono dotati di serie di sospensioni a molle elicoidali, mentre i modelli 110 hanno sospensione pneumatiche. Il Defender \u00e8 dotato di un sistema di sospensioni indipendenti su tutte le ruote, con uno schema a doppio braccio oscillante all'avantreno e multilink a 4 leve e mezzo al retrotreno. L'altezza da terra \u00e8 di 291 mm, con la capacit\u00e0 massima di guado che \u00e8 di 90 cm. L'angolo di attacco anteriore \u00e8 di 38 gradi, mentre quello di uscita posteriore di 40 gradi. \nA spingere la vettura sono i motori della famiglia \"JLR Ingenium\": la diesel D200 mossa da un 4 cilindri 2,0 litri da 200 CV o 241 CV, la diesel D250 con un 6 cilindri 3,0 litri da 250 CV, il benzina P300 mossa da un 2,0 litri da 300 CV e la P400 mossa da un 3,0 litri a 6 cilindri in linea abbinato a un sistema ibrido leggero da 400 CV.\nTutte le varianti sono dotate di cambio automatico ZF a 8 velocit\u00e0 e di trazione integrale permanente.\nLa Defender \u00e8 disponibile negli allestimenti Standard, S, SE, HSE e X. Land Rover offre anche quattro pacchetti, denominati Explorer, Adventure, Urban e Country, che includono vari accessori come una presa d'aria per il motore rialzata, paraspruzzi di maggiori dimensioni e un portapacchi.\nDi serie su tutte le versioni con motorizzazioni sopra i 250 CV ci sono i cerchi in lega da 19 pollici mentre i cerchi in acciaio da 18 pollici sono disponibili su quelle fino a 250 CV, fari a LED e un sistema di infotainment touchscreen da 10 pollici.\nL'utilizzo di telaio monoscocca, sospensioni indipendenti e cambio automatico aumenta notevolmente il comfort di bordo nella guida stradale, ma allo stesso tempo senza penalizzare le capacit\u00e0 in fuoristrada.\nAl lancio sul mercato, la gamma motori comprendeva due motori a benzina e due motori diesel. A settembre 2020 \u00e8 stata presentata una variante con ibrida plug-in e i motori diesel a quattro cilindri sono stati sostituiti dai motori diesel a sei cilindri. Nel febbraio 2021 ha debuttato una versione con motore a benzina V8 da 5,0 litri da 525 CV."}
{"id": "8322720", "revid": "1124164", "url": "https://it.wikipedia.org/wiki?curid=8322720", "title": "Chiesa di Santa Maria Assunta e San Giacomo Maggiore (Albino)", "text": "La chiesa di Santa Maria Assunta e San Giacomo Maggiore \u00e8 il luogo di culto cattolico di Albino, in provincia di Bergamo, e si trova nella frazione Vall'Alta.\nNell'ambito della diocesi di Bergamo, la chiesa \u00e8 sede parrocchiale facente parte del vicariato di Albino-Nembro con decreto del 27 maggio 1979 del vescovo Giulio Oggioni\nStoria.\nUna chiesa intitolata a santa Maria risulta presente sul territorio collinare albinese gi\u00e0 dal 1304. La chiesa godeva di un beneficio con la chiesa dedicata a san Zeno di Cene. Risulta inserita nell'elenco \"nota ecclesiarum\" stilato da Bernab\u00f2 Visconti nel 1360 per conoscere le rendite e versare le relative imposte ai Visconti di Milano, dove viene indicata come \"ecclesia sancte Marie de Valotta et Zenonis de Cene\" con tre beneficiari \"l'altare sancti Iacobi situm in ecclesia sancte Marie de Valotta\" aveva un proprio \"rector\" con un reddito pari a lire 12\". La chiesa era composta da un luogo di culto maggiore con accanto una piccola cappella. Nel 1424 la chiesa era sussidiaria di quella di chiesa di San Martino di Nembro che ne godeva il giuspatronato.\nDocumenti censuali del vescovo Vittore Soranzo conservati nell'archivio diocesano documentano che fino al 1463 la chiesa era unita a quella di Cene fino al 5 marzo del medesimo anno, quando con atto notarile del notaio Giovanni Francesco Salvetti per decreto del vescovo Giovanni Barozzi, le due chiese furono rese autonome. Risulter\u00e0 ancora appartenente alla pieve di Nembro negli atti della visita pastorale del 1575 di san Carlo Borromeo, cosa che risulta essere invariata nella nuova divisione vicariale \"Acta synodalia bergomensis ecclesiae\", dalla quali verr\u00e0 smembrata solo nel 1861, per essere unita a quella di Albino nel 1939.\nL'antica chiesa fu ricostruita nel XVIII secolo, dal 1759 al 1787, sull'antica cappella venendo consacrata il 18 ottobre 1790 con il rito della dedicazione a santa Maria Assunta e san Giacomo il Maggiore.\nDescrizione.\nEsterno.\nLa grande chiesa ha il classico orientamento ad est, ed \u00e8 posta piuttosto elevata rispetto alla strada comunale. L'edificio \u00e8 preceduto da un grande sagrato con pavimentazione in ciottolato di fiume accessibile da una gradinata, e circondato dalla balaustra. La facciata presenta due torrette poste ai lati a pianta circolare, probabilmente edificate con la funzione di campanili. e terminanti con una tribuna ottagonale. La facciata si sviluppa su due ordini. Quello inferiore \u00e8 accessibile da nove gradini ed \u00e8 suddiviso da lesene in tre sezioni, di cui quelle centrale leggermente avanzata e con l'ingresso principale in marmo bianco rosato delle cave di Zandobbio. In due nicchie poste nelle sezioni laterali leggermente sfondate, presentano le statue della Madonna Assunta e di san Giacomo apostolo. L'ordine superiore presenta nella parte centrale una grande apertura rettangolare che porta luce all'aula avente nella parte superiore un timpano semicircolare. Due colonne circolari ai lati csostengono la trabeazione e il timpano triangolare, modanato e sporgente.\nInterno.\nL'interno a navata unica \u00e8 a pianta rettangolare ed \u00e8 preceduta da una bussola in noce che si amplifica fino al presbiterio, che \u00e8 rettangolare, preceduto dall'arco trionfale e culminante con l'abside semicircolare con il coro coperto dal catino absidale. La navata divisa in lesene, ha due cappelle per lato che si aprono ad arco divise dagli ingressi laterali, anche questi preceduti dalla bussola lignea. Le lesene laterali culminano in capitelli dorati che sorreggono il cornicione che percorre tutta l'aula. L'altare della Madonna del Santo Rosario ospita la statua lignea opera di Angelo Virgilio Vavassori.\nGli altari conservano opere di un certo rilievo artistico, in particolare il dipinto \"Santi Sebastiano, Antonio abate, Rocco e Cristoforo\" lavoro di Enea Salmeggia. la pala d'altare maggiore raffigurante \"Maria Assunta in cielo con la Trinit\u00e0 e san Giacomo\" restaurata nel 2008. L'organo \u00e8 un lavoro Bossi Foglia del 1828. In un'urna di vetro si conserva il corpo di santa Albina e le reliquie di santa Vittoria, martire romana."}
{"id": "8322722", "revid": "1573940", "url": "https://it.wikipedia.org/wiki?curid=8322722", "title": "Lanius newtoni", "text": "Il fiscal di S\u00e3o Tom\u00e9 (Lanius newtoni () \u00e8 un uccello passeriforme della famiglia Laniidae, endemico dell'isola di S\u00e3o Tom\u00e9.\nConservazione.\nLa Lista rossa IUCN classifica \"Lanius newtoni\" come specie in pericolo critico di estinzione (\"Critically Endangered\")."}
{"id": "8322731", "revid": "188116", "url": "https://it.wikipedia.org/wiki?curid=8322731", "title": "Camp Del Din", "text": ""}
{"id": "8322733", "revid": "767487", "url": "https://it.wikipedia.org/wiki?curid=8322733", "title": "Ana Borges", "text": "Carriera.\nNazionale.\nBorges viene chiamata dalla federazione calcistica del Portogallo (\"Federa\u00e7\u00e3o Portuguesa de Futebol\" - FPF) per indossare la maglia della nazionale Under-19 fin dal 2006, convocata dal tecnico Arnaldo Cunha in occasione qualificazioni al campionato europeo di Islanda 2007, facendo il suo debutto, appena sedicenne, il 28 settembre 2006, nell'incontro pareggiato per 0-0 con le pari et\u00e0 della rilevando M\u00f3nica Gon\u00e7alves all'67'. Con le compagne condivide il percorso della propria nazionale che la vede superare la prima fase di qualificazione ma fallire l'accesso alla fase finale, impiegata in cinque dei sei incontri complessivi delle due fasi. Rimasta in rosa anche per l'anno successivo, questa volta convocata dalla subentrata M\u00f3nica Jorge sulla panchina del Portogallo, disputa tutti i sei incontri della fase di qualificazione all'Europeo di Francia 2008, andando a rete in due occasioni nella prima fase, quella che all'85' fissa il risultato sul 4-0 nel primo incontro con la , la prima in carriera con la maglia della nazionale, e cinque giorni pi\u00f9 tardi quella che al 28' accorcia le distanze nel parziale di 2-1 con l', incontro poi vinto dalle islandesi per 3-2. Anche in quell'occasione il Portogallo, con due sconfitte e un pareggio nella seconda fase, fallisce l'accesso alla fase finale. Jorge continua a convocarla anche per le qualificazioni all'Europeo di Bielorussia 2009, con Borges impiegata in tutti i sei incontri delle due fasi e che va a rete il 26 settembre 2008, nella partita inaugurale del gruppo 1, dove al 73' sigla il gol della bandiera nell'incontro perso 4-1 con la . Il Portogallo, che passa la prima fase come migliore tra le terze classificate, conclude la seconda fase il 28 aprile 2009 con la vittoria sul per 2-1, chiudendo al terzo posto il gruppo 3 e fallendo ancora l'accesso alla fase finale; quella per Borges fu anche l'ultima partita in U-19.\nNel frattempo M\u00f3nica Jorge, che ricopre anche l'incarico di commissario tecnico della nazionale maggiore, decide di convocarla anche nella formazione \"senior\", chiamandola in occasione dell'edizione 2009 dell'Algarve Cup, dove Borges, scesa in campo in tutti i quattro incontri, si rende protagonista siglando due reti, il 4 marzo 2009, la prima in nazionale maggiore, riequilibrando il risultato con la , incontro poi vinto per 2-1 dalle lusitane, e due giorni pi\u00f9 tardi quella del parziale 2-0 sul , partita poi terminata 2-1. In quell'occasione il Portogallo chiude all'ottavo posto, perdendo la finale per la settima piazza con la ai tiri di rigore dopo che i tempi regolamentari si chiusero con una rete per parte; Borges termina il torneo come miglior marcatrice della sua nazionale a pari merito con Edite Fernandes."}
{"id": "8322736", "revid": "8660", "url": "https://it.wikipedia.org/wiki?curid=8322736", "title": "Maastricht Wildcats 2019", "text": "Questa voce raccoglie le informazioni riguardanti i Maastricht Wildcats nelle competizioni ufficiali della stagione 2019."}
{"id": "8322755", "revid": "110157", "url": "https://it.wikipedia.org/wiki?curid=8322755", "title": "Chiesa di Sant'Agata (Prossedi)", "text": "La chiesa di Sant'Agata \u00e8 la chiesa di Prossedi, in provincia di Latina.\nDescrizione.\nLa chiesa di Sant'Agata si erge sull'altura pi\u00f9 alta di Prossedi e domina dall'alto l'intero nucleo abitativo. La sua costruzione \u00e8 cominciata presumibilmente nel 1788 come ampliamento della chiesa precedente edificata nel 1655. Infatti questa chiesa era insufficiente a ricevere l'intera popolazione e dunque era necessaria la costruzione di una chiesa pi\u00f9 capiente che potesse rispondere alle esigenze religiose del popolo. Cos\u00ec, gi\u00e0 nel 1802 la chiesa era stata innalzata nel suo interno di 40 palmi ed erano gi\u00e0 state costruite le cappelle.\nLa fabbrica venne interrotta a pi\u00f9 riprese per mancanza di fondi. Il progetto iniziale prevedeva la spesa di oltre 6000 scudi e nonostante i contributi da parte del papa Pio VI che ne aveva elogiato il progetto, i lavori rimasero incompiuti per pi\u00f9 di 25 anni.\nAl fine di agevolarne il compimento venne fatto un nuovo progetto che, scartando il gettito dell'enorme volta delineata nel primo, ridusse la spesa a termini pi\u00f9 discreti. La costruzione \u00e8 stata terminata nel 1829 e venne dedicata a sant'Agata vergine e martire. Di stile neoclassico, essa sorge all'interno del nucleo del paese e si affaccia su piazza XI febbraio. Il prospetto principale sulla piazza si caratterizza per una massa muraria elementare di notevoli dimensioni. Nelle sue dimensioni, insieme al castello baronale, ci permette di individuare l'immagine del paese.\nLa pianta \u00e8 a croce greca, con absidi e cappelle negli angoli della croce, probabilmente trova il suo modello nella sacrestia, di origine posteriore alla chiesa. L'organismo della sacrestia manifesta nell'impianto e nello stile, una riassunzione dei modelli cinquecenteschi soprattutto nel portico d'accesso dove troviamo paraste in pietra e costolature che ne innervano la copertura a cupola. L'interno della chiesa ripete i motivi del portico della sacrestia, \u00e8 coperto con una cupola emisferica posta all'incrocio dei bracci e da volte a botte che si innestano su un fregio. La ricchezza di particolari decorativi costituiti da costoloni circolari nella volta e da nervature nella cupola arricchita da fregi floreali, accentua e allo stesso tempo appesantisce il valore elementare.\nNel corso degli anni \u00e8 stata sottoposta a diversi restauri, l'ultimo avvenuto nel 2005. All'interno della chiesa un'iscrizione recita cos\u00ec: TEMPLUM HOC DIVAE AGATHAE VIRGINI ET MARTIRI TITULARI ET PATRONAE DICATUM ANNO DOMINI MDCCCVII (Questo tempio \u00e8 dedicato a Sant'Agata Vergine e Martire titolare e patrona Anno del Signore 1807) La parte inferiore della cupola \u00e8 circondata invece da questa iscrizione:STANS B. AGATHA IN MEDIO CARCERIS EXPANSIS MANIBUS ORABAT (La beata Agata mentre entrava all'interno del carcere pregava con le mani aperte). Questa iscrizione si rif\u00e0 agli atti del martirio di sant'Agata. Su questa frase, inoltre, si basa il canto composto da Filippo Tarallo presumibilmente nel 1908. Questo inno a sant'Agata viene cantato dalle monache clarisse di Catania al passaggio della processione del posto della santa patrona catanese."}
{"id": "8322761", "revid": "1573940", "url": "https://it.wikipedia.org/wiki?curid=8322761", "title": "Chiesa di San Nicola (Prossedi)", "text": "La chiesa di San Nicola \u00e8 una chiesa di Prossedi, in provincia di Latina e diocesi di Frosinone-Veroli-Ferentino.\nDescrizione.\nNel centro storico, lungo via Roma troviamo la chiesa di San Nicola, di stile romanico. Ubicata entro le mura castellane dell'antico borgo di Prossedi, \u00e8 stata costruita nel XIII secolo in onore di san Nicola ed \u00e8 la chiesa pi\u00f9 antica nel territorio comunale. Nel corso degli anni si arriv\u00f2 a trascurarla, tanto che nel 1846, il vescovo della diocesi di Ferentino decise di emettere un decreto di chiusura al culto poich\u00e9 essa rischiava di crollare ed era divenuta stalla di animali. Grazie all'interessamento di alcuni prossedani ed a quello dei religiosi la chiesa non fu chiusa.\nNel 1900 il giovane vice parroco don Salvatore Baldassarra si adoper\u00f2 per coinvolgere tutta la popolazione ed il principe Placido Gabrielli nei lavori di restauro. La popolazione ed il principe risposero ognuno con le proprie possibilit\u00e0 finanziarie e cos\u00ec nella prima met\u00e0 dell'anno 1902 la chiesa venne riaperta al culto. L'ultimo restauro \u00e8 iniziato nel 1992 ed \u00e8 durato circa 11 anni.\nL'interno della chiesa \u00e8 a forma rettangolare. La copertura si presenta con arcate ogivali e travatura a vista, mentre, nella parte absidale si trovano due campate costituite da volte a crociera. L'altare domina dall'alto tutta la chiesa."}
{"id": "8322764", "revid": "594360", "url": "https://it.wikipedia.org/wiki?curid=8322764", "title": "Naneun gil-eseo yeon-yein-eul juwossda", "text": ""}
{"id": "8322770", "revid": "1543377", "url": "https://it.wikipedia.org/wiki?curid=8322770", "title": "Imperial Hero", "text": " \nImperial Hero \u00e8 un gioco di ruolo multiplayer online gratuito (MMORPG) creato dalla societ\u00e0 bulgara di sviluppo di videogiochi Imperia Online S.p.a.. Viene lanciato per la prima volta nel 2009, dopo un anno di sviluppo dell'idea e del gameplay. \"Imperial Hero\" \u00e8 tradotto in 27 lingue. Nel 2015 Imperia Online S.p.a. lancia una nuova versione del gioco di ruolo, \"Imperial Hero II\", disponibile per Android, Facebook e web. Nel 2017 il gioco \u00e8 pubblicato da \"Destiny Development\" in Russia. \nModalit\u00e0 di gioco.\n\"Imperial Hero\" \u00e8 un gioco multipiattaforma: c'\u00e8 un impero di nome Ayarr che \u00e8 composto da 32 province. Per poter giocare, l'utente deve prima registrarsi tramite il sito web. Quando crea il proprio personaggio, ogni giocatore viene distribuito in una delle tre fazioni dell'impero (Haroda, Farolin o Sonoria) che sono in conflitto e di conseguenza il giocatore sar\u00e0 in conflitto con gli altri giocatori delle altre fazioni. \nI giocatori possono scegliere fra tre tipi di \"eroi\": ranger, guerriero e mistico, prendendo in considerazione che ogni classe ha i suoi punti di forza e di debolezza. I personaggi nel gioco guadagnano punti esperienza sconfiggendo i nemici: umanoidi o mostri. Ogni personaggio ha un profilo personale e pu\u00f2 ottenere vari titoli ogni settimana che possono fornirgli anche dei bonus. I giocatori vengono incoraggiati a unirsi a una gilda e ad aiutarsi a vicenda per sopravvivere e per raggiungere il successo nell'impero Ayarr. Inoltre, i giocatori gestiscono il proprio personaggio che \u00e8 il leader di un gruppo di massimo 5 mercenari. Eroi e mercenari possono specializzarsi in una delle 6 classi che possiedono diversi incantesimi e abilit\u00e0. Qualsiasi membro del gruppo pu\u00f2 essere anche equipaggiato di oggetti che migliorano le sue abilit\u00e0 e lo rendono pi\u00f9 forte. Sconfiggendo i nemici e completando le missioni, la gilda accumula pi\u00f9 esperienza e alza il proprio livello, il che sblocca pi\u00f9 abilit\u00e0 e opzioni. \nLa battaglia.\nCi sono zone di battaglia ovunque nell'impero Ayarr, dove la forza di ogni gilda dipende dai diversi nemici che sono di diversi tipi. La battaglia si svolge automaticamente e a turni. L'unica cosa che il giocatore deve fare prima dell'inizio della battaglia \u00e8 di scegliere il proprio gruppo di combattenti e di iniziare la battaglia: poi essa si calcola automaticamente. Come saranno distribuite le unit\u00e0 sul campo di battaglia, \u00e8 di grande importanza. \nSconfiggere i nemici pu\u00f2 portare al giocatore oggetti rari che possono essere usati per migliorare il suo personaggio e i suoi mercenari. \nGiocatore contro giocatore (PvP).\nIn Imperial Hero i giocatori competono tra di loro in vari modi. Possono attaccarsi a vicenda per saccheggiare delle risorse, possono partecipare a tornei dove si fanno battaglie o possono difendere i confini della propria fazione dagli attacchi delle altre fazioni nella pattuglia di confine. I vincitori durante le varie attivit\u00e0 PvP ricevono premi settimanali a seconda dei risultati raggiunti. \nCreazione.\nI giocatori possono scegliere una delle tre professioni principali e una delle sei professioni secondarie che consentono la creazione di vari oggetti, da materiali di consumo fino a equipaggiamento da combattimento. Inoltre, devono andare nelle altre province per raccogliere i materiali necessari per la creazione. Girando per le province per\u00f2 i giocatori rischiano di essere attaccati o saccheggiati dagli altri giocatori. Una volta raccolte le risorse grezze, queste risorse vengono trasformate in materiali che possono essere utilizzati per la produzione di alcuni dei pi\u00f9 potenti artefatti nel gioco. \nReputazione e titoli.\nI giocatori possono migliorare la propria reputazione nelle varie fazioni e sottofazioni dell'impero Ayarr completando le missioni e sconfiggendo i nemici. Da un lato, la buona reputazione fornisce bonus al personaggio sotto forma di sconti nei negozi, e dall'altro gli fornisce titoli onorari. La maggior parte dei titoli forniscono anche dei premi: pi\u00f9 raro \u00e8 il titolo, maggiore \u00e8 la ricompensa per l'eroe. \nCommercio.\nI giocatori di tutte le fazioni possono scambiare risorse, rifornimenti, oggetti e merce rara. Queste azioni vengono eseguite tramite l'asta nel gioco e tramite il mercato delle risorse. L'economia del gioco consente il libero scambio della maggior parte dei beni e i giocatori esperti possono persino accumulare ricchezza. \nGilde.\nI giocatori possono formare gilde fino a 50 persone. Cos\u00ec possono inviare messaggi personali, condividere risorse tra loro e raggiungere obiettivi comuni. Inoltre, ogni gilda pu\u00f2 costruire un castello a cui possono accedere solo i membri della stessa gilda. La costruzione di strutture aggiuntive nel castello fornisce bonus a tutti i membri della gilda. Le gilde possono attaccare i castelli delle altre gilde per saccheggiare le loro risorse e per infliggere danni ai loro edifici. I giocatori attaccano con il proprio gruppo e combattono contro i nemici che fanno parte della gilda in difesa. Le gilde sono hanno anche guarnigioni che sono composte da grandi gruppi di mercenari, leali alla gilda. I mercenari aiutano quando si attaccano gli altri castelli e quando si deve difendere il castello della gilda. \nWorld Boss.\nL'evento World Boss \u00e8 attivo quando nell'impero Ayarr arriva una creatura minacciosa e molto potente a terrorizzare i giocatori. L'unico modo per sconfiggere il World Boss \u00e8 se i giocatori si uniscono tutti insieme. Attaccare e sconfiggere il World Boss offre grandi ricompense ai partecipanti. \nNel 2019 inizia la prima \"Maratona invernale\" durante la quale nell'arco di 10 giorni i giocatori devono sconfiggere un Boss, devono competere tra di loro e devono tuffarsi nell'avventura nell'Isola antica. \nEdifici.\nTaverna: il luogo dove i giocatori vanno per trovare tutte le missioni. Gli eroi possono anche lavorare l\u00ec per guadagnare oro. La quantit\u00e0 di oro che guadagneranno dipende dal tempo di lavoro e aumenta alzando i livelli nel gioco \nNegozio d'armi: dentro i giocatori possono comprare e vendere le armi e ogni 15 minuti appaiono nuovi articoli. I giocatori possono acquisire nuove armi in cambio di diamanti e ad ogni aggiornamento hanno la possibilit\u00e0 di comprare altre armi pi\u00f9 potenti. L'equipaggiamento del personaggio pu\u00f2 essere riparato nel negozio. Questo \u00e8 necessario perch\u00e9 la resistenza dell'equipaggiamento diminuisce quando si usa durante la battaglia e soprattutto quando l'eroe muore durante la battaglia. \nNegozio di armature: qui i giocatori possono comprare e vendere le armature. Gli oggetti vengono aggiornati ogni 15 minuti e i giocatori possono acquistare nuove armature in cambio di diamanti. Con ogni aggiornamento si possono ottenere armature diverse e pi\u00f9 forti. Sia le armi che le armature possono essere riparate nel negozio perch\u00e9 la loro resistenza diminuisce quando vengono usate o se eroe muore durante la battaglia. \nGioielleria: dentro questo negozio i giocatori possono commerciare diversi gioielli e ogni 15 minuti appaiono nuovi articoli. Si possono generare nuovi gioielli in cambio di diamanti e con ogni aggiornamento dei gioielli dentro il negozio c'\u00e8 una possibilit\u00e0 maggiore di acquisto di oggetti pi\u00f9 potenti. I gioielli possono essere anche riparati perch\u00e9 la loro resistenza diminuisce dopo ogni battaglia o se l'eroe muore durante la battaglia. \nGuaritore: la salute e lo spirito dell'eroe possono essere curati a pagamento. I giocatori possono commerciare anche vari pozioni. I nuovi oggetti appaiono ogni 15 minuti e i giocatori possono acquistare una nuova pozione in cambio di diamanti. Con ogni aggiornamento del negozio si possono acquistare pozioni diverse e pi\u00f9 forti. Inoltre, anche l'equipaggiamento dell'eroe pu\u00f2 essere riparato qui.\nTempio: il luogo in cui i giocatori possono ricevere un premio gratuito sotto forma di forziere ogni 12 ore. In cambio di diamanti, possono ricevere anche pi\u00f9 di un forziere. \nNomination.\n\"TIGA Games Industry Awards 2016\" :\nConcorso nazionale \"Impresa innovativa dell'anno\" "}
{"id": "8322771", "revid": "486946", "url": "https://it.wikipedia.org/wiki?curid=8322771", "title": "Thietmaro di Meissen", "text": ""}
{"id": "8322773", "revid": "465169", "url": "https://it.wikipedia.org/wiki?curid=8322773", "title": "Andromeda (Elodie)", "text": "Andromeda \u00e8 un singolo della cantante italiana Elodie, pubblicato il 5 febbraio 2020 come settimo estratto dal terzo album in studio \"This Is Elodie\".\nCon il brano, scritto da Mahmood e composto e prodotto da Dardust, la cantante si \u00e8 presentata al Festival di Sanremo 2020, segnando la sua seconda partecipazione alla kermesse dopo l'edizione del 2017. Il brano si \u00e8 classificato al 7\u00ba posto.\nPubblicazione.\n\"Andromeda\", insieme agli altri brani che hanno partecipato al Festival di Sanremo 2020, \u00e8 stata annunciata il 6 gennaio 2020 durante una puntata speciale dei \"Soliti ignoti\". Il 9 aprile 2020 \u00e8 stato pubblicato un EP contenente due remix della canzone in collaborazione con la cantante Madame e i produttori Merk &amp; Kremont.\nDescrizione.\nIn \"Andromeda\", Elodie parla di una relazione con un uomo pi\u00f9 grande di lei, ma ancora incapace di intraprendere una storia seria. Il titolo fa riferimento all'omonima costellazione, strettamente collegata alla mitologia greca.\nAccoglienza.\n\"OptiMagazine\" ha definito il ritornello del brano \u00absquisitamente orecchiabile\u00bb, lodandone la produzione. \"Billboard Italia\" l'ha descritto come \u00abuno dei brani pi\u00f9 moderni e strutturalmente complessi\u00bb del Festival di Sanremo 2020.\nVideo musicale.\nIl videoclip, diretto da Attilio Cusani, \u00e8 stato reso disponibile il 5 febbraio 2020 attraverso il canale YouTube della cantante.\nSuccesso commerciale.\nIn Italia il brano \u00e8 stato il 22\u00ba pi\u00f9 trasmesso dalle radio nel 2020."}
{"id": "8322781", "revid": "205250", "url": "https://it.wikipedia.org/wiki?curid=8322781", "title": "Ermellina Malatesta", "text": "Biografia.\nEra l'unica figlia di Pandolfo Malatesta, di Niccol\u00f2 detto \"Cocco\" (?-1464), conte di Ghiaggiolo.\nSpos\u00f2 il condottiero Gianfrancesco di Bagno per intercessione di papa Paolo III portando in dote prestigiosi feudi e al marito il titolo di conte di Ghiaggiolo. Il matrimonio port\u00f2 per\u00f2 ad inimicarsi la famiglia Malatesta. Nel 1470 venne infatti trucidato Sallustio Malatesta nella casa di Giovanni Marcoselli, cognato di Gianfrancesco, da Roberto Malatesta, che fece giustiziare dal popolo il Marcoselli e scrisse alle corti d'Italia insinuando che del delitto non fosse estraneo Gianfrancesco. I signori dell'epoca non prestarono fede a quanto scritto dal Malatesta e tanto meno papa Sisto IV, che invi\u00f2 Gianfrancesco con 400 uomini a sottomettere Todi e Spoleto. Nel 1471 alla morte del padre, Ermellina ottenne dal vescovo di Sarsina Antonio Malatesta, suo parente, il feudo di Fontanafredda. Sostenne una lite per il feudo di Ghiaggiolo con il vescovo di Ravenna Filiasio Roverella, che ne rivendicava la giurisdizione. Ma papa Sisto IV diede ragione alla Malatesta.\nDiscendenza.\nErmellina e Gianfrancesco ebbero otto figli:"}
{"id": "8322792", "revid": "1372005", "url": "https://it.wikipedia.org/wiki?curid=8322792", "title": "G\u00fcnther di Merseburg", "text": ""}
{"id": "8322800", "revid": "547034", "url": "https://it.wikipedia.org/wiki?curid=8322800", "title": "Night of the Living Doo", "text": "Night of the Living Doo (trad. lett. \"La notte dei Doo viventi\") \u00e8 uno speciale televisivo animato americano trasmesso su Cartoon Network il 31 ottobre 2001.\nIl titolo si riferisce al film \"La notte dei morti viventi (film 1968)\" di George A. Romero.\nL'animazione \u00e8 stata prodotta da Cartoon Network e trasmessa in piccoli segmenti durante le interruzioni pubblicitarie di una maratona di Halloween con Scooby-Doo, alla fine della maratona lo speciale \u00e8 stato trasmesso per intero ed \u00e8 stato reso disponibile sul sito web di Adult Swim per un breve periodo. \nNon \u00e8 stato rilasciato su Home video ed \u00e8 inedito in Italia.\nNel 2002 ha vinto un Annie Awards per il miglior corto.\nTrama.\nScooby-Doo e la banda di Mystery Inc. raccolgono un autostoppista Gary Coleman ma durante il viaggio la Mystery Machine li lascia bloccati in un castello infestato di propriet\u00e0 di David Cross."}
{"id": "8322801", "revid": "767487", "url": "https://it.wikipedia.org/wiki?curid=8322801", "title": "Honig im Kopf", "text": "Honig im Kopf \u00e8 un film tedesco del 2014 diretto da Til Schweiger.\nRemake.\nIl film \u00e8 stato ripreso dallo stesso Til Schweiger per realizzare il remake \"Un viaggio indimenticabile\" (\"Head Full of Honey\"), uscito nel 2018."}
{"id": "8322806", "revid": "6923", "url": "https://it.wikipedia.org/wiki?curid=8322806", "title": "Abbazia di Trzebnica", "text": "L'abbazia di Trzebnica \u00e8 un antico monastero femminile cistercense della Slesia, oggi in Polonia.\nStoria.\nL'abbazia fu fondata nel 1203 da Enrico I, duca di Slesia, e da sua moglie Edvige.\nSecondo la tradizione, il duca fond\u00f2 l'abbazia per esaudire un voto dopo essersi salvato mentre stave per annegare con il suo cavallo.\nLe prime monache giunsero dall'abbazia cistercense di Kitzingen, in diocesi di Bamberga, presso la quale la duchessa Edvige aveva trascorso l'infanzia ed era stata educata: la prima badessa fu Petrissa, gi\u00e0 governante di Edvige.\nGertrude, figlia dei duchi, fu monaca a Trzebnica e poi badessa. Anche Edvige, rimasta vedova, abbracci\u00f2 la vita religiosa nel monastero.\nLa chiesa abbaziale fu consacrata nel 1219. Dopo i lavori di rifacimento effettuati tra il 1741 e il 1789, l'edificio pass\u00f2 dalle originali forme romaniche a quelle barocche. La chiesa conserva lavori di Franz Joseph Mangoldt, Michael Willmann e Felix Anton Scheffler; la pala dell'altare maggiore, raffigurante l'Assunzione della Vergine, \u00e8 di Christian Philipp Bentum (1747/1748).\nCon il trattato di Breslavia del 1742 la Slesia pass\u00f2 alla Prussia protestante: dopo la morte dell'ultima badessa, nel 1810, l'abbazia fu soppressa e secolarizzata da Federico Guglielmo III. Fu donata dal a Gebhard Leberecht von Bl\u00fccher, principe di Wahlstatt, e poi pass\u00f2 all'ordine melitense.\nFu poi ceduta alle suore borromee, che ne fecero la casa-madre della loro congregazione."}
{"id": "8322814", "revid": "80598", "url": "https://it.wikipedia.org/wiki?curid=8322814", "title": "Una roccia dal cuore caldo", "text": "Una roccia dal cuore caldo \u00e8 il primo album raccolta del cantante italiano Adriano Pappalardo, pubblicato sia dalla RCA (serie Linea Tre) che dalla Polydor (serie Successo) nel 1980."}
{"id": "8322836", "revid": "767487", "url": "https://it.wikipedia.org/wiki?curid=8322836", "title": "Minari", "text": "Minari \u00e8 un film del 2020 scritto e diretto da Lee Isaac Chung.\nHa vinto il al Sundance Film Festival 2020 e il Golden Globe per miglior film straniero.\nTrama.\nLa famiglia di origine coreana Yi si trasferisce dalla California all\u2019Arkansas, in una casa su ruote in mezzo a un terreno agricolo che il padre Jacob vuole coltivare, con prodotti tipici coreani, al fine di venderli ai rivenditori di Dallas. Jacob vuole fare tutto per proprio conto, rifiutandosi di pagare qualcuno che gli dica dove e come poter usufruire dell\u2019acqua del proprio terreno, facendosi aiutare solamente dallo strambo Paul.\nAll\u2019entusiasmo di Jacob per la loro nuova vita si contrappone la delusione e l\u2019ansia della moglie Monica, scontenta della loro casa in mezzo al nulla e troppo lontana dall\u2019ospedale. Il loro figlio pi\u00f9 piccolo David ha infatti delle patologie cardiache che gli impediscono di correre e di affaticarsi, dunque trovarsi cos\u00ec distanti da una struttura ospedaliera per la donna comporta una grandissima dose di preoccupazioni. Oltre a David, la coppia ha anche una figlia pi\u00f9 grande, di nome Anne.\nPer mantenersi, seppur a fatica e visto l'impegno che Jacob riserva alla propria terra, i due coniugi lavorano in un\u2019azienda in cui controllano il sesso dei pulcini, procedura utile per capire il loro utilizzo. Jacob e Monica litigano spesso, il clima a casa \u00e8 costantemente teso e di questo sono coscienti anche i loro figli. Purtroppo i soldi sono pochi e il lavoro da fare \u00e8 troppo. Per questo marito e moglie decidono di far venire dalla Corea del Sud la madre di quest'ultima, Soon-ja.\nDavid non ha mai conosciuto sua nonna e, fin dal primo momento, \u00e8 abbastanza diffidente nei suoi confronti. Il bambino \u00e8 costretto a condividere con lei la stanza da letto e questo alimenta le antipatie che prova inizialmente nei confronti dell'anziana. Soon-ja non sembra rispettare le aspettative di David riguardo a come dovrebbe essere una nonna: la donna, infatti, non cucina i biscotti e dice le parolacce. Soon-ja \u00e8 effettivamente una donna sui generis, ma cercher\u00e0 di adattarsi tanto alla sua nuova vita americana, quanto nel cercare di creare un legame con i suoi nipoti.\nJacob e la sua famiglia inizieranno ad avere diversi problemi, tra cui il prosciugamento della fonte d\u2019acqua che l\u2019uomo aveva inizialmente trovato per il suo campo, nonch\u00e9 la disdetta da parte di un commerciante di Dallas di un carico dei suoi prodotti coltivati. Nonostante i problemi, l\u2019uomo continuer\u00e0 a opporsi al desiderio della moglie Monica di tornare in California. Questo porta la coppia sempre pi\u00f9 vicino a un punto di rottura.\nNel frattempo David e Soon-ja cominciano a stringere amicizia. La donna porta i bambini a piantare i semi del minari (pianta simile al crescione americano ed europeo), gioca con loro a carte e cura anche David nel momento in cui gli cade un cassetto sul piede. La nonna lo incoraggia anche a fare pi\u00f9 attivit\u00e0 fisica, pratica proibita al bambino vista la preoccupazione dei genitori per i suoi problemi al cuore, dicendogli che sa che lui \u00e8 pi\u00f9 forte di quanto loro pensino.\nUna notte, per\u00f2, Soon-ja rimane vittima di un ictus. Pur sopravvivendo grazie alle cure immediate, avr\u00e0 successive difficolt\u00e0 sia nei movimenti sia nel parlare. La famiglia Yi, senza la nonna Soon-ja, si reca a Oklahoma City per la visita al cuore di David. Jacob ha inoltre un appuntamento lo stesso giorno con un possibile acquirente. Le tensioni tra Jacob e Monica si manifesteranno anche in questo caso, con l\u2019uomo che sembra pi\u00f9 interessato alla vendita dei propri prodotti che alla visita del figlio.\nAnche quando il medico dir\u00e0 che le condizioni di David sono migliorate e dopo che Jacob avr\u00e0 stretto un accordo con l\u2019acquirente, tra l\u2019uomo e la donna non ci sar\u00e0 pi\u00f9 niente da fare. Monica, dunque, dopo aver rinfacciato a Jacob di tenere pi\u00f9 al proprio lavoro che alla sua famiglia, decide che \u00e8 il caso di separarsi e, dolorosamente, Jacob accetta.\nSoon-ja, durante la giornata trascorsa a Oklahoma City dalla famiglia Yi, rimane a casa da sola. Cercando di aiutare a sistemare la dimora e il terreno, la donna dar\u00e0 accidentalmente fuoco al fienile in cui Jacob tiene i suoi prodotti. Quando arriva la famiglia, \u00e8 rimasto poco da fare. I due coniugi tentano di salvare qualcosa, ma alla fine rinunciano ai prodotti, scegliendo invece di sopravvivere. Nel mentre, Soon-ja si allontana in preda alla confusione. Anne e David la chiamano per farla tornare indietro. Vedendo che la loro voce non sortisce alcun effetto, David comincia a correre per bloccarle la strada. Quando arriva dalla donna, le prende la mano e insieme si dirigono verso casa.\nQualche tempo dopo, il film mostra Jacob ormai convinto nel farsi aiutare con l\u2019impianto di irrigazione per il suo campo: la famiglia ha deciso di rimanere insieme nella loro casa su ruote. Nel finale, Jacob e David sono vicino al torrente dove il bambino andava con la propria nonna. Il minari \u00e8 cresciuto bene e i due iniziano a raccoglierlo.\nProduzione.\nNel luglio 2019, \u00e8 stato annunciato che Steven Yeun, Han Ye-ri, Yoon Yeo-jeong e Will Patton si erano uniti al cast del film, prodotto dalla Plan B Entertainment e distribuito dalla A24. Le riprese sono cominciate nel luglio 2019 a Tulsa.\nDistribuzione.\nIl film \u00e8 stato presentato in anteprima al Sundance Film Festival il 26 gennaio 2020. Ha avuto una distribuzione limitata da parte di A24 nelle sale cinematografiche statunitensi a partire dall'11 dicembre dello stesso anno. In Italia \u00e8 stato distribuito nei cinema il 26 aprile 2021.\nInoltre \u00e8 stato reso disponibile dal 5 maggio 2021 su Sky Cinema e in streaming su Now."}
{"id": "8322849", "revid": "767487", "url": "https://it.wikipedia.org/wiki?curid=8322849", "title": "A Feather in Her Hat", "text": "A Feather in Her Hat \u00e8 un film statunitense del 1935 diretto da Alfred Santell e basato sull'omonimo libro di I. A. R. Wylie."}
{"id": "8322858", "revid": "1543377", "url": "https://it.wikipedia.org/wiki?curid=8322858", "title": "Nibbixwoud", "text": "Nibbixwoud \u00e8 un villaggio (\"dorp\") di circa abitanti del nord-ovest dei Paesi Bassi, facente parte della provincia dell'Olanda Settentrionale (\"Noord-Holland\") e situato nella regione della Frisia Occidentale (\"West-Friesland\"). Dal punto di vista amministrativo, si tratta di un ex-comune, dal 1979 accorpato alla municipalit\u00e0 di Wognum e dal 2007 alla municipalit\u00e0 di Medemblik.\nGeografia fisica.\nNibbixwoud si trova nella parte sud-occidentale della regione della Frisia Occidentale, a pochi chilometri dalla costa che si affaccia sull'IJsselmeer e tra le localit\u00e0 di Hoorn e Midwoud (rispettivamente a nord della prima e a sud della seconda).\nIl territorio di Nibbixwoud \u00e8 pari a 5,22\u00a0km, di cui 0,05 costituiti da acqua.\nStoria.\nDalle origini ai giorni nostri.\nNibbixwoud ebbe probabilmente origine nel corso della prima opera di cristianizzazione dell'area.\nA partire dal XIII-XIV secolo, gli abitanti del luogo divennero particolarmente devoti a Santa Cunera.\nSimboli.\nNello stemma di Nibbixwoud sono raffigurati tre pesci dorati su sfondo blu.\nQuesto stemma fu probabilmente creato nel XIX secolo e fa probabilmente riferimento alla pesca che si praticava in loco.\nMonumenti e luoghi d'interesse.\nNibbixwoud vanta un solo edificio classificato come \"rijksmonument\".\nArchitetture religiose.\nChiesa di Santa Cunera.\nPrincipale edificio religioso di Nibbixwoud \u00e8 la chiesa dedicata a Santa Cunera: situata al nr. 53 della Dorpsstraat, \u00e8 stata realizzata nel 1878 su progetto dell'architetto A.C. Bleijs.\n= Chiesa di Santa Elisabetta.\nAltro storico edificio religioso \u00e8 la chiesa di Santa Elisabetta, nota come \"Bessie\", realizzata nella forma attuale nel 1834, ma le cui origini risalgono al XIII-XIV secolo (si tratta di una delle chiese di pi\u00f9 antica origine della regione della Frisia Occidentale).\nSociet\u00e0.\nEvoluzione demografica.\nNel 2019, la popolazione di Nibbixwoud era pari a abitanti.\nAl rilevamento del 1\u00ba gennaio 2019, la popolazione al di sotto dei 26 anni risultava pari a 745 unit\u00e0 (di cui 425 erano i bambini e i ragazzi al di sotto dei 16 anni), mentre la popolazione dai 65 anni in su era pari a 520 unit\u00e0.\nLa localit\u00e0 ha conosciuto un lieve calo demografico rispetto al 2017 e al 2018, quando contava una popolazione pari a 2477 abitanti.\nGeografia antropica.\nSuddivisioni amministrative.\nNel villaggio di Nibbixwoud \u00e8 incluso gran parte del territorio della \"buurtschap\" di Wijzend."}
{"id": "8322860", "revid": "47767", "url": "https://it.wikipedia.org/wiki?curid=8322860", "title": "Gerone di Alsleben", "text": "Biografia.\nSi presume fosse il figlio di Sigfrido e quindi nipote di Gero il Grande. In tal caso, sua madre era Hathui, figlia di Wichmann il Vecchio. Gerone era il fratello di Tetta, che nel suo nome stabil\u00ec un monastero ad Alsleben. Tietmaro di Merseburgo, il cui \"Chronicon\" \u00e8 la principale fonte di informazioni, si riferisce a Gerone come conte nella Turingia settentrionale e Morzani. \nGero fu accusato davanti all'imperatore Ottone II dal guerriero sassone Waldo di un crimine. N\u00e9 l'identit\u00e0 di Waldo n\u00e9 il crimine sono noti. Su richiesta di Adalberto, arcivescovo di Magdeburgo e Teodorico, margravio della marca del Nord, Gerone fu catturato a S\u00f6mmering e posto sotto la custodia del padre e dello zio di Tietmaro di Merseburgo, Sigfrido I, conte di Walbeck e Lotario I, margravio della marca del Nord. \nIn conformit\u00e0 con la pratica del processo per combattimento, Gerone e Waldo si incontrarono per un duello giudiziario l'11 agosto 979 a su un'isola a Magdeburgo. Durante il combattimento, i colpi di Gerone provocarono due gravi ferite al collo di Waldo, ma Waldo fu in grado di contrastare con un duro colpo alla testa di Gerone. Waldo chiese quindi a Gerone se se la sentiva di continuare e questo rispose che non era pi\u00f9 in grado di combattere. Waldo quindi lasci\u00f2 il sito e si disarm\u00f2, per poi morire all'improvviso (oppure venne colpito alle spalle da Geroldo). \nNonostante avesse chiaramente vinto il combattimento, Gerone venne dichiarato colpevole e condannato a morte. Per decisione dei giudici e per ordine dell'imperatore, Gerone fu decapitato al tramonto. Apparentemente, gli unici soddisfatti del verdetto furono Adalberto e Teodorico. Ottone I, duca di Baviera, che arriv\u00f2 pi\u00f9 tardi nel corso della giornata, e Bertoldo, conte di Radenzgau, rimproverarono l'imperatore per aver permesso a un tale uomo di essere condannato per una piccola accusa. L'esito di questo duello \u00e8 stato a lungo ricordato nella Germania medievale.\nVenne sepolto nel monastero di Alsleben, fondato dalla moglie Adela e dalla sorella Tetta. Quando la moglie mor\u00ec tre anni dopo, il suo corpo e le vesti di Gerone vennero trovate intatte.\nFamiglia e figli.\nGerone spos\u00f2 Adela (\u2020 982), appartenente ad una famiglia sconosciuta. Gerone e Adela ebbero una figlia: \nNessun altro conte di Alsleben \u00e8 registrato fino al XII secolo. "}
{"id": "8322863", "revid": "767487", "url": "https://it.wikipedia.org/wiki?curid=8322863", "title": "Palm Springs (film 1936)", "text": "Palm Springs \u00e8 un film statunitense del 1936 diretto da Aubrey Scotto."}
{"id": "8322864", "revid": "69794", "url": "https://it.wikipedia.org/wiki?curid=8322864", "title": "Devil You Know", "text": ""}
{"id": "8322869", "revid": "287204", "url": "https://it.wikipedia.org/wiki?curid=8322869", "title": "Spallanzani (disambigua)", "text": ""}
{"id": "8322870", "revid": "287204", "url": "https://it.wikipedia.org/wiki?curid=8322870", "title": "Soft Bomb", "text": "Soft Bomb \u00e8 il terzo album in studio long playing del gruppo The Chills, pubblicato nel 1992 negli Stati Uniti d'America, Europa, Australia dalla Slash Records. Tutte le canzoni scritte da Martin Phillipps."}
{"id": "8322872", "revid": "30445", "url": "https://it.wikipedia.org/wiki?curid=8322872", "title": "Distretto del Monte Elgon", "text": ""}
{"id": "8322876", "revid": "767487", "url": "https://it.wikipedia.org/wiki?curid=8322876", "title": "Pranzo al Ritz", "text": "Pranzo al Ritz (\"Dinner at the Ritz\") \u00e8 un film britannico del 1937 diretto da Harold D. Schuster."}
{"id": "8322881", "revid": "1573940", "url": "https://it.wikipedia.org/wiki?curid=8322881", "title": "Chiesa dei Santi Pietro e Paolo Apostoli (Toscolano Maderno)", "text": "La chiesa dei Santi Pietro e Paolo Apostoli \u00e8 la parrocchiale di Toscolano, frazione di Toscolano Maderno in provincia di Brescia. Risale al XVI secolo.\nStoria.\nLa primitiva pieve romanica di Toscolano aveva la dedicazione per San Pietro e la costruzione medievale venne demolita durante il XVI secolo perch\u00e9 giudicata non pi\u00f9 sufficiente alle necessit\u00e0 dei fedeli nell'importante comunit\u00e0 sul lago di Garda e la nuova ricostruzione prese ufficialmente l'inizio con la posa della prima pietra, nel 1584, quindi dopo la visita pastorale del cardinale e arcivescovo di Milano Carlo Borromeo del 1580.\nNei due secoli seguenti venne completata la struttura muraria dell'edificio e si arricchirono gli interni con decorazioni alle quali contribu\u00ec in particolare l'artista locale Andrea Celesti.\nLa facciata venne completata nel XIX secolo poi, nel corso del XXI secolo, in seguito ai danneggiamenti subiti a causa dell'evento sismico del 2004, fu necessario intervenire con opere di consolidamento e successivo restauro generale.\nDescrizione.\nPosta nel centro dell'abitato di Toscolano il suo orientamento \u00e8 verso sud ovest. \nLa facciata, tripartita e con impianto da basilica, rivela la suddivisione interna in tre navate. Il portale \u00e8 racchiuso da una struttura barocca con semicolonne che sorreggono la nicchia con la statua di San Pietro. La torre campanaria \u00e8 a pianta quadrata e si alza a nord est. \nNella sala si conservano \"La strage degli innocenti\", \"Le storie di San Pietro\" e la \"Venuta dei Magi\" di Andrea Celesti con importanti cornici opera di Tommaso Dal Prato, Giulio Bezzi e Francesco Leoni. Nella sacrestia una tela attribuita a Brusasorci.\nDavanti al sagrato la statua della Vergine Immacolata posta nella seconda met\u00e0 del XIX secolo come voto dopo un'epidemia di colera."}
{"id": "8322891", "revid": "1522738", "url": "https://it.wikipedia.org/wiki?curid=8322891", "title": "Seconda repubblica Brasiliana", "text": ""}
{"id": "8322893", "revid": "110157", "url": "https://it.wikipedia.org/wiki?curid=8322893", "title": "Diamond T", "text": "La Diamond T \u00e8 stata una casa automobilistica statunitense attiva a partire dal 1905 fino alla fine degli anni'60.\nLa Casa \u00e8 nota principalmente per aver prodotto, durante la sua attivit\u00e0, prevalentemente veicoli da trasporto militari per l'Esercito degli Stati Uniti oltre che, dal 1905 al 1911, anche automobili.\nStoria.\nLa Diamond T Motor Car Company fu fondata a Chicago nel 1905 da C. A. Tilt.\nIl nome della societ\u00e0 fu creato dal padre di Tilt, produttore di calzature, che modell\u00f2 un logo con una grande \"T\" (per Tilt) incorniciata da un diamante, che voleva esprimere il concetto di prodotto di alta qualit\u00e0. \nIl marchio sul cofano dei camion era invece un cane da slitta con un'imbracatura. \nDalle origini e per sei anni, l'azienda si dedic\u00f2 alla produzione di auto da turismo ma presto la societ\u00e0 indirizz\u00f2 la sua produzione esclusivamente ai camion. \nDurante la prima guerra mondiale la Diamond T ricevette un ordine per 1.500 \"Liberty Trucks\", il modello standardizzato di camion per l'Esercito degli Stati Uniti, di cui costru\u00ec, prima dell'armistizio del 1918, 638 esemplari.\nDurante la seconda guerra mondiale, la Diamond T produsse il camion pesante modello 980/981, un veicolo che fu subito acquisito dalla Commissione d'acquisto britannica per entrare in servizio come trattore trasportatore di cisterne. Abbinato ad un rimorchio Rogers, il camion prest\u00f2 servizio durante la campagna dell'esercito britannico in Nordafrica, dove la sua potenza e la sua robusta costruzione permisero il recupero dei carri armati danneggiati nelle condizioni pi\u00f9 difficili.\nInoltre la Diamond T costru\u00ec un'intera gamma della serie G509 6X6 da 4 tonnellate, inclusi camion da carico, per i rifiuti, semirimorchi e per la demolizione oltre ad alcuni camion pi\u00f9 leggeri e persino un mezzo cingolato: il G7102. \nLa Diamond T si classific\u00f2 al 47 \u00b0 posto tra le societ\u00e0 statunitensi per il valore dei contratti di fornitura militare durante la seconda guerra mondiale. \nQuanto ai veicoli civili la Diamond T produsse due camion leggeri: il Modello 80 e il Modello 201. Entrambi i pickup erano alimentati dai motori a 6 cilindri della serie QX Hercules. Il modello 201 fu prodotto dal 1938 al 1949.\nLa White Motor Co.compr\u00f2 la Diamond T nel 1958 e nel 1967 l'azienda si fuse con la Reo Motor Company per diventare Diamond Reo Trucks, Inc.\nDurante i 56 anni di attivit\u00e0 furono prodotti circa 250.000 camion Diamond T."}
{"id": "8322894", "revid": "212348", "url": "https://it.wikipedia.org/wiki?curid=8322894", "title": "Unione Sportiva Arsenaltaranto 1998-1999", "text": "Questa pagina raccoglie le informazioni riguardanti la Unione Sportiva Arsenaltaranto nelle competizioni ufficiali della stagione 1998-1999."}
{"id": "8322899", "revid": "1337443", "url": "https://it.wikipedia.org/wiki?curid=8322899", "title": "Biblioteca Nazionale di Palermo", "text": ""}
{"id": "8322902", "revid": "767487", "url": "https://it.wikipedia.org/wiki?curid=8322902", "title": "Alt-Wiener Tanzweisen", "text": "Alt-Wiener Tanzweisen (\"Vecchie melodie viennesi\") \u00e8 un gruppo di tre brani brevi per violino e pianoforte, scritto da Fritz Kreisler. I tre brani vengono generalmente eseguiti o ascoltati separatamente e si intitolano Liebesfreud (\"Gioia di Amore\"), Liebesleid (\"Pena di Amore\") e Sch\u00f6n Rosmarin (\"Rosmarino delizioso\").\nStoria.\nNon si sa quando li scrisse, ma furono pubblicati nel 1905, attribuiti erroneamente, ma deliberatamente, a Joseph Lanner. Erano diventati parte del repertorio di Kreisler ben prima del settembre 1910, quando li protesse con il copyright sotto il proprio nome.\nKreisler suonava spesso questi pezzi come bis nei suoi concerti. Nel 1911 pubblic\u00f2 i suoi arrangiamenti per pianoforte solista come \"Alt-Wiener Tanzweisen\". Sono comparsi in numerosi arrangiamenti per altri strumenti e vennero anche orchestrati.\nDue di essi, \"Liebesfreud\" e \"Liebesleid\", furono oggetto di trascrizioni per solista virtuoso di pianoforte dall'amico di Kreisler Sergej Rachmaninov (1931), che incise anche queste trascrizioni."}
{"id": "8322903", "revid": "93556", "url": "https://it.wikipedia.org/wiki?curid=8322903", "title": "Canva", "text": "Canva \u00e8 uno strumento di progettazione grafica che pu\u00f2 essere usato in alternativa ad esempio a Photoshop. Utilizza un formato di drag'n'drop della selezione e consente di accedere a un database di fotografie, immagini vettoriali, grafiche e caratteri. \u00c8 utilizzato da designer e professionisti. Gli strumenti possono essere utilizzati per la progettazione e la grafica di supporti web come la stampa. La caratteristica principale di Canva \u00e8 la possibilit\u00e0 di utilizzare modelli preimpostati e di modificarli a proprio piacimento.\nStoria.\nLa societ\u00e0 \u00e8 stata fondata il primo gennaio 2012 a Sydney, in Australia, da Melanie Perkins. Nel suo primo anno, Canva ha raggiunto pi\u00f9 di 750.000 utenti. L'esperto di social media e tecnologia Guy Kawasaki \u00e8 entrato a far parte dell'azienda nell'aprile 2014. Nel 2015 \u00e8 stato lanciato \"Canva for Work\" il quale ha fornito alle aziende uno strumento per la produzione di materiale di marketing.\nDurante l'esercizio finanziario 2016/17, le entrate sono aumentate da 6,8 milioni a 23 milioni di dollari australiani, con perdite di 3,3 milioni. Nel 2017, la societ\u00e0 ha raggiunto il pareggio di bilancio e contava 294.000 clienti paganti. A partire dal 2018, l'azienda impiega 200 persone con uffici sia in Australia, sia a San Francisco. Nel gennaio 2018, Perkins ha annunciato che la societ\u00e0 aveva raccolto 40 milioni di dollari da Sequoia Capital, Blackbird Ventures e Felicis Ventures ed era valutata a 1 miliardo di dollari.\nNel giugno 2018, Canva ha annunciato che avrebbe collaborato con Dropbox, per integrare i suoi progetti e le immagini nella sua piattaforma.\nNel maggio 2019, Canva ha subito una violazione della sicurezza: sono stati violati dati di circa 139 milioni di utenti. I dati esposti includevano nomi reali, nomi utente, indirizzi e informazioni geografiche, oltre agli hash crittografici delle password per alcuni utenti.\nNel mese di maggio 2019, la societ\u00e0 ha raccolto un altro finanziamenti di 70 milioni di dollari dalla General Catalyst e Bond e dai suoi attuali investitori Blackbird Ventures e Felicis Ventures, valutando Canva a circa 2,5 miliardi di dollari. La societ\u00e0 ha inoltre annunciato acquisizioni di Pixabay e Pexels, due siti di fotografia gratuiti con sede in Germania.\n\u00c8 stato riferito che Canva \u00e8 tra le altre aziende australiane che ha sostenuto il diritto dei suoi dipendenti alla partecipazione agli scioperi climatici globali, che si sono svolti il 20 e 27 settembre 2019, invitando il governo australiano ad agire con maggior efficacia sui cambiamenti climatici, passando da combustibili fossili a fonti di energia rinnovabile e riduzione delle emissioni dei gas serra."}
{"id": "8322905", "revid": "1543377", "url": "https://it.wikipedia.org/wiki?curid=8322905", "title": "Robert Domes", "text": "Biografia.\nNato a Ichenhausen, Robert Domes cresce in una famiglia della classe operaia a Oxenbronn nella Svevia bavarese (distretto di G\u00fcnzburg). Dopo essersi diplomato e dopo aver completato il servizio civile, studia scienze politiche e scienze della comunicazione all'Universit\u00e0 Ludwig Maximilians di Monaco. Lascia il college per iniziare un tirocinio presso l'Allg\u00e4uer Zeitung (AZ) a Kempten e lavora come redattore per diverse testate tedesche. Dal 1988 \u00e8 direttore dell'AZ a Kaufbeuren. Nel 2001 assume la direzione degli editori locali Kaufbeuren e Buchloe. Il 1 luglio 2002 diventa libero professionista come autore e giornalista, insegna giornalismo e dirige diversi progetti teatrali ed artistici.\nDomes sposa l'attrice Simone Schatz. Ha tre figli dal suo primo matrimonio e due figli con l'attuale moglie. Vive con la sua famiglia a Irsee in Algovia.\nCarriera.\nRobert Domes lavora come scrittore e giornalista per vari quotidiani e riviste. \u00c8 inoltre attivo nella formazione dei giornalisti, relatore e team leader (tra l'altro nel programma giornalistico locale del Centro federale per l'educazione politica e la promozione giornalistica di giovani talenti da parte della Fondazione Konrad-Adenauer e per clienti privati). Nel 2002, Domes inizia a studiare la vita di Ernst Lossa. Il ragazzo proveniva da genitori del gruppo jenisch, nomadi che viaggiavano nella Germania meridionale. Ernst fu portato via dai suoi genitori nel 1933 e mandato nell'orfanotrofio. Sebbene non fosse disabile o malato di mente, considerato \"lunatico\", fu deportato nell'Ospedale distrettuale Kaufbeuren in Algovia nel 1942, e poi da l\u00ec trasferito in un riformatorio. Giudicato \"irrecuperabile\", all'et\u00e0 di dodici anni viene spostato in un manicomio. L\u00ec fu ucciso nel 1944 all'et\u00e0 di 14 anni con il sovradosaggio di morfina scopolamina. Fu probabilmente una delle pi\u00f9 di 200.000 vittime del programma di eutanasia sotto il nazionalsocialismo. Domes descrisse la vita di Ernst Lossa nel suo romanzo \"Nebel im august (Nebbia in agosto)\", pubblicato da CBT (Random House) nel 2008 come libro per ragazzi e usato ora come lettura nelle scuole, libro che ha ricevuto numerosi riconoscimenti. Nel 2015 il romanzo \u00e8 stato adattato per il cinema sotto la direzione di Kai Wessel. Ne \u00e8 nato il film drammatico \"Nebel im august\", distribuito nelle sale tedesche a settembre 2016, che ha fatto parte della lista delle 8 pellicole tedesche scelte per concorrere all'Oscar al miglior film in lingua straniera nel 2017, ma essere selezionato.\nDomes ha scritto anche i romanzi polizieschi \"Voralpenph\u00f6nix\" e \"Almwiesengift\" nel 2014 e nel 2015."}
{"id": "8322907", "revid": "124685431", "url": "https://it.wikipedia.org/wiki?curid=8322907", "title": "Xavier Herbert", "text": "Biografia.\nAlbert Francis Xavier Herbert nasce il 15 maggio 1901 a Geraldton, figlio illegittimo di Amy Victoria Scammell e registrato all'anagrafe come Alfred Jackson figlio di John Jackson (ma molto probabilmente la paternit\u00e0 \u00e8 da attribuirsi a Benjamin Francis Herbert).\nInterrotti gli studi di medicina all'Universit\u00e0 di Melbourne per dedicarsi al giornalismo, comincia a viaggiare per l'Australia settentrionale e svolge svariati mestieri tra i quali il minatore, il marinaio, l'aviatore e il sommozzatore.\nTrasferitosi a Sydney nel 1926, comincia a pubblicare i suoi primi racconti firmandosi Herbert Astor, lavora nei \"Protector of Aborigines\" a Darwin e nel 1930 si trasferisce in Inghilterra dove comincia a lavorare al suo primo romanzo intitolato in origine \"Black Velvet\" che viene per\u00f2 rifiutato dagli editori inglesi.\nTornato in Australia, nel 1938 riesce a pubblicare la sua prima opera con il titolo \"Capricornia\". Tradotta in italiano 4 anni dopo con l'originaria intitolazione \"Velluto nero\", rappresenta il massacro della popolazione aborigena per mano britannica schierandosi dalla parte dei conquistati e alternando uno stile comico-grottesco a uno pi\u00f9 realista-drammatico.\nIn seguito d\u00e0 alle stampe 3 raccolte di racconti, una biografia e altri 3 romanzi tra i quali va ricordato \"Poor Fellow My Country\". Epopea del giovane aborigeno Prindy nel passaggio dall'adolescenza all'et\u00e0 adulta, il libro vince il Miles Franklin Award nel 1975 ed \u00e8 ricordato come il romanzo australiano pi\u00f9 lungo di sempre con le sue 850000 parole.\nMuore il 10 novembre 1984 ad Alice Springs all'et\u00e0 di 83 anni."}
{"id": "8322913", "revid": "371529", "url": "https://it.wikipedia.org/wiki?curid=8322913", "title": "The Rolling Stones American Tour 1966", "text": "L'American Tour 1966 \u00e8 stata una tourn\u00e9e del gruppo rock britannico The Rolling Stones svoltasi negli Stati Uniti e in Canada, nel giugno e luglio 1966.\nStoria.\nIl tour prese il via il 24 giugno e si concluse il 28 luglio 1966. In questa tourn\u00e9e, la band fece promozione all'album \"Aftermath\" da poco uscito. L'ultimo concerto del tour a Honolulu, Hawaii, fu trasmesso dalla stazione radio hawaiiana KPOI."}
{"id": "8322914", "revid": "827882", "url": "https://it.wikipedia.org/wiki?curid=8322914", "title": "Roncal", "text": ""}
{"id": "8322918", "revid": "4175", "url": "https://it.wikipedia.org/wiki?curid=8322918", "title": "Vasile Mogos", "text": ""}
{"id": "8322926", "revid": "6923", "url": "https://it.wikipedia.org/wiki?curid=8322926", "title": "Giunta militare brasiliana del 1930", "text": "Una giunta militare, ufficialmente denominata , govern\u00f2 la Seconda Repubblica brasiliana dal 24 ottobre 1930, data del colpo di Stato militare che port\u00f2 alla destituzione del presidente Washington Lu\u00eds, al 3 novembre 1930, data del giuramento di Get\u00falio Vargas come presidente della repubblica. La giunta \u00e8 conosciuta in Brasile anche come Junta Governativa Provis\u00f3ria de 1930, Primeira Junta Militar o Junta Pacificadora.\nLa giunta era formata da un triumvirato di militari:\nLa giunta, oltre a destituire il presidente Washington Lu\u00eds, imped\u00ec anche l'insediamento di J\u00falio Prestes che era risultato il vincitore delle elezioni presidenziali del 1930."}
{"id": "8322933", "revid": "1522738", "url": "https://it.wikipedia.org/wiki?curid=8322933", "title": "Junta Governativa Provis\u00f3ria de 1930", "text": ""}
{"id": "8322935", "revid": "8660", "url": "https://it.wikipedia.org/wiki?curid=8322935", "title": "Den Haag Raiders '99 2019", "text": "Questa voce raccoglie le informazioni riguardanti i Den Haag Raiders '99 nelle competizioni ufficiali della stagione 2019."}
{"id": "8322938", "revid": "1522738", "url": "https://it.wikipedia.org/wiki?curid=8322938", "title": "Junta Pacificadora", "text": ""}
{"id": "8322950", "revid": "827882", "url": "https://it.wikipedia.org/wiki?curid=8322950", "title": "Schneeball", "text": "Schneeball (\"palla di neve\" in lingua tedesca) pu\u00f2 indicare:"}
{"id": "8322951", "revid": "729019", "url": "https://it.wikipedia.org/wiki?curid=8322951", "title": "Zorawar Singh Kahluria", "text": "Fu agli ordini, come generale e poi visir (primo ministro), del sovrano dogra Gulab Singh, a sua volta vassallo dell'imperatore sikh Ranjit Singh. Dato il suo retaggio di conquiste nell'Himalaya, (Ladakh, Tibet, Baltistan e Skardu), alcuni storici lo hanno definito il \"Conquistatore del Ladakh\".\nGiovent\u00f9 e carriera.\nNacque nel settembre del 1784 in una famiglia ind\u00f9 kahluria rajput nel principato di Kahlur (Bilaspur), oggi nell'Himachal Pradesh. La sua famiglia emigr\u00f2 nella zona di Jammu, dove, raggiunta l'et\u00e0 utile, Zorawar prese servizio sotto il Raja Jaswant Singh di Marmathi (moderno distretto di Doda), venendo poi assoldato dall'ambizioso Raja Gulab Singh di Jammu e collocato agli ordini del comandante del forte di Reasi (forte Bhimgarh). Incaricato di consegnare un messaggio di routine a Gulab Singh, Zorawar gli raccont\u00f2 dello spreco finanziario che avveniva nell'amministrazione del forte, presentando spavaldamente un proprio schema di risparmi. Impressionato dalla sua sincerit\u00e0, Gulab Singh gli affid\u00f2 il comando del forte.\nZorawar Singh ademp\u00ec perfettamente all'incarico, tanto che il sovrano lo nomin\u00f2 intendente generale di tutti i forti a nord di Jammu. In seguito fu nominato governatore di Kishtwar e gli fu concesso il titolo di \"Wazir\" (ministro).\nPur trattandosi di una regione di nuova conquista, Zorawar non ebbe problemi nel mantenervi la pace; molti dei rajput locali furono reclutati nel suo esercito. Nel 1835 la confinante regione del Paddar fu sottratta a Chamba (ora nell'Himachal Pradesh) nel corso di una battaglia. E pi\u00f9 tardi Paddar divenne famosa per le sue miniere di zaffiri. Ma si trattava soltanto di un evento secondario rispetto alle spedizioni pi\u00f9 famose, in cui il generale Zorawar Singh si era gi\u00e0 impegnato l'anno precedente.\nLe campagne del Ladakh.\nA est di Kishtwar e Kashmir si levano le montagne ammantate di neve dell'alto Himalaya, da cui nascono i fiumi della Gola dello Zanskar; il Suru e il Drass nascono da queste nevi e scorrono attraverso il Ladakh fino ad affluire nell'Indo. Diversi minuscoli principati della zona erano tributari del Gyalpo (re) del Ladakh, e nel 1834 uno di questi, il Raja di Timbus, cerc\u00f2 l'aiuto di Zorawar contro questo Gyalpo. Nel frattempo lo stesso generale aveva fatto fuoco e fiamme per distinguersi, espandendo il territorio del raja Gulab Singh, mentre contemporaneamente, stando al Gulabnama, il Kishtwar era afflitto da una siccit\u00e0 tale da provocare una diminuzione nelle entrate, costringendo Zorawar a procurarsi denaro con la guerra.\nI rajput di Jammu e dell'Himachal sono tradizionalmente eccellenti nel combattimento in montagna, quindi Zorawar non ebbe problemi ad attraversare le catene montuose per penetrare attraverso la sorgente del Suru nel Ladakh, dove i suoi 5000 uomini sconfissero un esercito di Bhotiya locali. Dopo essere avanzato su Kargil e avere sottomesso strada facendo i proprietari feudali, Zorawar ottenne la sottomissione dei ladakhi. Tuttavia Tsepal Namgyal, il Gyalpo, invi\u00f2 il suo generale Banko Kahlon ad aggirarlo su un percorso tortuoso per tagliare le sue comunicazioni. Ma l'astuto generale ripieg\u00f2 su Kartse, dove ripar\u00f2 le sue truppe per tutto l'inverno. Quindi, nella primavera del 1835 sconfisse il grosso esercito ladakhi di Banko Kahlon, facendo avanzare le sue vittoriose truppe verso Leh. A quel punto il Gyalpo acconsent\u00ec a pagare 50.000 rupie come indennit\u00e0 di guerra e altre 20.000 come tributo annuo.\nAllarmato dai successi dei dogra, il governatore del Kashmir, Mehan Singh, incit\u00f2 i capi locali ladakhi a ribellarsi, ma Zorawar marci\u00f2 rapidamente a ritroso verso le valli himalaiane e sottomise i ribelli, costringendo questa volta anche il Raja di Zanskar a pagare un tributo separato a Jammu. Nel 1836, tuttavia, fu Mehan Singh, che era in rapporti con il \"durbar\" (la corte) di Lahore, a istigare il Gyalpo alla rivolta: Zorawar fece avanzare in tappe forzate i suoi uomini a sorprendere in dieci giorni i ladhaki, che furono costretti a sottomettersi. Dopo di che Zorawar costru\u00ec un forte fuori di Leh, stazionandovi una guarnigione di 300 uomini sotto il comando di Dalel Singh. Il Gyalpo fu esiliato in una sua propriet\u00e0, e fu nominato re un generale ladakhi, Ngorub Stanzin. Questi tuttavia si macchi\u00f2 di slealt\u00e0, per cui nel 1838 il Gyalpo fu rimesso sul suo trono.\nCampagna del Baltistan.\nA nord ovest del Ladakh e a nord del Kashmir si estende la regione del Baltistan. Muhammad Shah, figlio del sovrano di Skardu, il raja Ahmad Shah, fugg\u00ec a Leh, dove cerc\u00f2 l'aiuto del Gyalpo e di Zorawar contro il proprio padre. Alcuni dei nobili ladakhi consentirono tuttavia ad Ahmad Shah di imprigionare il figlio e cercarono il suo aiuto in una rivolta generale contro i dogra. Dopo avere sconfitto questi ribelli, nell'inverno di 1839/40 Zorawar invase il Baltistan, aggiugendo un grosso contingente di locali al proprio esercito.\nL'avanguardia di 5000 uomini sotto il comando di Nidhan Singh perse la strada nel freddo e nella neve e fu circondata dal nemico; molti soldati morirono di freddo. Dopo di che Mehta Basti Ram, eminente rajput del Kishtwar, stabil\u00ec un contatto con il grosso della forza, e al loro arrivo i bhotiya di Skardu furono sconfitti e costretti alla fuga. Essi furono inseguiti fino al forte di Skardu, che fu attaccato da Zorawar per alcuni giorni, finch\u00e9 una notte i dogra scalarono la ripida montagna alle spalle del forte e dopo qualche combattimento conquistarono il fortino posizionato sulla cresta. Da questa posizione il giorno dopo iniziarono a sparare sul forte principale, costringendo il raja ad arrendersi. Quindi Zorawar costru\u00ec un forte sulle rive dell'Indo, stazionandovi un contingente di suoi soldati.\nDopo aver messo Muhammad Shah sul trono in cambio di un tributo annuale di 7000 rupie, un contingente di dogra sotto il comando di Wazir Lakhpat avanz\u00f2 verso ovest, conquistando il forte di Astor e facendone prigioniero il raja, Darad. Quest'ultimo tuttavia era tributario di Mehan Singh, il governatore de Kashmir, il quale a quel punto era preoccupato per le conquiste dei dogra, visto che essi si limitavano a espandere il regno di Gulab Singh senza portare alcun beneficio al durbar di Lahore. Le sue lamentele presso lo stesso durbar furono trasmesse a Jammu a raja Gulab Singh, che ordin\u00f2 il rilascio di raja Darad.\nSpedizione nel Tibet.\nA quel punto Zorawar Singh rivolse le sue energie a est, verso il Tibet e nel maggio del 1841, con un esercito di 6000 uomini, in grande maggioranza dogra di religione ind\u00f9, penetr\u00f2 nel Ladakh, dopo di che invase il Tibet.\nUna colonna, comandata dal principe ladakhi Nono Sungnam, segu\u00ec il corso dell'Indo verso la sua sorgente. Un'altra colonna di 300 uomini, comandata da Ghulam Khan, avanz\u00f2 lungo le montagne che portano alla catena del Kailash, quindi a sud dell'Indo. Lo stesso Zorawar guid\u00f2 3000 uomini nella zona pianeggiante dove si trova il Pangong Tso (lago). Spazzando via ogni resistenza davanti a loro, le tre colonne conversero su Gartok, sconfiggendo la piccola forza tibetana ivi stazionata. Il comandante nemico fugg\u00ec a Taklakot (Burang, Purang), ma il 6 settembre 1841 Zoarawar ne assal\u00ec il forte. A quel punto fu raggiunto da messi del Tibet e da agenti del maharaja del Nepal, il cui regno si trovava a non molti chilometri da l\u00ec.\nLa caduta di Taklakot trova menzione nel rapporto inviato a Lhasa dal residente imperiale cinese, Meng Bao: \nZorawar e i suoi uomini, da buoni ind\u00f9, andarono in pellegrinaggio a Manasarovar e Kailash. Aveva esteso a pi\u00f9 di 700 chilometri di territorio inospitale la sua linea di comunicazioni e rifornimento, costruendo via via fortini e picchetti armati. Vicino a Taklakot fu costruito il forte Chi-T\u2019ang, dove Mehta Basti Ram fu posto al comando di 500 uomini con 8 o 9 cannoni. Con l'arrivo dell'inverno tutti i passi e le strade rimasero bloccati per la neve, per cui, nonostante i meticolosi preparativi di Zorawar, su una distanza cos\u00ec lunga i rifornimenti per l'esercito dogra non poterono arrivare.\nMentre il freddo intenso, accoppiato a pioggia, neve e fulmini, continuava settimana dopo settimana, molti dei soldati persero le dita di mani e piedi per congelamento. Altri morirono di fame, mentre altri ancora bruciarono il legno del calcio dei moschetti per riscaldarsi. Tibetani e cinesi riformarono i ranghi e avanzarono per dare battaglia, aggirando il forte dogra di Chi-T\u2019ang. Zorawar e i suoi uomini si scontrarono con loro nella battaglia di Doyo il 12 dicembre 1841: nei primi scambi di colpi di arma da fuoco il generale rajput fu ferito alla spalla destra, ma brand\u00ec una spada con la sinistra. A quel punto i cavalieri tibetani caricarono la posizione dogra, e uno di essi infilz\u00f2 la sua lancia nel petto di Zorawar.\nLa campagna fu conclusa dal Trattato di Chushul stipulato il \"3 Assuj, samvat 1899\", ovvero il 16/17 settembre 1842, dai rappresentanti dell'impero cinese Qing e del Dalai Lama di Lhasa con quelli di Gulab Singh, dove si sanciva:\nGiudizio complessivo.\nAlle grandi imprese militari di Zorawar Singh fece riscontro una vita di modestia e ritegno. Egli era tanto onesto da trasferire al suo signore qualsiasi dono o tributo venisse a lui, cos\u00ec che non lasci\u00f2 agli eredi n\u00e9 vaste propriet\u00e0 n\u00e9 forzieri: unicamente un retaggio di successi militari che impose agli storici di definirlo il \"Napoleone dell'India\"."}
{"id": "8322963", "revid": "287204", "url": "https://it.wikipedia.org/wiki?curid=8322963", "title": "Chad Gadya", "text": "Chad Gadya o Had Gadya (in aramaico: \u05d7\u05b7\u05d3 \u05d2\u05b7\u05d3\u05b0\u05d9\u05b8\u05d0 \"chad gadya\", \"un capretto\"; in ebraico: \u05d2\u05d3\u05d9 \u05d0\u05d7\u05d3, \"gedi echad\") \u00e8 un brano musicale con struttura cumulativa, cantato alla fine del Seder di Pesach, ovvero la cena che segna l'inizio della Pasqua ebraica.\nNel testo del brano, di cui si hanno testimonianze scritte a partire dal XVI secolo, si avvicendano varie figure simboliche, a cui sono state attribuite diverse interpretazioni. Secondo quella pi\u00f9 comune (diffusa inizialmente in un pamphlet stampato a Lipsia nel 1731 da Philip Nicodemus Lebrecht), \"Chad Gadya\" farebbe riferimento alle popolazioni che conquistarono la Terra di Israele nel corso dei secoli: il capretto rappresenterebbe il popolo ebraico, il gatto l'Assiria, il cane Babilonia, il bastone la Persia, il fuoco l'Impero macedone, l'acqua l'Impero romano, il bue i Saraceni, il macellaio i Crociati, l'angelo della morte l'Impero ottomano; alla fine, il Dio degli Ebrei ritorna per ricondurre nuovamente il popolo ebraico ad Israele. Inoltre, i due \"zuzim\" citati nel ritornello si riferirebbero alle due Tavole della Legge consegnate a Mos\u00e8 sul Monte Sinai (oppure si riferirebbero a Mos\u00e9 ed Aronne).\nIl brano, al di fuori del suo contesto religioso, ha ispirato molte altre composizioni musicali, tra cui si ricordano \"Alla fiera dell'est\" di Angelo Branduardi del 1976 e la versione reinterpretata in chiave pacifista da parte di Chava Alberstein del 1989."}
{"id": "8322978", "revid": "72396", "url": "https://it.wikipedia.org/wiki?curid=8322978", "title": "Had Gadya", "text": ""}
{"id": "8322989", "revid": "1372005", "url": "https://it.wikipedia.org/wiki?curid=8322989", "title": "Giselberto di Lotaringia", "text": ""}
{"id": "8322998", "revid": "6923", "url": "https://it.wikipedia.org/wiki?curid=8322998", "title": "TG San Marino", "text": "TG San Marino \u00e8 il principale notiziario dell'azienda radiotelevisiva pubblica sammarinese San Marino RTV, trasmesso sulla rete televisiva omonima.\nNato nel 1991 contemporaneamente alla fondazione dell'ente pubblico, va in onda con due edizioni principali alle 14:00 e alle 19:30."}
{"id": "8323002", "revid": "767487", "url": "https://it.wikipedia.org/wiki?curid=8323002", "title": "Slittino ai III Giochi olimpici giovanili invernali - Singolo femminile", "text": "Nello slittino ai III Giochi olimpici giovanili invernali di Losanna 2020 la gara del singolo femminile si \u00e8 tenuta il 17 gennaio a Sankt Moritz, in Svizzera, sulla pista Olympia Bobrun St. Moritz\u2013Celerina.\nHanno preso parte alla competizione 24 atlete in rappresentanza di 17 differenti nazioni. La medaglia d'oro \u00e8 stata conquistata dalla tedesca Merle Fr\u00e4bel, davanti alla connazionale Jessica Degenhardt, medaglia d'argento, e alla russa Djana Loginova, bronzo.\nRisultato.\nData: Venerd\u00ec 17 gennaio 2020\nOra locale 1\u00aa manche: 08:30\nOra locale 2\u00aa manche: 09:40\nPista: Olympia Bobrun St. Moritz\u2013Celerina\nLegenda:"}
{"id": "8323004", "revid": "436907", "url": "https://it.wikipedia.org/wiki?curid=8323004", "title": "Rosso di rabbia", "text": "Rosso di rabbia \u00e8 un singolo del cantante e rapper italiano Anastasio, pubblicato il 5 febbraio 2020 come secondo estratto dal secondo album in studio \"Atto zero\".\nDescrizione.\nQuinta traccia dell'album, il brano \u00e8 stato scritto dallo stesso Anastasio e composto da Marco Azara, Luciano Serventi e Stefano Tartaglini, gli ultimi due curatori anche della produzione.\nLa prima presentazione dal vivo \u00e8 avvenuta in occasione della partecipazione del rapper al Festival di Sanremo 2020, al termine del quale si \u00e8 classificato al 14\u00ba posto.\nVideo musicale.\nIl videoclip, pubblicato in concomitanza con il lancio del singolo, \u00e8 stato girato a Olbia sotto la regia di Andrea Folino."}
{"id": "8323009", "revid": "287204", "url": "https://it.wikipedia.org/wiki?curid=8323009", "title": "El Peix", "text": "El Peix, chiamato anche El Peix d'Or (in italiano \"Il pesce d'oro\"), \u00e8 un'opera d'arte situata sul lungomare di Barcellona, costruita durante i Giochi olimpici 1992.\n\u00c8 una struttura metallica color oro realizzata in acciaio inox alta 35 m e lunga 54 m, il cui aspetto grazie a dei speciali pannelli cambia a seconda dell'intensit\u00e0 e della direzione dei raggi solari. La difficile realizzazione delle strutture e dei rivestimenti in acciaio inossidabile trattato elettronicamente \u00e8 stata resa possibile grazie alle tecnologie italiane del gruppo Permasteelisa di Vittorio Veneto, che ha co-progettato l'opera.\nL'opera funge da tettoia per i ristoranti e i casin\u00f2 posti tra il lungomare e l'hotel Arts.\nL'opera \u00e8 stata realizzata dall'architetto canadese Frank Gehry. "}
{"id": "8323019", "revid": "322321", "url": "https://it.wikipedia.org/wiki?curid=8323019", "title": "Carlos Manuel Escribano Sub\u00edas", "text": "Biografia.\nCarlos Manuel Escribano Sub\u00edas \u00e8 nato a Carballo il 15 agosto 1964 da una coppia aragonese. Poco dopo la nascita, la sua famiglia si \u00e8 trasferita a Monz\u00f3n dove ha trascorso l'infanzia.\nFormazione e ministero sacerdotale.\nHa studiato economia aziendale all'Universit\u00e0 di Saragozza. \u00c8 poi entrato nel seminario maggiore di Lleida e ha studiato teologia all'Universit\u00e0 di Navarra a Pamplona. Nel 1994 \u00e8 stato inviato a Roma per studi.\nIl 14 luglio 1996 \u00e8 stato ordinato presbitero per l'arcidiocesi di Saragozza da monsignor El\u00edas Yanes \u00c1lvarez. Lo stesso anno ha ottenuto la licenza in teologia morale presso la Pontificia Universit\u00e0 Gregoriana. In seguito \u00e8 stato vicario parrocchiale della parrocchia della basilica di Santa Engracia a Saragozza dal 1996 al 2000, parroco della parrocchia del Sacro Cuore a Saragozza dal 2000 al 2008, patrono della Fondazione dell'Universit\u00e0 San Jorge a Villanueva de G\u00e1llego dal 2006 al 2008, assistente ecclesiastico del \"Movimiento Familiar Cristiano\" dal 2003 al 2010, vicario episcopale per il settore centro dell'arcidiocesi e professore presso il Centro Regionale di Studi Teologici di Aragona (CRETA) dal 2005 al 2010, assistente della delegazione episcopale per la famiglia e la vita dal 2006 al 2010, assistente ecclesiastico dell\"Asociaci\u00f3n Cat\u00f3lica de Propagandistas\" dal 2007 al 2010, parroco della parrocchia della basilica di Santa Engracia a Saragozza e patrono della Fondazione San Valero dal 2008 al 2010.\nMinistero episcopale.\nIl 20 luglio 2010 papa Benedetto XVI lo ha nominato vescovo di Teruel e Albarrac\u00edn. Ha ricevuto l'ordinazione episcopale il 26 settembre successivo dal cardinale Antonio Mar\u00eda Rouco Varela, arcivescovo metropolita di Madrid, co-consacranti l'arcivescovo Renzo Fratini, nunzio apostolico in Spagna e Andorra, e l'arcivescovo emerito di Saragozza El\u00edas Yanes \u00c1lvarez. Durante la stessa celebrazione ha preso possesso della diocesi.\nNel febbraio del 2014 ha compiuto la visita \"ad limina\".\nIl 13 maggio 2016 papa Francesco lo ha nominato vescovo di Calahorra e La Calzada-Logro\u00f1o.\nHa partecipato alla XV assemblea generale ordinaria del Sinodo dei vescovi che ha avuto luogo nella Citt\u00e0 del Vaticano dal 3 al 28 ottobre 2018 sul tema \"I giovani, la fede e il discernimento vocazionale\".\nIl 6 ottobre 2020 papa Francesco lo ha nominato arcivescovo metropolita di Saragozza. Ha preso possesso dell'arcidiocesi il 21 novembre successivo. Il 26 settembre 2021 monsignor Bernardito Cleopas Auza, nunzio apostolico in Spagna e Andorra, gli ha imposto il pallio nella basilica di Nostra Signora del Pilar a Saragozza.\nIn seno alla Conferenza episcopale spagnola \u00e8 presidente della commissione per i laici, la famiglia e la vita dal marzo del 2020. In precedenza \u00e8 stato membro della commissione per la pastorale sociale dal 2011 al 2014 e membro della commissione per l'apostolato secolare dal 2010 al 2020. All'interno di questa commissione \u00e8 stato membro della sottocommissione episcopale per la famiglia e la difesa della vita dal 2010 al 2017 e responsabile del dipartimento per la pastorale giovanile dal 2017 al 2020.\n\u00c8 stato consigliere nazionale per l'Azione Cattolica Spagnola dal 2011 al 2018 e dell'Associazione \"Manos Unidas\", una ONG della Chiesa cattolica spagnola impegnata in progetti per lo sviluppo nel sud del mondo, dal 2015.\nGenealogia episcopale.\nLa genealogia episcopale \u00e8:"}
{"id": "8323028", "revid": "110646169", "url": "https://it.wikipedia.org/wiki?curid=8323028", "title": "Caff\u00e8 alla turca", "text": ""}
{"id": "8323040", "revid": "287204", "url": "https://it.wikipedia.org/wiki?curid=8323040", "title": "Maccaferri", "text": "Officine Maccaferri SpA (Maccaferri) \u00e8 una multinazionale italiana specializzata in prodotti e soluzioni per l'edilizia e con sede a Zola Predosa, citt\u00e0 metropolitana di Bologna.\nLe soluzioni di Maccaferri sono utilizzate per: strutture di sostegno, rinforzo del suolo, stabilizzazione del terrapieno, opere idrauliche fluviali e fluviali, protezione delle coste, controllo dell'erosione, mitigazione delle cascate, flussi di detriti e protezione contro le valanghe. La societ\u00e0 fornisce supporto tecnico a progettisti, appaltatori e utenti finali.\nStoria.\nIl nome della societ\u00e0 risale al XVI secolo (il nome Maccaferri \u00e8 una traduzione letterale di \"colui che colpisce il ferro\"), quando Giovanni \"Maccaferri\" era registrato presso la corporazione dei fabbri. Tuttavia, per unirsi alla gilda una persona doveva avere 20 anni. Dato che Giovanni aveva solo 14 anni, il Senato di Bologna concesse una dispensa e approv\u00f2 la sua adesione il 28 giugno 1550.\nOltre 300 anni dopo, il 3 maggio 1879, la Camera di commercio di Zola Predosa, in Italia, registr\u00f2 la registrazione del laboratorio (\"Officina\") di un certo Raffaele Maccaferri, all'epoca capo della famiglia Maccaferri. La sede era a Gesso, vicino a Lavino.\nCome fabbro, la societ\u00e0 di Raffaele Maccaferri produceva oggetti come cancelli, recinzioni, colonne, scale e ringhiere utilizzate nelle chiese, nelle case e nelle attivit\u00e0 commerciali della zona di Bologna. Dei due figli di Raffaele, il maggiore, Angelo, guid\u00f2 la crescita commerciale dell'azienda, mentre Luigi era lo specialista industriale. Ha ampliato la capacit\u00e0 e introdotto la tecnologia per la trafilatura in fabbrica. Poco dopo il \"gabbione\" \u00e8 stato reinventato usando la rete metallica (i gabbioni erano esistiti da millenni prima di questo, ma erano stati costruiti con materiali naturali).\nIl primo grande progetto della societ\u00e0 fu nel 1893 quando i gabbioni di Maccaferri furono usati per riparare una breccia nella diga di Casalecchio di Reno. I gabbioni erano semplici gabbioni a sacco, riempiti in loco di rocce.\nLa stessa Camera di commercio di Zola Predosa registra anche che la societ\u00e0 cambi\u00f2 il suo nome in \"Raffaele Maccaferri e figli\" nel 1895.\nNel 1900.\nAll'inizio del secolo, Maccaferri ottenne i diritti esclusivi sul brevetto per un nuovo gabbione a forma di scatola, progettato dall'ingegnere cremonese Edigio Palvis. Per la sua forma e le sue dimensioni regolari, il gabbione a cassone si dimostr\u00f2 pi\u00f9 efficace dei gabbioni a sacco utilizzati alla chiusura della breccia di Caselecchio di Reno nel creare strutture di sostegno e opere di addestramento fluviale che stavano diventando sempre pi\u00f9 importanti. All'inizio del 1900 Maccaferri inizi\u00f2 cos\u00ec a industrializzare la tecnologia costruendo le prime filiali a Grenoble e Napoli. Le strutture chiave costruite in quel momento includevano la protezione del fiume Tevere a Roma nel 1906 e lungo il fiume Arno nel 1908 per la National Railway Company.\nIl primo catalogo di vendita dell'azienda fu prodotto nel 1906 e nel 1907 la societ\u00e0 divenne \"Officine Maccaferri &amp; Pisa\". Durante la prima guerra mondiale, l'artigianato del metallo \u00e8 stato sospeso, mentre la produzione di filo \u00e8 stata utilizzata per la fabbricazione di filo spinato, bastioni e altri prodotti a rete per scopi militari.\nTra le guerre, il direttore generale, Alessandro Maccaferri, ha riconosciuto la necessit\u00e0 di riconfigurare ed espandere ulteriormente la societ\u00e0, con crescenti iniziative all'estero. Nel 1926, i gabbioni di Maccaferri furono utilizzati per la protezione degli argini nella diga del Genale, commissionata dal governo somalo. Nel 1944, durante la seconda guerra mondiale, la fabbrica di Zola Predosa fu distrutta dai bombardamenti aerei. La societ\u00e0 fu riavviata nel 1946 sotto la guida di Gaetano e Guglielmo Maccaferri, condividendo la leadership dell'azienda. Nel 1951 Maccaferri apr\u00ec un altro stabilimento a Bellizzi (Salerno).\nLa rete metallica a doppio filo d'acciaio attorcigliato \u00e8 stata utilizzata nella fabbricazione di molti prodotti diversi per numerose applicazioni. La zincatura del filo di acciaio con zinco era un approccio standard nell'industria dei fili. Negli anni '50 e '60 il rivestimento in PVC \u00e8 stato aggiunto al filo per offrire una maggiore durata di progettazione, specialmente nelle applicazioni pi\u00f9 impegnative. Questa nuova tecnologia di rivestimento fu utile quando il materasso Reno fu inventato poco dopo; un gabbione pi\u00f9 piatto con una maglia pi\u00f9 piccola, utilizzato per le opere di protezione dell'erosione fluviale. I prodotti Maccaferri furono usati per ricostruire strade e sponde del fiume in seguito alle devastanti alluvioni di Firenze del 1966.\nNegli anni '70, la societ\u00e0 apr\u00ec nuove fabbriche in Canada (Agincourt, Ontario), negli Stati Uniti (Williamsport, Maryland) e in Brasile (Jundia\u00ed, San Paolo). Fino agli inizi degli anni '90, la societ\u00e0 forniva solo soluzioni utilizzando prodotti fabbricati con maglia esagonale in filo d'acciaio a doppia torsione.\nAnni 2000.\nDagli anni 2000 l'azienda, con 70 filiali e 30 impianti di produzione, \u00e8 cresciuta attraverso l'acquisizione e l'espansione geografica. La crescita includeva anche la diversificazione e l'aggiunta di prodotti al portafoglio di Maccaferri, compresi i geosintetici per l'edilizia (materiali polimerici utilizzati nell'industria geotecnica), la protezione dalle cadute e i prodotti per il tunnel.\nA dicembre 2020, le azioni rappresentanti la totalit\u00e0 del capitale sociale di Officine Maccaferri S.p.A. sono state aggiudicate a Stellex Capital Holdings Luxembourg S.a r.l."}
{"id": "8323041", "revid": "122490923", "url": "https://it.wikipedia.org/wiki?curid=8323041", "title": "George Oppenheimer", "text": "Carriera.\nNel 1925, Oppenheimer co-fond\u00f2 la The Viking Press, ma essendo pi\u00f9 interessato alla scrittura che all'editoria, inizi\u00f2 la sua carriera come sceneggiatore a Hollywood nel 1933, quando venne assunto per completare la sceneggiatura della commedia prodotta da Samuel Goldwyn \"Il museo degli scandali\" (1933). Per il resto del decennio lavor\u00f2 presso la Metro-Goldwyn-Mayer, spesso in qualit\u00e0 di revisore degli script esistenti.\nI suoi contributi alla critica teatrale vennero riconosciuti dal Newsday George Oppenheimer Award, assegnato ogni anno dal 1979 al 2007 alla migliore produzione debuttante a New York da un drammaturgo americano per un'opera non musicale.\nOppenheimer si diplom\u00f2 al Williams College e studi\u00f2 all'Universit\u00e0 di Harvard con George Pierce Baker. Entr\u00f2 nel Newsday nel 1955 per scrivere la colonna settimanale \"On Stage\", venendo nominato critico nel 1963 e critico drammatico della domenica nel 1972.\nVita privata.\nOppenheimer era omosessuale e non si spos\u00f2 mai. Ebbe soltanto come partner sessuale occasionale il giovane Harry Hay, incontrato durante un battuage all'Hollywood Boulevard."}
{"id": "8323042", "revid": "799790", "url": "https://it.wikipedia.org/wiki?curid=8323042", "title": "Goerge Oppenheimer", "text": ""}
{"id": "8323064", "revid": "8660", "url": "https://it.wikipedia.org/wiki?curid=8323064", "title": "Amsterdam Panthers 2019", "text": "Questa voce raccoglie le informazioni riguardanti gli Amsterdam Panthers nelle competizioni ufficiali della stagione 2019."}
{"id": "8323068", "revid": "1868855", "url": "https://it.wikipedia.org/wiki?curid=8323068", "title": "Istituto di Istruzione Superiore Alberico Gentili", "text": " \nL'Istituto di istruzione superiore Alberico Gentili \u00e8 una scuola secondaria di secondo grado di San Ginesio, in provincia di Macerata, dedicata al giurista italiano Alberico Gentili. Nel XX secolo, l'istituto ebbe come preside Giuseppe Radames Bert\u00e8 (1921-2017), padre della cantante Mia Martini e Loredana Bert\u00e8 e, dal 1984 al 1994, il filosofo Giovanni Cardarelli."}
{"id": "8323077", "revid": "124123", "url": "https://it.wikipedia.org/wiki?curid=8323077", "title": "Philipp Eng", "text": "Ha vinto nel 2007 la Formula BMW World Final, nel 2014 e nel 2015 la Porsche Carrera Cup Germania e nel 2015 la Porsche Supercup. Ha partecipato a tre edizioni della 24 Ore di Le Mans nel 2016, 2018 e 2019."}
{"id": "8323078", "revid": "436907", "url": "https://it.wikipedia.org/wiki?curid=8323078", "title": "Fai rumore", "text": "Fai rumore \u00e8 un singolo del cantautore italiano Diodato, pubblicato il 5 febbraio 2020 come quarto estratto dal quarto album in studio \"Che vita meravigliosa\".\nIl brano ha vinto il Festival di Sanremo 2020 e avrebbe dovuto rappresentare l'Italia all'Eurovision Song Contest 2020 a Rotterdam, manifestazione successivamente annullata a causa della pandemia di COVID-19.\nDescrizione.\nIl brano \u00e8 stato scritto e composto dallo stesso cantautore con la collaborazione di Edwyn Roberts per la parte musicale. Il testo, secondo quanto spiegato dall'artista, \u00e8 un invito a far sentire la propria umanit\u00e0: \n\"Fai rumore\" \u00e8 stato presentato per la prima volta dal vivo durante la partecipazione di Diodato al Festival di Sanremo 2020, risultando vincitore nella serata conclusiva. Nel corso della manifestazione canora il brano \u00e8 stato insignito anche del Premio della Critica \"Mia Martini\" e del Premio della Sala Stampa \"Lucio Dalla\".\nVideo musicale.\nIl video \u00e8 stato diretto da Giorgio Testi e pubblicato in concomitanza con il lancio del singolo.\nSuccesso commerciale.\nIn Italia \"Fai rumore\" ha conquistato la vetta della Top Singoli, segnando la prima numero uno per l'artista nella classifica, e al termine dell'anno \u00e8 risultato essere il 39\u00ba brano pi\u00f9 trasmesso dalle radio."}
{"id": "8323080", "revid": "110157", "url": "https://it.wikipedia.org/wiki?curid=8323080", "title": "Eredivisie 2020", "text": "La Eredivisie 2020 \u00e8 la 36\u00aa edizione del campionato di football americano di primo livello, organizzato dalla AFBN.\nIl 12 marzo \u00e8 stata annunciata la sospensione del campionato a causa della pandemia di COVID-19 del 2019-2021.\nEra stata annunciata come nuova data di inizio del campionato il 27 settembre, ma a causa del persistere della pandemia questo avvio \u00e8 stato posticipato e successivamente annullato.\nStagione regolare.\nClassifiche.\nLe classifiche della regular season sono le seguenti:"}
{"id": "8323082", "revid": "729019", "url": "https://it.wikipedia.org/wiki?curid=8323082", "title": "6th South African Armoured Division", "text": "La 6th South African Armoured Division fu una divisione corazzata del South African Army, creata nel febbraio 1943 per prendere parte agli eventi della seconda guerra mondiale.\nPrima grande formazione corazzata dell'Esercito sudafricano, la divisione nasceva in realt\u00e0 per supplire alle carenze di organico date dal declinante numero di volontari offertisi per il servizio oltremare, carenze che avevano portato allo scioglimento delle due divisioni di fanteria sudafricane che avevano combattuto nella campagna del Nordafrica. Addestrata in Egitto, la 6th Division sbarc\u00f2 a Taranto nell'aprile 1944 per prendere parte ai combattimenti della campagna d'Italia; per integrare l'organico, la divisione incorpor\u00f2 alcune piccole unit\u00e0 di volontari della Rhodesia Meridionale, oltre a vedersi aggregate all'organico, per periodi variabili della sua carriera, unit\u00e0 britanniche e statunitensi.\nInizialmente in forza alla 8\u00aa Armata britannica, la divisione prese parte all'inseguimento delle forze tedesche in Italia centrale seguente la rottura del fronte nella battaglia di Cassino; dopo aver partecipato alla rottura della Linea Albert tedesca, il 4 agosto unit\u00e0 della divisione furono in prima fila nella liberazione di Firenze. La divisione avanz\u00f2 poi in direzione di Bologna, venendo fermata sull'Appennino tosco-emiliano dalle forti difese della Linea Gotica; il 17 agosto l'unit\u00e0 passo in forza alla 5\u00aa Armata statunitense, prendendo quindi parte nell'aprile 1945 all'offensiva della primavera 1945 sul fronte italiano. Dopo la conclusione delle ostilit\u00e0 nel maggio 1945, la divisione svolse compiti d'occupazione in Piemonte per poi essere progressivamente smobilitata e rimpatriata; l'unit\u00e0 fu sciolta al termine delle procedure di rimpatrio nel marzo 1946.\nStoria.\nLa fondazione.\nLa possibilit\u00e0 di formare una divisione corazzata sudafricana venne discussa una prima volta nell'aprile 1941 tra il maggior generale George Brink, comandante della 1st South African Infantry Division in quel momento impegnata nella campagna del Nordafrica, e il primo ministro sudafricano Jan Smuts. All'epoca, il Sudafrica stava lottando con la carenza di materiale umano per mantenere a un livello accettabile l'organico delle due divisioni di fanteria inviate al fronte in Nordafrica (la 1st Division gi\u00e0 impegnata e la 2nd South African Infantry Division appena creata e in partenza per l'Egitto): per legge tutte le unit\u00e0 sudafricane inviate al di fuori del Sudafrica stesso dovevano essere composte da volontari, ma da tempo si registrava un afflusso di nuove reclute inferiore alle attese. Se questa tendenza fosse continuata, si sarebbe reso necessario trasformare una delle divisioni di fanteria in una divisione corazzata, visto che l'organico di quest'ultima richiedeva meno uomini rispetto alla prima; pi\u00f9 avanti, il progetto divenne di convertire entrambe le divisioni di fanteria in divisioni corazzate, visto che il calo dei livelli di manodopera disponibile divenne anche pi\u00f9 pronunciato.\nDopo la seconda battaglia di El Alamein (23 ottobre - 5 novembre 1942), la 1st South Africa Division fu ritirata dal fronte e smembrata: la sua 1st Infantry Brigade fu sottratta all'organico dell'unit\u00e0 e riportata in patria, per essere unita alla 7th Infantry Brigade sudafricana (in quel momento impegnata nella battaglia del Madagascar) e formare il nucleo della 1st South African Armoured Division; le altre due brigate della divisione, la 2nd e 3rd Infantry Brigade, rimasero in Egitto per formare il nucleo della costituenda 6th South African Armoured Division, la quale avrebbe dovuto sostituire sulla linea del fronte la 2nd Infantry Division finita in gran parte annientata alla caduta di Tobruch nel giugno 1942.\nNel gennaio 1943 i leader alleati decisero, nel corso della conferenza di Casablanca, di proseguire le operazioni belliche nel teatro del Mediterraneo avviando l'invasione della Sicilia e quindi dell'Italia una volta ultimata l'occupazione del Nordafrica. Questi piani riducevano la necessit\u00e0 di disporre di un gran numero di divisioni corazzate, molto pi\u00f9 utili negli ampi spazi pianeggianti del Deserto Libico-Nubiano, e ci\u00f2, unito alla sempre pi\u00f9 grave carenza di volontari, port\u00f2 all'abbandono dei piani per la costituzione della 1st South African Armoured Division: tutte le brigate della disciolta 1st South African Infantry Division furono rimpatriate in Sudafrica per essere combinate tra loro, riorganizzate e riaddestrate formando cos\u00ec il nucleo della nuova 6th South African Armoured Division. La divisione fu ufficialmente attivata in Sudafrica il 1\u00ba febbraio 1943 al comando del maggior generale Evered Poole e salp\u00f2 per Suez il 30 aprile seguente con due brigate a ranghi completi, una corazzata (la 11th Armoured Brigade) e una di fanteria motorizzata (la 12th Motorised Brigade).\nIn Egitto.\nUna volta in Egitto la divisione inizi\u00f2 ad addestrarsi alle operazioni corazzate a Khataba, nel deserto a nord-ovest de Il Cairo, e a integrare nel suo organico alcune unit\u00e0 di rinforzo provenienti dalla Rhodesia Meridionale. In aggiunta, la carenza di manodopera aveva obbligato ad amalgamare numerose unit\u00e0, e molto del periodo di addestramento fu speso per integrare reparti prima distinti in nuove unit\u00e0 composite. L'addestramento della divisione si concluse con una serie di grandi esercitazioni: l'\"Exercise Cape Town\" tra il 1\u00ba e il 3 dicembre 1943 per la 11th Armoured Brigade (11th Armd Bde), l'\"Exercise Durban\" tra il 5 e il 7 dicembre per la 12th Motorised Brigade (12th Mot Bde) e infine l'\"Exercise Tussle\" il 21 gennaio 1944 per l'intera divisione. Il 23 gennaio la divisione si spost\u00f2 quindi a Helwan.\nOltre che per esercitarsi, il lungo periodo di sosta della divisione in Egitto fu dovuto anche alle indecisioni circa il ruolo che doveva rivestire. All'epoca l'unit\u00e0 era considerata come la formazione pi\u00f9 addestrata e con maggior esperienza bellica del Sudafrica: su 14.000 uomini in organico 3.500 erano stati insigniti dell'Africa Star per i loro servigi nella campagna nordafricana, eppure dopo un anno dalla data di creazione della divisione essa si trovava ancora in riserva nelle retrovie. Vi era la sensazione che l'Eighth Army britannica impegnata in Italia non necessitasse di ulteriori divisioni corazzate, e che piuttosto i comandi alleati volessero impiegare i reparti sudafricani come unit\u00e0 di presidio nel Medio Oriente liberando le unit\u00e0 dell'India britannica fino a quel momento destinate a ci\u00f2, al fine di fornire rimpiazzi alle due divisioni indiane dell'Eighth Army (la 4th e la 8th Indian Division) gi\u00e0 in azione sul suolo italiano.\nQuesti sospetti sembrarono concretizzarsi il 3 marzo 1944, quando la divisione ricevette l'ordine di trasferirsi nel Mandato britannico della Palestina; i primi elementi si misero in marcia il 7 marzo, ma il 12 marzo questo movimento venne arrestato e la divisione ricevette infine l'ordine di prepararsi a partire per l'Italia. Tra il 14 e il 16 aprile la divisione si imbarc\u00f2 ad Alessandria d'Egitto, per poi arrivare a Taranto tra il 20 e il 21 aprile seguente.\nL'avanzata dopo la caduta di Roma.\nLa divisione era ancora in fase di raggruppamento dopo il suo arrivo in Italia quando la 12th Motorised Brigade, con l'artiglieria e gli elementi di supporto, ricevette l'ordine di trasferirsi nell'area di Isernia per sostituire sulla linea del fronte l'11th Canadian Infantry Brigade, temporaneamente al comando della 2nd New Zealand Division del X Corps britannico. La 12th Motorised Brigade fu la prima unit\u00e0 terrestre sudafricana a entrare in azione in Italia: i sudafricani tennero la linea del fronte del X Corps durante gli eventi della battaglia di Cassino e dello sfondamento dalla testa di ponte di Anzio, per poi essere ritirati e riuniti al resto della 6th Division.\nDopo aver fatto parte della riserva dell'Eighth Army britannica, la divisione fu spostata in avanti e aggregata il 28 maggio al I Canadian Corps, poco dopo che i canadesi e i polacchi del 2 Korpus avevano aperto una breccia nella linea Hitler a nord di Cassino. Dopo la liberazione di Roma da parte degli Alleati il 4 giugno, la 6th Division ricevette l'ordine di muovere su per la via Casilina per fungere da apripista del XIII Corps britannico, a cui fu aggregata il 6 giugno; per portare la divisione all'organico completo di tre brigate come normale per le divisioni britanniche, la 24th Guards Brigade britannica di fanteria motorizzata fu posta agli ordini della formazione sudafricana. La divisione avanz\u00f2 lungo la valle del fiume Tevere, a partire dalla zona del Lago di Bolsena a est dirigendo verso ovest a una velocit\u00e0 di 16 chilometri al giorno e superando le unit\u00e0 fiancheggianti. Il 10 giugno la 11th Armoured Brigade, che guidava l'avanzata, incapp\u00f2 in uno schermo di postazioni anticarro predisposto dalla 365. Infanterie-Division tedesca a sud di Celleno: per la prima (e unica) volta il comandante della brigata, generale J.P.A. Furstenburg, fu in grado di schierare tutti e tre i suoi reggimenti corazzati e il suo battaglione motorizzato in un'unica battaglia, ottenendo un'importante vittoria. Il tenente colonnello Papa Brits (dello Special Service Battalion) e il tenente colonnello Bob Reeves-Moore (dell'Imperial Light Horse/Kimberley Regiment) ricevettero una Distinguished Service Order per le loro azioni di comando durante questo scontro con i tedeschi. Il 12 giugno la 6th Division prese Orvieto, avendo completato un'avanzata di 121 chilometri in dieci giorni nonostante un contatto giornaliero con le forze nemiche.\nIl 17 giugno, la Imperial Light Horse dell'11th Armd Bde venne fermata dai paracadutisti tedeschi della Fallschirm-Panzer-Division 1 \"Hermann G\u00f6ring\" durante un tentativo di prendere la citt\u00e0 di Chiusi; il 23 giugno seguente, tuttavia, la citt\u00e0 cadde in mano alla fanteria del Cape Town Highlanders Regiment. Nel corso dello scontro per Chiusi, la compagnia dei Cape Town Highlanders che guidava l'avanzata sulle colline attorno alla citt\u00e0 rimase tagliata fuori e, circondata dai tedeschi nella notte tra il 21 e il 22 giugno, fu costretta ad arrendersi. Dopo la perdita di gran parte della 2nd Infantry Division a Tobruch due anni prima, la resa di un gran numero di soldati sudafricani era divenuta una questione sensibile e il primo ministro Smuts, diretto a un incontro del Chiefs of Staff Committee britannico a Londra, fece deviare il suo aereo su Orvieto per conferire con il comando della 6th Division e discutere delle conseguenze politiche e militari di questo evento.\nL'attraversamento della Linea Albert.\nIl 28 giugno, dopo duri scontri, la Linea Albert tedesca (indicata dagli Alleati anche come \"Linea del Trasimeno\") venne rotta e le truppe alleate ripresero l'avanzata verso nord, con la 24th Guards Brigade che raggiunse Chianciano Terme mentre la 11th Armd Bde spingeva a nord verso il Lago di Montepulciano. L'avanzata del XIII Corps su Firenze era guidata dalla 6th Armoured Division britannica sulla destra, dalla 4th Infantry Division britannica al centro e dai sudafricani della 6th Division sulla sinistra; quest'ultima avanz\u00f2 su due colonne attraverso Rapolano Terme e Palazzuolo sul Senio finch\u00e9 non incapp\u00f2 nelle difese della Linea Georg tedesca, una posizione di arresto stabilita dal LXXVI Panzer Corps sul lato nord della Statale 73.\nLa consistenza dei reparti tedeschi che tenevano la linea non era inizialmente nota, e gli elementi di testa del XIII Corps britannico continuarono a spingere in avanti aspettandosi che la linea tedesca si sgretolasse sotto la pressione senza bisogno di lanciare un attacco su vasta scala; il corpo britannico invi\u00f2 diversi battaglioni a catturare le alture attorno Monte Lignano, ma gli scontri per le colline continuarono per tutto il 6 e 7 luglio senza che i tedeschi della 15. Panzergrenadier-Division venissero scalzati dalle loro postazioni. I sudafricani furono bloccati sul fianco sinistro, con le loro due brigate di fanteria sparse su un fronte di 16 chilometri mentre i corazzati della 11th Armd Bde dovettero essere ritirati in riserva a causa del terreno troppo impervio per loro. Il 7 luglio la 2nd New Zealand Division venne portata in avanti dalle riserve del XIII Corps, e il suo attacco appoggiato dai corazzati della 6th Armoured Division britannica riusc\u00ec infine a scacciare i tedeschi dalle colline e a obbligarli a ritirarsi sulla successiva linea di resistenza, la linea Heinrich lungo le rive dell'Arno, entro il 15 luglio; la divisione sudafricana pot\u00e9 quindi riprendere l'avanzata, muovendo verso Radda in Chianti lungo la zona occidentale della regione delle Colline del Chianti.\nI sudafricani fecero buoni progressi, muovendo con la 12th Mot Bd a cavalcioni della strada che costituiva l'asse dell'avanzata della divisione e con la 24th Guards Bde sul fianco destro lungo le piste delle Colline del Chianti. Radda fu messa in sicurezza nella notte del 17 luglio, e la divisione ricevette l'ordine di prendere le principali alture del Chianti: la 24th Guards Bde prese Monte Maione con un attacco nella notte tra il 18 e il 19 luglio grazie al supporto dei carri armati del Pretoria Regiment, mentre la 12th Mot Bde prese Monte San Michele il 20 luglio; i sudafricani dominavano ora la vallata del Casentino e le vie di avanzata su Firenze.\nLa liberazione di Firenze.\nIl 20 luglio il generale Sidney Kirkman, comandante del XIII Corps, diede le sue disposizioni per il forzamento dell'Arno a ovest di Firenze; questo sforzo sarebbe stato portato avanti dalla divisione sudafricana, con la 4th Infantry Division britannica alla sua destra e appoggio sui fianchi dato dalla 6th Armoured Division britannica e dalla 8th Indian Infantry Division. L'avanzata delle unit\u00e0 sudafricane fu rallentata nelle vicinanze di Greve in Chianti a causa degli ampi campi minati disposti dai tedeschi, che misero fuori uso diversi carri armati; l'11th Armd Bde ebbe tuttavia successo nel catturare Mercatale, difesa da unit\u00e0 della 356. Infanterie-Division tedesca supportate da carri pesanti Panzer VI Tiger I. La divisione si apr\u00ec la strada attraverso Greve in Chianti, solo per venire di nuovo bloccata dai paracadutisti della 4. Fallschirmj\u00e4ger-Division sulle rive del fiume Greve il 24 luglio; i sudafricani riuscirono tuttavia ad aggirare i paracadutisti tedeschi, che si ritirarono nella notte tra il 24 e il 25 luglio ripiegando sulla successiva postazione di difesa, la Linea Paula.\nKirkman pose ancora una volta la 6th South African Armoured Division, appoggiata sul fianco questa volta dalla 2nd New Zealand Division, alla testa dell'avanzata del XIII Corps attraverso la Linea Paula, con obiettivo Firenze: i neozelandesi avrebbero sostenuto il peso dell'assalto principale, mentre i sudafricani avrebbero neutralizzato le postazioni nemiche sulle alture a ovest di Impruneta e quindi ripulito la Statale 2 che conduceva a Firenze; il comandante delle forze alleate in Italia, generale Harold Alexander, diede disposizione perch\u00e9 non si combattesse direttamente dentro Firenze, e Kirkman punt\u00f2 piuttosto ad aggirare la citt\u00e0. L'attacco inizi\u00f2 il 31 luglio con pesanti bombardamenti d'artiglieria e pi\u00f9 di 100 incursioni aeree della Desert Air Force, che sostennero l'avanzata in tre colonne dei sudafricani, dei neozelandesi e dei britannici della 4th Infantry Division. Entro la mattina del 4 agosto le unit\u00e0 d'avanguardia avevano raggiunto la periferia di Firenze, solo per scoprire che tutti i ponti che attraversavano l'Arno erano stati fatti saltare in aria dai tedeschi; una pattuglia di sudafricani dell'Imperial Light Horse/Kimberley Regiment scopr\u00ec tuttavia che Ponte Vecchio era stato lasciato intatto, e sotto un pesante fuoco di artiglieria nemico riusc\u00ec ad attraversarlo entrando nel centro di Firenze alle 04:00, prima unit\u00e0 alleata a mettere piede in citt\u00e0.\nPresa Firenze, la divisione fu ritirata dal fronte e posta nelle riserve dell'Eighth Army nella zona tra Siena e Castelnuovo Berardenga per un periodo di riposo; il 17 agosto la divisione fu trasferita dall'organico del XIII Corps britannico a quello del IV Corps statunitense, onde rimpiazzare le divisioni ritirate dall'Italia per essere impiegate nello sbarco nel sud della Francia. La divisione lasci\u00f2 quindi l'Eighth Army britannica per entrare a far parte della Fifth Army statunitense.\nDall'Arno agli Appennini.\nLa divisione torn\u00f2 in linea alla fine di agosto, per riprendere l'inseguimento dei tedeschi in ritirata dalla linea dell'Arno. Nella notte tra il 28 e il 29 agosto il grosso della 12th Mot Bde attravers\u00f2 il fiume presso Le Piagge sotto un leggero fuoco d'artiglieria nemico. I resoconti dei prigionieri catturati confermarono che i tedeschi erano in piena ritirata e la brigata, come pure la 24th Guards Brigade che la seguiva, ricevette l'ordine di inviare verso nord pattuglie da combattimento per determinare l'estensione del ripiegamento del nemico; nel frattempo, i genieri sudafricani lanciavano ponti Bailey sul fiume per agevolare il passaggio dei reparti divisionali, operazione portata a termine il 3 settembre sotto uno sporadico fuoco d'artiglieria nemico. Vista la debole resistenza offerta dai tedeschi, il generale Poole incoraggi\u00f2 l'avvio di una rapida avanzata ma ci\u00f2 fu respinto dal comando della Fifth Army, il quale non voleva compromettere l'effetto sorpresa dell'offensiva che stava preparando a partire dalla zona a nord di Firenze. L'ordine per i sudafricani di attendere e tenere il massiccio dell'Albano fino a nuovo avviso fu profondamente risentito dal comando di divisione, e venne considerato come rappresentativo della persistente inflessibilit\u00e0 messa in luce dalla leadership della Fifth Army.\nL'offensiva della Fifth Army inizi\u00f2 il 10 settembre: in appoggio all'operazione Olive scatenata pochi giorni prima dalla Eighth Army britannica sul fronte dell'Appennino tosco-romagnolo, l'armata statunitense lanci\u00f2 un attacco contro i bastioni montuosi a sud di Bologna; come parte di questo piano, alla 6th Division fu ordinato di avanzare lungo la Statale 64 tra Vergato e Bologna per andare a catturare le vette gemelle di Monte Sole e Monte Caprara. La 24th Guards Brigade fu quindi la prima componente della divisione a entrare in contatto con le difese tedesche della Linea Gotica allestite lungo gli Appennini, quando i suoi reparti avanzati incapparono nelle postazioni fortificate tenute da due battaglioni della Lehr-Brigade (mot.) 900 e da due battaglioni della 362. Infanterie-Division. Dopo essere rimasta di guardia nella zona del massiccio dell'Albano, l'11th Armd Bde fu portata in avanti per affrontare i tedeschi della 362. Infaterie-Division, anche se venne obbligata a operare senza i suoi carri armati a causa del terreno troppo impervio. La situazione si sblocc\u00f2 solo il 22 settembre, quando i tedeschi lasciarono le loro postazioni per ripiegare sulla successiva linea difensiva, detta \"Linea Verde II\".\nI sudafricani ripresero l'avanzata con il II Corps statunitense sulla destra e la 34th Infantry Division sulla sinistra; rapporti riferirono che la provata 362. Infaterie-Division era stata sostituita da un'unit\u00e0 scelta, la 16. SS-Panzergrenadier-Division \"Reichsf\u00fchrer-SS\", la quale sbarrava ora il cammino alle unit\u00e0 sudafricane. Entro il 28 settembre la divisione stava avanzando su tre assi ampiamente separati, ma le forze tedesche in ritirata avevano operato vaste demolizioni di ponti e tunnel e ci\u00f2, unito alla congestione del traffico sulle strette strade appenniniche, rendeva l'avanzata estremamente lenta; fu quindi deciso di lasciare uno degli assi dell'avanzata ai reparti statunitensi visto che i genieri sudafricani non erano in grado di tenere aperte tre diverse strade simultaneamente: la 24th Guards Brigade fu quindi riunita alla 11th Armd Bde per proteggere il fianco occidentale del II Corps statunitense. Il Monte Vigese dominava la principale linea d'avanzata della 6th Division, ma due giorni di estesi combattimenti sotto la pioggia scrosciante con i tedeschi del SS-Panzergrenadier-Regiment 36 non consentirono ai sudafricani di conquistare la posizione; Poole ordin\u00f2 quindi una pausa, per preparare un pi\u00f9 coordinato attacco alla montagna da parte della 12th Mot Bde, con le altre due brigate in supporto. Dopo un pesante bombardamento d'artiglieria che vide l'impiego di pi\u00f9 di 10.000 proiettili, la posizione di Monte Vigese fu infine espugnata.\nDopo la battaglia per Monte Vigese, la divisione fu ritirata dal fronte per un periodo di riposo e recupero. La 6th Division fu sottratta all'organico del IV Corps e assegnata agli ordini diretti del comando della Fifth Army in previsione di un suo impiego in appoggio dell'avanzata del II Corps statunitense; in aggiunta, l'organico della divisione fu massicciamente rinforzato con l'aggiunta di unit\u00e0 d'artiglieria pesante britanniche e statunitensi e dei carri armati del Combat Comand B, una brigata corazzata distaccata dalla 1st Armored Division statunitense. Alla 6th Division fu assegnato il compito di spingere verso nord verso Bologna per coprire il fianco della 34th Division statunitense: il Combat Command B sarebbe avanzato lungo la Statale 64 e la 24th Guards Brigade lungo la valle del fiume Setta, con la 11th Armd Bde e la 12th Mot Bde a coprire il terreno impervio in mezzo alle due brigate. Entro il 25 ottobre la divisione aveva guadato il Setta e preso il rilievo di Quota 501 sotto Monte Sole, ma l'attacco della 24th Guards Brigade contro Monte Sole stesso fu bloccato dall'abbattersi di piogge torrenziali. Il giorno seguente la pioggia continua aveva trasformato il terreno in un pantano, portando all'isolamento degli elementi della divisione attestati su Quota 501 e alla sospensione del supporto aereo ai sudafricani da parte del XXII Tactical Air Command statunitense.\nL'attacco a Monte Sole venne cancellato e la divisione torn\u00f2 sotto il comando del IV Corps il 4 novembre. Con l'arrivo dell'inverno tutto il fronte della Fifth Army entr\u00f2 in un periodo di stasi, e l'avanzata si trasform\u00f2 in qualche azione di pattugliamento per consolidare le postazioni sino a qui raggiunte.\nL'offensiva di primavera.\nIl 15 gennaio 1945 la 6th Division fu riportata in forza al II Corps statunitense; il 18 febbraio seguente la 24th Guards Brigade fu sottratta dall'organico della 6th Division e trasferita in forza alla 56th (London) Infantry Division britannica, ponendo fine a una duratura e apprezzata collaborazione con i sudafricani. La divisione fu sostituita sulla linea del fronte dal Combat Command A della 1st Armored Division statunitense (che prese il posto della 12th Mot Bde) e dal Combat Command B (che sostitu\u00ec l'11th Armd Bde), e quindi ritirata nelle retrovie nella zona di Lucca\nLa 6th Division fu quindi assegnata all'imminente offensiva risolutiva degli Alleati in Italia (nome in codice \"operazione Grapeshot\") prevista per quella primavera. Alla divisione fu assegnato un ruolo nella seconda fase dell'offensiva (fase \"Brown\"), ricevendo il compito di conquistare i rilievi di Monte Sole e Monte Caprara al centro della linea del II Corps statunitense (e dell'intera Fifth Army), aprendo cos\u00ec la via per la valle del Po; ottenuto lo sfondamento, la 1st Armored Division statunitense doveva muovere verso ovest e la divisione sudafricana doveva dirigere a nord-ovest di Bologna per collegarsi con l'Eighth Army britannica in avanzata in Romagna. I rapporti dell'intelligence riferivano che ora le postazioni obiettivo della 6th Division erano presidiate da reparti della 8. Gebirgs-Division tedesca.\nLa fase \"Brown\" dell'operazione Grapeshot ebbe inizio il 15 aprile 1945: quella notte la 6th Division fu la prima delle unit\u00e0 del II Corps a raggiungere gli obiettivi assegnati, prendendo Monte Sole con una serie di ben coordinati attacchi notturni assistiti dai pi\u00f9 pesanti attacchi aerei d'appoggio che la divisione ebbe mai nel corso della sua carriera; l'attacco a Monte Sole fu anche la prima esperienza di combattimento per la 13th South African Motorised Brigade (13th Mot Bde), appena arrivata dal Sudafrica per prendere il posto della 24th Guards Brigade nell'organico della divisione. La battaglia era stata feroce per tutte le unit\u00e0 della divisione coinvolte, e nel successivo assalto a Monte Caprara si verificarono gravi perdite. Il 21 aprile l'11th Armd Brigade, supportata da reparti del genio statunitense, fece il suo ingresso nell'abitato di San Matteo della Decima; pesanti combattimenti casa per casa continuarono fino al calare della notte, con molti carri sudafricani messi fuori uso dai Panzerfaust tedeschi. Poole impieg\u00f2 tutti i reparti disponibili per piegare la resistenza del nemico, ed entro il 22 aprile il paese era stato conquistato.\nQuesti successi crearono l'occasione per i reparti corazzati di sfondare la linea del fronte e di aprirsi la via per Bologna. I sudafricani si ricongiunsero quindi con i britannici della 6th Armoured Division il 23 aprile, tagliando la via di ritirata dagli Appennini ai reparti tedeschi presi in mezzo tra le due divisioni; in aggiunta, nella loro avanzata i sudafricani distrussero in pratica quanto rimaneva della 65. Infanterie-Division tedesca. Dopo un'avanzata lungo la valle del Po, la divisione si raggrupp\u00f2 nella zona a sud di Treviso il 29 aprile, ricevendo quindi il compito di dirigere su Milano per presidiare la citt\u00e0.\nFine della guerra e smobilitazione.\nIl 2 maggio 1945 la resa delle forze tedesche in Italia entr\u00f2 in vigore, e il giorno seguente la 6th Division si spost\u00f2 nella zona a nord-est di Milano; l'8 maggio giunse la notizia della fine della seconda guerra mondiale in Europa. La divisione sfil\u00f2 in parata per celebrare la vittoria il 14 luglio all'Autodromo nazionale di Monza, alla presenza del comandante in capo delle forze alleate in Italia Mark Clark e del comandante della Fifth Army Lucian Truscott; nel corso di questa cerimonia diverse decorazioni statunitensi furono assegnate a membri della divisione, compresa un'onorificenza di commendatore della Legion of Merit per il generale Poole.\nLe brigate sudafricane furono quindi schierate lungo il confine con la Francia e la Svizzera in funzione di truppe d'occupazione: l'11th Armd Bde fu schierata nel nord del Piemonte, la 12th Mot Bde in Valle d'Aosta e la 13th Mot Bde attorno a Torino; il 16 luglio due unit\u00e0 italiane, la 44\u00aa Divisione fanteria \"Cremona\" e il Gruppo di Combattimento \"Mantova\", furono poste agli ordini della 6th Division per assisterla nei suoi compiti di presidio della frontiera, mentre il rimpatrio dei battaglioni sudafricani prendeva vita. Con la progressiva riduzione degli organici, il 18 agosto la divisione fu arretrata nella zona di Imperia: le due brigate motorizzate furono amalgamate in un'unica formazione, come pure la brigata corazzata e l'artiglieria divisionale.\nFin dall'inizio dell'aprile 1945 era divenuto ovvio che la guerra stava per finire e che la divisione, come pure varie altre unit\u00e0 sudafricane di supporto, sarebbe stata presto riportata in patria per la smobilitazione. Il 1\u00ba maggio, tuttavia, l'Esercito sudafricano si rese conto che non erano stati ancora formulati piani concreti per riportare indietro tutti gli uomini: furono rapidamente formulate istruzioni per un'evacuazione per via aerea di 5.000 soldati al mese a partire dal 1\u00ba luglio e di 15.000 uomini via mare durante la seconda met\u00e0 dell'anno, con l'obiettivo di rimpatriare 45.000 uomini entro la fine del 1945. In aggiunta alle unit\u00e0 della 6th Division e ad altri reparti, dall'Italia erano tuttavia in arrivo anche decine di migliaia di ex prigionieri di guerra sudafricani appena rilasciati dai campi di prigionia, alcuni dei quali in detenzione da pi\u00f9 di tre anni; apparentemente, tutti questi non erano stati conteggiati nei piani di smobilitazione.\nIl deposito delle truppe sudafricane a Helwan a nord de Il Cairo divenne rapidamente sovraffollato, visto che il numero di soldati rimpatriati giornalmente si rivel\u00f2 ben presto sostanzialmente inferiore a quanto pianificato; la situazione si aggrav\u00f2 quando il previsto trasferimento via mare dovette essere rimandato: il cibo inizi\u00f2 a scarseggiare e gli standard di disciplina si deteriorarono quando gli uomini in arrivo furono divisi per ordine alfabetico invece di essere riassegnati alle loro unit\u00e0 d'origine. Una riunione di protesa fu indetta il 20 agosto, e mano a mano che la folla si radunava l'incontro divenne sempre pi\u00f9 acceso e violento, degenerando in tumulti: furono saccheggiati e dati alle fiamme numerosi locali egiziani, blocchi di negozi, automobili e abitazioni, come pure il locale centro ricreativo della Navy, Army and Air Force Institutes. Il generale Poole dovette arrivare rapidamente dall'Italia per placare le truppe, promettendo misure immediate per accelerare il rimpatrio dei soldati; alcune settimane dopo, un'inchiesta stim\u00f2 l'ammontare dei danni causati dai disordini in pi\u00f9 di 22 milioni di sterline.\nEntro il 25 gennaio 1946, 101.676 uomini erano stati rimpatriati in Sudafrica, e l'ultimo aereo con a bordo il generale Poole lasci\u00f2 l'Egitto il 26 febbraio arrivando a Durban il 2 marzo seguente. Il rimpatrio di Poole decret\u00f2 fondamentalmente lo scioglimento della divisione; la formazione fu brevemente riattivata il 1\u00ba luglio 1948, per poi essere sciolta nuovamente e definitivamente il 1\u00ba novembre 1949. Nel rapporto dello stesso Poole, durante il suo impiego in Italia la divisione aveva subito un totale di 3.543 perdite, di cui 711 morti, 2.675 feriti e 157 dispersi."}
{"id": "8323086", "revid": "400694", "url": "https://it.wikipedia.org/wiki?curid=8323086", "title": "\u00daltimo tango en par\u00eds", "text": ""}
{"id": "8323088", "revid": "400694", "url": "https://it.wikipedia.org/wiki?curid=8323088", "title": "Last Tango in Paris", "text": ""}
{"id": "8323089", "revid": "400694", "url": "https://it.wikipedia.org/wiki?curid=8323089", "title": "Le Dernier Tango \u00e0 Paris", "text": ""}
{"id": "8323090", "revid": "400694", "url": "https://it.wikipedia.org/wiki?curid=8323090", "title": "El \u00faltimo tango en Par\u00eds", "text": ""}
{"id": "8323095", "revid": "188116", "url": "https://it.wikipedia.org/wiki?curid=8323095", "title": "Forward Operating Base", "text": ""}
{"id": "8323098", "revid": "297059", "url": "https://it.wikipedia.org/wiki?curid=8323098", "title": "Cappella Pellegrini (Sant'Anastasia)", "text": ""}
{"id": "8323106", "revid": "2184720", "url": "https://it.wikipedia.org/wiki?curid=8323106", "title": "Niente (Resilienza 74)", "text": "Niente (Resilienza 74) \u00e8 un singolo della cantante italiana Rita Pavone, pubblicato il 5 febbraio 2020.\nCon il brano, scritto dal figlio Giorgio Merk, la cantante si \u00e8 presentata al Festival di Sanremo 2020, segnando il suo ritorno in gara alla kermesse a 48 anni dall'ultima partecipazione, arco temporale che ha fatto conquistare alla cantante un primato (maggior distanza di una partecipazione a Sanremo dalla successiva); con esso si classifica al 17\u00ba posto."}
{"id": "8323109", "revid": "6923", "url": "https://it.wikipedia.org/wiki?curid=8323109", "title": "Ultimo tango a Parigi (singolo)", "text": "Ultimo tango a Parigi \u00e8 un singolo del musicista argentino Gato Barbieri, pubblicato nel 1972 come unico estratto dall'album \"Ultimo tango a Parigi\", contenente la colonna sonora del film omonimo diretto da Bernardo Bertolucci."}
{"id": "8323118", "revid": "1573940", "url": "https://it.wikipedia.org/wiki?curid=8323118", "title": "Eunectes notaeus", "text": "Lanaconda gialla (Eunectes notaeus\n), nota anche come anaconda del Paraguay, \u00e8 una specie di anaconda endemica del Sud America. Rappresenta uno dei serpenti pi\u00f9 grandi al mondo sebbene sia pi\u00f9 piccolo del suo parente pi\u00f9 stretto, l'anaconda verde. Come tutti i boa e i pitoni, non \u00e8 velenoso e uccide la sua preda per costrizione. Non \u00e8 nota o riconosciuta alcuna sottospecie per questa specie.\nEtimologia.\nIl nome specifico in neo-latino \"notaeus\" deriva (forma poetica, ). Nel distinguere la sua nuova specie \"Eunectes notaeus\" da \"Eunectes murinus\", Edward Drinker Cope afferm\u00f2 che: \u00abLe scaglie dorsali sono pi\u00f9 grandi e disposte in meno file\u00bb.\nDescrizione.\nGli individui adulti in genere possono raggiungere tra i 3,3 e i 4,4 m di lunghezza totale. Le femmine sono generalmente pi\u00f9 grandi dei maschi, e sono stati riportati individui con una lunghezza massima di 4,6 m. In media questi animali pesano dai 25 ai 35 kg, ma sono mai stati osservati individui con un peso superiore ai 55 kg. La colorazione dell'anaconda gialla, presenta una colorazione gialla, marrone dorato o giallo verdastro, sovrapposto ad un motivo a macchie, pezzato o a strisce di colore nero o marrone scuro.\nDistribuzione e habitat.\nIl territorio dell'anaconda gialla comprende i bacini del fiume Paraguay e dei suoi affluenti, dal Pantanal della Bolivia, Paraguay e Brasile occidentale all'Argentina nord-orientale, e forse alcune zone dell'Uruguay. Predilige prevalentemente habitat acquatici, tra cui paludi, Pantanal, argini coperti da cespugli, e torrenti dal movimento lento. La specie sembra essere stata introdotta artificialmente anche in Florida, anche se non \u00e8 noto se questa piccola popolazione (che si pensa derivi da animali domestici fuggiti dalla cattivit\u00e0) si sia riprodotta.\nEcologia.\nL'anaconda gialla caccia prevalentemente in acque poco profonde negli habitat delle zone umide. La maggior parte degli attacchi si verifica da giugno a novembre, quando le inondazioni si sono in qualche modo attenuate e gli uccelli trampolieri sono la preda pi\u00f9 comune del luogo. Osservazioni e analisi del contenuto dell'intestino e delle feci provenienti da aree regolarmente allagate nella regione del Pantanal, nel sud-ovest del Brasile, indicano che questi animali sono predatori generalisti, che cacciano primariamente d'agguato.\nLa loro dieta \u00e8 composta quasi esclusivamente da specie acquatiche o semi-acquatiche, tra cui un'ampia variet\u00e0 di mammiferi, uccelli, rettili, anfibi, pesci e uova. Gli esemplari pi\u00f9 grandi possono predare animali pi\u00f9 grandi, come mazama, capibara o pecari. Il rapporto in peso tra preda e predatore \u00e8 spesso molto pi\u00f9 elevato rispetto ad altri tipi di Boidae. Il cannibalismo \u00e8 stato osservato anche in questa specie, sebbene non sia chiaro quanto spesso si verifichi.\nL'anaconda gialla ha pochi predatori. I giovani e gli adulto possono divenire occasionalmente preda dei caimani, anaconde pi\u00f9 grandi, giaguari, alcuni canidi come il maikong, mustelidi e rapaci. La specie \u00e8 anche cacciata dall'uomo primariamente per la sua pelle.\nRelazioni con l'uomo.\nIn cattivit\u00e0 la specie ha la reputazione di essere imprevedibile e pu\u00f2 divenire pericolosa per l'uomo, se non si conosce come maneggiarla. Negli Stati Uniti, l'importazione, il trasporto e la vendita di questa specie attraverso i confini statali sono stati vietati dal 2012 per cercare di impedire all'animale di diventare una specie invasiva in aree come le Everglades della Florida. Lo stato di conservazione dell'anaconda gialla non \u00e8 ancora stato valutato dalla IUCN."}
{"id": "8323123", "revid": "110157", "url": "https://it.wikipedia.org/wiki?curid=8323123", "title": "Go back bubu", "text": "Go back bubu (), noto anche con il titolo internazionale Confession Couple o Go Back Couple, \u00e8 un serial televisivo sudcoreano del 2017.\nTrama.\nChoi Ban-do e Ma Jin-joo, rispettivamente marito e moglie, si sono conosciuti ai tempi dell'universit\u00e0 e poco dopo si sono sposati; giunti entrambi a trentotto anni e con un figlio piccolo, si accorgono di non avere realizzato alcuno dei loro sogni. Pensando inoltre che il marito l'abbia tradita, presa da un momento di rabbia e avendo compreso di non trovarsi pi\u00f9 a suo agio con il coniuge, Ma Jin-joo chiede il divorzio.\nIl giorno seguente, all'improvviso, i due si accorgono di avere nuovamente vent'anni e decidono di sfruttare questa \"seconda possibilit\u00e0\" per rivoluzionare la propria vita. In particolare, Choi Ban-do cerca in ogni modo di evitare la moglie, salvo poi scoprire che anche lei \u00e8 tornata indietro nel tempo; Ma Jin-joo vuole invece passare del tempo con la madre, morta prematuramente. Ma Jin-joo inizia tuttavia a chiedersi se il divorzio sia stata davvero la scelta giusta, soprattutto dopo aver scoperto che il marito non l'aveva mai tradita ma, anzi, aveva cercato sempre di starle vicino nei momenti difficili."}
{"id": "8323124", "revid": "486946", "url": "https://it.wikipedia.org/wiki?curid=8323124", "title": "Confession Couple", "text": ""}
{"id": "8323125", "revid": "260676", "url": "https://it.wikipedia.org/wiki?curid=8323125", "title": "Fermentazione spontanea", "text": "La fermentazione spontanea, diversamente dalla fermentazione tradizionale della birra, alcolica, non necessita dell'aggiunta di lieviti nel mosto ma esposta all'aria naturale in catini posti in sottotetti con finestre aperte (es. Cantillon), \u00e8 contaminata da lieviti selvaggi che innescano cos\u00ec il processo di fermentazione.\nQuesto era il modo di produzione della birra prima dello sviluppo della cultura dei lieviti, codificato e migliorato nel corso del Medioevo. Oggi \u00e8 utilizzato soltanto per le birre belge di tipo lambic, donando un gusto acido dolce, lattico e/o acetico. Questa tecnica \u00e8 tipica della valle della Senne e del Pajottenland, a sud-ovest di Bruxelles in Belgio, dove troviamo allo stato naturale i lieviti di tipo dekkera bruxellensis (o lambicus). Le birre prodotte con questa tecnica sono denominate lambic.\nUndici imprese produttrici di lambic si sono unite sotto l'alto consiglio per i lambic artigianali."}
{"id": "8323129", "revid": "6923", "url": "https://it.wikipedia.org/wiki?curid=8323129", "title": "Timo Bernhard", "text": "Ha corso per il Team Penske ed \u00e8 stato pilota dell'Audi per eventi selezionati nel 2009 e nel 2010. Ha anche corso per il team CytoSport nella stagione 2010 della American Le Mans Series (ALMS). Ha partecipato dal 2002 al 2018 alla 24 ore di Le Mans, vincendo nel 2002, 2010 e 2017. Ha vinto il campionato del mondo Endurance Champion nel 2015 e 2017.\nIl 29 giugno 2018 ha fatto registrare il giro record assoluto del N\u00fcrburgring Nordschleife\na bordo di una Porsche 919 Hybrid Evo con un tempo di 5:19.546, battendo il precedente record stabilito da Stefan Bellof nel 1983 con una Porsche 956."}
{"id": "8323131", "revid": "1543377", "url": "https://it.wikipedia.org/wiki?curid=8323131", "title": "Ehretia", "text": "Ehretia \u00e8 un genere di piante della famiglia delle Boraginacee.\nEtimologia.\nIl nome del genere \u00e8 un omaggio all'illustratore botanico tedesco Georg Dionysius Ehret (1710\u20131770).\nDescrizione.\nComprende specie arboree o arbustive, con foglie alterne, picciolate, con margine intero o dentato.\nI fiori, pentameri, piccoli e poco appariscenti, sono disposti in infiorescenze terminali o ascellari e presentano un calice campanulato, pubescente, e una corolla di colore bianco, giallo o blu.\nDistribuzione e habitat.\nIl genere ha una distribuzione subcosmopolita, essendo presente nelle Americhe, nell'Africa subsahariana, in Asia tropicale e in Oceania.\nTassonomia.\nIl genere comprende circa 60 specie:"}
{"id": "8323155", "revid": "122970989", "url": "https://it.wikipedia.org/wiki?curid=8323155", "title": "Sveno", "text": "Sveno \u00e8 un personaggio della \"Gerusalemme Liberata\" di Torquato Tasso.\nLa storia di Sveno, giovane principe cristiano di Danimarca (che nel poema \u00e8 chiamata Dania, ovvero l'antico nome del paese europeo), \u00e8 interamente contenuta nell'ottavo canto. Condottiero profondamente religioso, forse il guerriero pi\u00f9 religioso in assoluto tra tutti i partecipanti della prima crociata, si pone alla testa del suo gruppo armato per raggiungere il resto dell'esercito cristiano. Ma appena giunto in Terra Santa, viene intercettato dal re musulmano Solimano, che lo fa cadere in un agguato; Sveno e i suoi uomini cercano di resistere eroicamente, finendo tuttavia per soccombere. In particolare il principe, bench\u00e9 rimasto subito ferito, continua a lottare e riesce anche a eliminare alcuni nemici, venendo per\u00f2 infine ucciso proprio da Solimano. L'unico danese a sopravvivere \u00e8 Carlo, creduto morto dai nemici: dopo l'allontanarsi di costoro, verr\u00e0 soccorso da due eremiti. Carlo quindi si rialza e raggiunge il luogo dove giace Sveno, i cui occhi sono rimasti aperti; vorrebbe inumare il suo signore, ma improvvisamente si materializza un sepolcro spalancato, vuoto al suo interno, che ingloba il corpo del principe per poi chiudersi.\nPer questo episodio, tra i pi\u00f9 celebri del poema, Tasso ha attinto indubbiamente molto dalla \"Chanson de Roland\", dove l'omonimo protagonista finisce anch'egli vittima di un agguato saraceno: tanto Roland quanto Sveno sembrano inoltre morire da martiri della fede, con elementi propri dei testi agiografici (l'anima del Paladino di Francia \u00e8 raccolta dagli arcangeli discesi gi\u00f9 dal cielo, il corpo di Sveno viene tumulato per diretto intervento divino); lo stesso principe utilizza esplicitamente la parola \"martirio\" nell'ultimo discorso rivolto ai suoi uomini, dopo essersi accorto dell'imboscata e aver realizzato l'imminente fine. Ma Tasso pu\u00f2 aver tenuto presente anche alcune figure di giovani condottieri cristiani nell' \"Orlando Furioso\" di Ludovico Ariosto, ovvero il principe scozzese Zerbino e i due fratelli Malindo e Ardalico cavalieri di Fiandra, tutti destinati a morte prematura dopo aver dato prova di grandissimo valore non solo in senso propriamente militare (da notare che i personaggi ariosteschi in questione partono per la guerra quando \u00e8 gi\u00e0 iniziata, al pari di Sveno).\nNella \"Gerusalemme conquistata\", riscrittura del poema, il nome del personaggio \u00e8 Sueno e la sua tomba non sorge miracolosamente dal nulla."}
{"id": "8323161", "revid": "599013", "url": "https://it.wikipedia.org/wiki?curid=8323161", "title": "Abdullahi Mustapha", "text": "Carriera.\nClub.\nIl 13 febbraio 2018 viene acquistato a titolo definitivo dalla squadra bulgara del .\nNazionale.\nCon l'Under-20 ha preso parte al campionato mondiale di categoria nel 2015."}
{"id": "8323163", "revid": "4252", "url": "https://it.wikipedia.org/wiki?curid=8323163", "title": "Brettanomyces bruxellensis", "text": "La Dekkera bruxellensis (sinonimi: Brettanomyces bruxellensis, \"Brettanomyces lambicus\") \u00e8 un lievito presente sia nella birra che nel vino. \u00c8 presente altres\u00ec in tequila e kombucha.\nEsso interviene nel processo di fermentazione spontanea di birre belghe di tipo lambic e derivate (faro, framboise, gueuze e kriek). Nel vino \u00e8 responsabile di difetti aromatici a causa della sua produzione di fenoli.\nNel 1964, il nome Dekkera \u00e8 inventato ed assegnatogli in onore della micologa olandese Nellie Margaretha Stelling-Dekker, dottore in Scienza all'universit\u00e0 di Utrecht, per il suo contributo alla tassonomia dei lieviti."}
{"id": "8323168", "revid": "827882", "url": "https://it.wikipedia.org/wiki?curid=8323168", "title": "Schneeball (gastronomia)", "text": "La schneeball (pl. \"schneeballen\") \u00e8 un dolce tedesco. Il suo nome, che in tedesco significa \"palla di neve\", \u00e8 dovuto alla sua forma tondeggiante e al bianco dello zucchero a velo di cui \u00e8 ricoperto.\nStoria.\nSecondo una tradizione, le \"schneeballen\" furono inventate a Rothenburg ob der Tauber durante il Medioevo e venivano servite durante i matrimoni e altre occasioni speciali. Questi dolci vengono citati in diversi tomi storici, secondo i quali erano diffusi nell'Hohenlohe, in Franconia e in Austria durante il Settecento, cos\u00ec come in un ricettario di Katharina Prato, in cui viene riportato che le \"schneeballen\" fossero anche chiamate \"maulk\u00f6rbe\" (\"museruole\"). Oggi le \"schneeball\" sono popolari in diverse citt\u00e0 tedesche fra cui la gi\u00e0 citata Rothenburg, Feuchtwangen e Dinkelsb\u00fchl e in Austria, ove possono essere acquistate nelle panetterie, nei bar e nelle pasticcerie, e sono un souvenir apprezzato dai turisti.\nCaratteristiche e preparazione.\nLa \"schneeball\" \u00e8 una pallina di pasta frolla ricoperta di zucchero a velo del diametro di circa 10 centimetri. Tale dolce ha una lunga durata di conservazione e pu\u00f2 essere consumato entro un massimo di otto settimane senza essere refrigerato. Dopo aver creato un impasto a base di farina, uova, zucchero, burro e brandy di prugne o vino, bisogna appiattirlo e inciderlo con una rotella dentellata. Dopo aver creato una matassa con le strisce di sfoglie con l'ausilio di un cucchiaio di legno, friggere la \"schneeball\" nell'olio di semi di arachidi fino a doratura, insaporirla con della crema dolce e ricoprirla di zucchero a velo. Le \"schneeball\" sono ideali da accompagnare con il succo di frutta o \"chadeau\" di vino. Esistono varianti del dolce al gusto di noci, vaniglia e marzapane."}
{"id": "8323172", "revid": "827882", "url": "https://it.wikipedia.org/wiki?curid=8323172", "title": "Schneeballen", "text": ""}
{"id": "8323173", "revid": "775372", "url": "https://it.wikipedia.org/wiki?curid=8323173", "title": "Alto consiglio per i lambic artigianali", "text": "L'alto consiglio per i lambic artigianali (in lingua fiamminga HORAL, Hoge Raad voor Ambachtelijke Lambikbieren) \u00e8 un'associazione di birrifici che producono lambic con metodo tradizionale. Gli obiettivi sono quelli di promuovere le lambic, dal \"brassage\" alla degustazione proteggendo la denominazione lambic al pari di quella di gueuze.\nMembri.\nAl luglio 2021 i membri erano:\n\"De Lambiek\" \u00e8 un museo della birra. Inoltre, le brasserie Belle-Vue, Cantillon, Den Herberg, Omer Vander Ghinste (ex Bockor) et Van Honsebrouck (St-Louis) producono anch'essi birre a fermentazione spontanea pur non facendo parte dell'associazione.\nEx-Membri.\nTra di essi abbiamo:"}
{"id": "8323174", "revid": "1310927", "url": "https://it.wikipedia.org/wiki?curid=8323174", "title": "Bernard Bulbwa", "text": "Carriera.\nClub.\nIl 2 settembre 2019 viene acquistato a titolo definitivo dalla squadra croata del .\nNazionale.\nCon l'Under-20 ha preso parte al Mondiale di categoria nel 2015."}
{"id": "8323175", "revid": "827882", "url": "https://it.wikipedia.org/wiki?curid=8323175", "title": "Franken", "text": ""}
{"id": "8323178", "revid": "436907", "url": "https://it.wikipedia.org/wiki?curid=8323178", "title": "Lo sappiamo entrambi", "text": "Lo sappiamo entrambi \u00e8 un singolo del cantante italiano Riki, pubblicato il 5 febbraio 2020 come secondo estratto dal secondo album in studio \"Popclub\".\nDescrizione.\nAttraverso questo brano il cantante si \u00e8 presentato al Festival di Sanremo 2020, segnando la sua prima partecipazione alla kermesse musicale."}
{"id": "8323181", "revid": "287204", "url": "https://it.wikipedia.org/wiki?curid=8323181", "title": "Jaglom", "text": ""}
{"id": "8323183", "revid": "1543377", "url": "https://it.wikipedia.org/wiki?curid=8323183", "title": "John Chapman (sacerdote)", "text": "Dopo essere stato ordinato sacerdote della Chiesa Cattolica all'et\u00e0 di venticinque anni, nel 1929 fu nominato quarto abate dell'Abbazia di Downside della Congregazione d'Inghilterra.\nStudioso del Nuovo Testamento e della patristica, difese la priorit\u00e0 del Vangelo secondo Matteo. Fu un contributore dell'Enciclopedia Cattolica e il fondatore della Worth School, una delle poche scuole indipendenti cattoliche de Regno Unito.\nBiografia.\nHenry Palmer Chapman nacque ad Ashfield cum Thorpe, nel Suffolk, figlio di un canonico anglicano della Cattedrale di Ely. A causa di una salute cagionevole, Henry fu dapprima educato privatamente fra le mura domestiche, e poi al collegio Christ Church di Oxford (1883-1886), dove consegu\u00ec una laurea di prima classe in \"Litterae humaniores\". L'anno successivo complet\u00f2 un corso di teologia con un titolo di terza classe e decise di diventare sacerdote della Chiesa d'Inghilterra.\nDopo essersi formato a Cuddesdon vicino a Oxford, Chapman fu ordinato diacono nel 1889 e venne assegnato alla parrocchia di St Pancras, a Londra. Preoccupato dalle tesi sostenute dalla Chiesa d'Inghilterra, poco tempo dopo la festa della SS. Trinit\u00e0 si convert\u00ec al Cattolicesimo.\nNel dicembre del 1890, Chapman fu battezzato condizionatamente presso il Brompton Oratory di Londra. Nell'aprile del 1891, entr\u00f2 nel noviziato gesuita a Manresa House, Roehampton (odierna Parkstead House), che lasci\u00f2 otto mesi pi\u00f9 tardi.\nFu quindi ammesso nell'abbazia benedettina di Maredsous, in Belgio, nella quale ritrov\u00f2 Bede Camm, un amico di Cuddesdon. Chapman ricevette il nome religioso di \"Giovanni\" e emise semplici voti il 25 marzo 1893, seguiti da quelli solenni nella Solennit\u00e0 di Pentecoste del 1895. Ordinato sacerdote, si trasfer\u00ec nell'Abbazia di Erdington, non distante da Birmingham, dove rimase fino al 1912, prestando servizio come maestro del noviziato e poi come priore, con frequenti visite alla biblioteca del St Mary's College nella vicina Oscott.\nDopo aver trascorso nove mesi a Maredsous, nel febbraio del 1913 Chapman ricopr\u00ec temporaneamente il ruolo di superiore della comunit\u00e0 monastica di Caldey (odierna all'Abbazia di Prinknash), finch\u00e9 fu accolto nella Chiesa cattolica romana nel 1913-14.\nAllo scoppio della prima Guerra Mondiale (1914-1918), Chapman fu nominato professore di teologia all'Abbazia di Downside, nella quale si un\u00ec ai numerosi monaci che erano fuggiti da Maredsous in Inghilterra. All'inizio del 1915, quando questi monaci si trasferirono in Irlanda, divenne cappellano dell'esercito britannico. Dopo un periodo iniziale di addestramento, la sua brigata arriv\u00f2 in Francia nel luglio del 1915. Trascorse l'autunno in trincea, quando novembre del 1915 fu ricoverato in ospedale per i postumi di un infortunio al ginocchio. Dimesso dall'ospedale, fu assegnato per diversi mesi di stanza a Boyton Camp, nel Wiltshire, e poi torn\u00f2 in Francia. Alla fine del 1917, fu trasferito in Svizzera, dove erano necessari cappellani poliglotti per i campi di prigionia, e l\u00ec rimase fino all'armistizio.\nNel 1919, Chapman trasfer\u00ec la propria residenza monastica a Downside Abbey, ma trascorse a Roma la maggior parte dei quattro anni successivi, collaborando col gruppo di lavoro incaricato di pubblicare traduzione riveduta della Vulgata. Nel 1922 rientr\u00f2 a Downside, dove nel '29 fu eletto abate dalla comunit\u00e0.\nSi occup\u00f2 dell'opera degli abati Cuthbert Butler e Leander Ramsay, suoi predecessori, e complet\u00f2 la trasformazione di Downside in un'abbazia moderna nel solco della tradizione benedettina. Nel 1933, acquist\u00f2 dal visconte Cowdray la propriet\u00e0, poi chiamata \"Paddockhurst\", nella quale fond\u00f2 Worth Priory, che divenne indipendente da Downside nel '57 e da Worth Abbey nel '65.\nStudi e ministero.\nDirettore spirituale ricercato e autorit\u00e0 sulla preghiera, sulla vita spirituale e sulla teologia mistica, John Chapman fu ritenuto uno dei maggiori studiosi di patristica del suo tempo. Era anche un pianista di talento e un umanista cristiano in linea di continuit\u00e0 con la tradizione. Correva voce che avesse letto tutti i 378 volumi della patrologia Migne, avendo un'ottima padronanza dell greco e del latino, cos\u00ec come del francese, dell'italiano e del tedesco. \nFra i suoi contributi nel campo degli studi biblici e della patristica pi\u00f9 attuali, si ricordano le ricerche su Cipriano, Giovanni il Presbitero, la priorit\u00e0 del Vangelo secondo Matteo, che secondo Chapman fu il testo evangelico scritto per primo.\nJohn Bernard Orchard, ordinato nel '32, costru\u00ec un sinossi dei quattro Vangeli in greco e inglese, e sintetizz\u00f2 le intuizioni sue e del suo mentore circa la sequenza Matteo-Luca-Marco-Giovanni alla luce degli autori patristici e paleocristiani."}
{"id": "8323184", "revid": "767487", "url": "https://it.wikipedia.org/wiki?curid=8323184", "title": "Scream, Baby, Scream", "text": "Scream, Baby, Scream (distribuito anche come Nightmare House) \u00e8 un film horror americano diretto da Joseph Adler e scritto da Larry Cohen, noto per aver sceneggiato \"Baby Killer\" e \"Il serpente alato\".\nTrama.\nCharles Butler \u00e8 un artista di fama mondiale, ma dietro la sua macabra e grottesca immagine si trova una verit\u00e0 pi\u00f9 brutale. Accanto al folle Dr. Garrison e ai loro mutanti lacch\u00e8, sta rapendo bellissime modelle in modo da poter portare la sua arte al livello successivo e trasformare gli esseri viventi in dipinti viventi. \nJason, un giovane studente d'arte, comprende i suoi sordidi progetti troppo tardi, quando la sua amata ragazza Janet viene rapita da Butler e Garrison."}
{"id": "8323186", "revid": "367445", "url": "https://it.wikipedia.org/wiki?curid=8323186", "title": "Attivit\u00e0 motoria", "text": "L'Organizzazione mondiale della sanit\u00e0 (OMS) definisce attivit\u00e0 motoria qualsiasi movimento corporeo prodotto dai muscoli scheletrici che richiede un dispendio energetico superiore a quello in condizioni di riposo.\nIn questa definizione rientrano quindi, non solo le attivit\u00e0 sportive, ma anche l'attivit\u00e0 fisica di coloro che svolgono un lavoro manuale e i normali movimenti della vita quotidiana, come camminare, andare in bicicletta, ballare, giocare, fare giardinaggio e i lavori domestici.\nL'attivit\u00e0 motoria, per cui, \u00e8 un grande insieme che comprende lo sport, l'esercizio fisico e l'attivit\u00e0 fisica\nC'\u00e8 da dire che sulla nomenclatura utilizzata, c'\u00e8 spesso molta confusione dettata principalmente da traduzioni alla lettera dall'inglese all'italiano. Infatti le ricerche scientifiche sono in lingua inglese e riportano spesso termini come \"physical activity\" la cui traduzione corretta \u00e8 \"esercizio fisico\" (attivit\u00e0 strutturata finalizzata al mantenimento del buono stato di salute) e non attivit\u00e0 fisica (normali attivit\u00e0 della vita quotidiana).\nIl Piano d'azione globale dell'OMS per la prevenzione e il controllo delle malattie non trasmissibili 2013-2020 prevede che gli stati membri adottino e attuino \"Linee guida nazionali sull\u2019attivit\u00e0 fisica per la salute\".\nL'Italia si \u00e8 quindi dotata delle prime \"linee di indirizzo sull\u2019attivit\u00e0 fisica per le differenti fasce d\u2019et\u00e0 e con riferimento a situazioni fisiologiche e fisiopatologiche e a sottogruppi specifici di popolazione\" redatte da un Tavolo di lavoro istituito presso la Direzione generale della Prevenzione sanitaria e approvate in Conferenza Stato-regioni il 7 marzo 2019.\nL'attivit\u00e0 fisica viene spesso suddivisa in moderata o intensa, dove l'intensit\u00e0 fa riferimento al ritmo con cui l'attivit\u00e0 stessa viene svolta. L'intensit\u00e0 delle diverse forme di attivit\u00e0 motoria varia da persona a persona: a seconda dello specifico livello individuale di forma fisica, camminare velocemente, ballare o svolgere lavori domestici possono essere considerati esempi di attivit\u00e0 fisica moderata, mentre correre, pedalare e nuotare velocemente o spostare carichi pesanti sono possibili esempi di attivit\u00e0 fisica intensa."}
{"id": "8323190", "revid": "1868855", "url": "https://it.wikipedia.org/wiki?curid=8323190", "title": "Istituto Gentili", "text": ""}
{"id": "8323191", "revid": "827882", "url": "https://it.wikipedia.org/wiki?curid=8323191", "title": "Franken (Germania)", "text": ""}
{"id": "8323193", "revid": "1305887", "url": "https://it.wikipedia.org/wiki?curid=8323193", "title": "Il dr. Slump e Arale", "text": ""}
{"id": "8323195", "revid": "125315970", "url": "https://it.wikipedia.org/wiki?curid=8323195", "title": "ExtraVergine", "text": "ExtraVergine \u00e8 una serie televisiva di genere \"comedy\" italiana diretta da Roberta Torre, prodotta da Publispei e co-prodotta da Fox Networks Group Italy, andata in onda su Fox e su Fox Life dal 9 Ottobre al 6 Novembre 2019 il mercoled\u00ec in prima serata. \nLa serie, composta da 10 episodi della durata di 30' ciascuno, \u00e8 una commedia dai toni surreali tutta al femminile a partire dalla regia, affidata a Roberta Torre, mentre la protagonista \u00e8 interpretata da Lodovica Comello.\nTrama.\nDafne (interpretata da Lodovica Comello) ha ventinove anni, viene dalla Puglia e scrive sulla rivista pi\u00f9 \"trendy\" di Milano \u2013 \"Audrey\" \u2013 occupandosi per\u00f2 della rubrica meno seguita, quella dei libri. Ma qualcosa la fa sentire diversa: Dafne Amoroso, alla soglia dei trent\u2019anni, \u00e8 ancora vergine.\nFiglia di Irene (Valentina Banci), mamma invadente dai costumi sessuali estremamente libertini \u2013 con un passato da popolare icona sexy degli anni Ottanta \u2013 Dafne vive in un appartamento condiviso con la coinquilina Ginevra (Melissa Anna Bartolini), alla perenne ricerca del fidanzato perfetto, meglio se facoltoso. Dafne, al contrario, \u00e8 timida, appassionata di fumetti, letteratura e videogiochi; una nerd che a stento sopravvive nella redazione di \"Audrey\" \u2013 mimetizzandosi come pu\u00f2 tra gli schermi ultramoderni dell\u2019ufficio \"open space\" \u2013 dove tutti, ma proprio tutti, sono pi\u00f9 \"cool\" di lei. A cominciare da Samira (Pilar Fogliati), esperta di moda e firma di punta del giornale; bella, ricca, fascino esotico che strega uomini e donne con cui va indiscriminatamente a letto. Mietendo \"like\" e accumulando \"follower\", Samira non perde mai l\u2019occasione per rifilare qualche battuta caustica a Dafne. Fanno parte della redazione anche Violante (Stella Pecollo) \u2013 \"food blogger\" in astinenza da sesso coniugale \u2013 e Claudio (Massimo Poggio), il direttore della rivista, ossessionato dall\u2019essere al passo coi tempi (motivo per il quale ha assunto tre \u2018esperti\u2019 di tendenze giovanili, gli adolescenti Karma, Paolo Wong e Robertino).\nTutto \u00e8 per\u00f2 destinato a cambiare quando Claudio annuncia dei tagli alle rubriche meno seguite e, contemporaneamente, Irene decide che smetter\u00e0 di mandare il mensile alla figlia. Dafne, disperata, si reca a comprare un costume per la festa aziendale in maschera, durante la quale spera di convincere il capo a non farsi licenziare. In negozio conosce il bellissimo Lorenzo (Stefano Rossi Giordani) \u2013 con il quale litiga a causa di un costume da Spiderman \u2013 che rincontra la sera alla festa. E proprio all\u2019esclusivo party, per una serie di (s)fortunate circostanze, si ritrover\u00e0 a scambiare il suo travestimento con una donna misteriosa che le dar\u00e0 in cambio il suo costume da Marge Simpson.\nIl giorno seguente, per\u00f2, un video pornografico amatoriale con protagonista una misteriosa \u201cHot Marge\u201d (della quale non si riconosce l\u2019identit\u00e0) inizia a circolare su internet diventando virale. Dafne \u00e8 dapprima sconvolta, ma la sorpresa \u00e8 dietro l\u2019angolo: convocata da Claudio con la certezza di essere licenziata, il direttore si complimenta per il boom di visualizzazioni ottenute. Tutti sono infatti convinti che sia lei la disinibita Hot Marge del video, cos\u00ec Claudio le offre entusiasta il ruolo di \"sex columnist\" della rivista.\nDafne ormai senza scelta, si trova a dover accettare: proprio lei, ancora vergine, scriver\u00e0 di sesso.\nLa protagonista sar\u00e0 finalmente costretta ad affrontare il \"problemino\", come lo chiama sua madre, della verginit\u00e0, avventurandosi in un viaggio nel mondo a lei sconosciuto del sesso, un viaggio nel quale, forse, trover\u00e0 anche l\u2019amore\u2026\nEpisodi.\nI titoli degli episodi:\nIl libro.\n\"Extravergine\" \u00e8 anche il titolo del libro di Chiara Moscardelli edito da Solferino e ispirato alla serie. Uscito il 19 settembre 2019, racconta la storia di Dafne negli anni precedenti agli avvenimenti che la vedono protagonista nella serie.\nSul web.\nSul web invece le avventure di Dafne vivono nella rubrica di Fox Life, sul sito MondoFox.it, \"Le Avventure di una (Extra)Vergine\", una serie di articoli corredati da vignette \u2013 create da Lorenza Di Sepio - che introducono al mondo di Dafne e delle sue compagne di avventura in maniera irriverente, provocatoria e divertente."}
{"id": "8323196", "revid": "1305887", "url": "https://it.wikipedia.org/wiki?curid=8323196", "title": "What a Mess Slump e Arale", "text": ""}
{"id": "8323197", "revid": "298229", "url": "https://it.wikipedia.org/wiki?curid=8323197", "title": "Mekana Barnes", "text": "Carriera.\nClub.\nLa carriera di Mekana Barnes inizia nei tornei scolastici del Colorado, giocando per la . Dopo il diploma gioca a livello universitario in NCAA Division I, entrando a far parte del programma della , dove gioca dal 2004 al 2008, saltando tuttavia la prima annata.\nNella stagione 2010-11 firma il suo primo contratto professionistico nella Superliga Femenina de Voleibol spagnola con il , che tuttavia lascia a met\u00e0 annata, andando a giocare la Liga de Voleibol Superior Femenino 2011 con le , dove torna brevemente anche nell'annata successiva; nell'autunno 2011 fa anche un'esperienza come assistente allenatrice alla . \nDopo un periodo di inattivit\u00e0, nel campionato 2014-15 si accasa in Slovenia, prendendo parte alla 1. DOL con il , con cui conquista lo scudetto e dove conclude la sua carriera da pallavolista."}
{"id": "8323205", "revid": "486946", "url": "https://it.wikipedia.org/wiki?curid=8323205", "title": "Alto consiglio delle lambic artigianali", "text": ""}
{"id": "8323206", "revid": "119987304", "url": "https://it.wikipedia.org/wiki?curid=8323206", "title": "Aladino (Gerusalemme liberata)", "text": "Aladino \u00e8 nella \"Gerusalemme Liberata\" il re musulmano di Gerusalemme e dunque il massimo antagonista dei cristiani. In realt\u00e0 egli ha un carattere non particolarmente forte, che Tasso nel poema pi\u00f9 di una volta fa rilevare: Aladino essenzialmente subisce l'influsso negativo del mago Ismeno, un vegliardo. Si batter\u00e0 tuttavia eroicamente durante la conquista di Gerusalemme da parte dei crociati, venendo infine ucciso da Raimondo IV di Tolosa."}
{"id": "8323208", "revid": "1909114", "url": "https://it.wikipedia.org/wiki?curid=8323208", "title": "Mattinatesi", "text": ""}
{"id": "8323213", "revid": "767487", "url": "https://it.wikipedia.org/wiki?curid=8323213", "title": "Dotan", "text": "Biografia.\nFiglio di una pittrice israeliana, all'et\u00e0 di un anno si \u00e8 trasferito con la famiglia ad Amsterdam, dove \u00e8 cresciuto e dove ha mosso i primi passi verso la musica, fin da ragazzo. Nel 2009 ha conosciuto i produttori Martin Terefe e Sacha Skarbek, grazie ai quali \u00e8 riuscito ad ottenere un contratto con la EMI. Nel 2011 il cantante ha messo in commercio il suo album di debutto, \"Dream Parade\", che si \u00e8 posizionato al numero 55 della classifica olandese, mentre il singolo \"This Town\" \u00e8 arrivato in top 20. Nel corso del 2012 ha promosso l'album attraverso concerti e ospitate radiofoniche in Europa e in Israele; ad aprile ha inoltre aperto il concerto di Sin\u00e9ad O'Connor a Paradiso.\nNel 2014 Dotan \u00e8 tornato sulle scene con i singoli \"Fall\" e \"Home\": quest'ultimo si rivela una vera hit nei paesi del Benelux, toccando la vetta della classifica belga e fermandosi alla 3\u00aa posizione della Dutch Chart. Ambedue i brani sono stati inclusi nel secondo album \"7 Layers\", che esordisce al primo posto in classifica e riceve in seguito due dischi di platino per aver venduto oltre 80 000 copie. Nel frattempo Harpenau effettua numerosi tour con varie date sold-out in Europa, arrivando a riempire lo stadio Ziggo Dome di Amsterdam. Si \u00e8 anche esibito negli Stati Uniti due volte con Ben Folds nel 2015 e nel 2016.\nNel 2018 Dotan finisce sotto indagine a seguito della scoperta di oltre 140 account falsi usati per manipolare l'immagine pubblica del cantante sui social network. Dopo aver ammesso il misfatto in un video sulla propria pagina Facebook, il cantante decide di ritirarsi momentaneamente.\nIl 29 maggio 2019 pubblica la canzone \"Numb\", che racconta proprio del periodo successivo alla controversia sugli account falsi, segnato da un forte stato depressivo. Il singolo riceve un discreto successo in tutta Europa: in Italia arriva al numero 82 della Top Singoli, mentre in Polonia raggiunge la vetta della classifica. A \"Numb\" ha fatto seguito l'EP omonimo, pubblicato nel 2020 e accompagnato dal singolo \"No Words\"."}
{"id": "8323228", "revid": "339392", "url": "https://it.wikipedia.org/wiki?curid=8323228", "title": "Associazione Sportiva Dilettantistica Alfieri Asti", "text": ""}
{"id": "8323237", "revid": "287204", "url": "https://it.wikipedia.org/wiki?curid=8323237", "title": "Muhammad ibn Tughlaq", "text": "Mu\u1e25ammad ibn \u1e6cughl\u0101q (o Principe Fakhr Malik Jawna Kh\u0101n, Ulugh Kh\u0101n); Delhi ? - 20 marzo 1351) \u00e8 stato un Sultano di Delhi dal 1325 al 1351.\nEra il figlio maggiore di Ghiy\u0101th al-D\u012bn \u1e6cughl\u0101q, fondatore della dinastia \u1e6cughl\u0101q.\nSua moglie era figlia del Raja di Depalpur. Ghiy\u0101th al-D\u012bn invi\u00f2 nel 1121 il giovane Mu\u1e25ammad nel Decc\u0101n per combattere il re Prataparudra della dinastia Kakatiya, la cui capitale era Warangal, e ad assediare Warangal (1323). Muhammad sal\u00ec sul trono sultanale di Delhi alla morte del padre nel 1325.\nEra interessato alla medicina ed era versato in diverse lingue: persiano, arabo, turco e sanscrito. Ibn Battuta, il noto viaggiatore e giurista originario del Maghreb al-Aqsa, fu ospite alla sua corte e scrisse in merito al suo governo nel suo libro della \"Ri\u1e25la\". Dalla sua salita al trono nel 1325, fino alla sua morte nel 1351, Mu\u1e25ammad affront\u00f2 ventidue rivolte, perseguendo la sua politica, efficace a spietata.\nGiovent\u00f9.\nMu\u1e25ammad ibn \u1e6cughl\u0101q era figlio di Ghiy\u0101th al-D\u012bn \u1e6cughl\u0101q, a sua volta figlio di uno schiavo turco e di una concubina Hindu indiana, che fu il fondatore della dinastia Tughlaq dopo avere assunto il controllo del Sultanato di Delhi.\nSua madre era conosciuta per il suo titolo di Makhd\u016bma-i Jah\u0101n (\"Signora del mondo\"), per la sua filantropia che l'aveva portata a fondare diversi ospedali.\nRegno.\nMu\u1e25ammad ibn \u1e6cughl\u0101q (Jawna Kh\u0101n) sal\u00ec al trono dopo la morte del padre. Malgrado le sue intenzioni di circondarsi di uomini di cultura a corte e di avviare nuove politiche, rimase deluso dai risultati conseguiti e fall\u00ec in molte sue iniziative. Fronteggi\u00f2 gli attacchi dei Mongoli, affrontando dissensi nella sua stessa cerchia ed estese ribellioni di numerose popolazioni all'interno del suo dominio.\nNello sforzo di fronteggiare i problemi comportati dalla crescita del suo Sultanato, tent\u00f2 di trasferire la sua capitale da Delhi a Devagiri, nel Maharashtra, che sperava potesse avvantaggiarlo a causa della sua posizione geografica maggiormente centrale, ma essa si rivel\u00f2 una decisione disastrosa, oltre che assai costosa.\nAnnessioni.\nDopo la morte del padre Ghiyath al-Din Tughlaq Mu\u1e25ammad ibn \u1e6cughl\u0101q ascese al trono di Delhi nel febbraio del 1325. A differenza dei Khalji che non annettevano di norma i reami conquistati, egli mirava invece ad attuare una politica di annessioni al suo sultanato. Durante il suo governo conquist\u00f2 Warangal (oggi Telangana), Malabar e Madurai (Tamil Nadu), e aree fino all'odierna punta meridionale dello Stato indiano del Karnataka. Nei territori conquistati Mu\u1e25ammad ibn \u1e6cughl\u0101q cre\u00f2 un gruppo di funzionari delle entrate per valutare gli aspetti finanziari delle relative aree. I loro resoconti aiutavano sensibilmente l'opera di revisione spettante al visir.\nTrasferimento della capitale.\nNel 1327 Mu\u1e25ammad dette ordine di trasferire la sua capitale da Delhi a Dawlat\u0101b\u0101d (oggi nell'area metropolitana di Delhi). Egli afferm\u00f2 che ci\u00f2 lo avrebbe aiutato a stabilire un miglior controllo della fertile regione dell'altopiano del Deccan e a creare una capitale pi\u00f9 facilmente accessibile, dal momento che la sua signoria s'era ampliata nelle regioni indiane del meridione. Egli pensava anche che ci\u00f2 lo avrebbe protetto dall'invasione dei Mongoli in India, principalmente rivolte contro Delhi e le regioni dell'India settentrionali. Mu\u1e25ammad ibn \u1e6cughl\u0101q stesso aveva trascorso molto tempo da principe in campagne militari contro il Sud indiano durante il regno paterno e la posizione geografica di Dawlat\u0101b\u0101d era in effetti maggiormente indicata per le sue necessit\u00e0.\nTutto fu predisposto per agevolare il trasferimento di chi doveva recarsi a Dawlat\u0101b\u0101d, anche se si crede che l'operazione non riscuotesse consensi tra la popolazione di Delhi. La cosa indispose il sultano, che impart\u00ec ordini a tutti di emigrare a Dawlat\u0101b\u0101d con le loro famiglie. Ibn Battuta conferma che si ricorse per ci\u00f2 alla forza. Lo storico del XVI secolo \u1e0ciy\u0101\u02be al-D\u012bn Baran\u012b osserv\u00f2:\n\"Senza consultarsi o soppesare i pro e i contro, egli caus\u00f2 la rovina di Delhi, che per 170-180 anni era cresciuta e aveva prosperato, rivaleggiando con Baghdad e Il Cairo. La citt\u00e0, con i suoi palazzi, i suoi suburbi e i suoi villaggi si estendeva per 4-5 leghe: tutto ci\u00f2 fu distrutto (i.e., abbandonato). N\u00e9 un gatto n\u00e9 un cane fu lasciato sul posto.\"\nUn'ampia strada fu costruita per l'occasione. Alberi ombrosi furono piantati a entrambi i lati della strada e il sultano fece costruire stazioni a distanza di ogni due miglia. Rifornimenti di cibo e acqua furono predisposti col\u00e0 e messi a disposizione. Mu\u1e25ammad ibn \u1e6cughl\u0101q dispose che vi fosse una kh\u0101nq\u0101 in ogni stazione, dove fu insediato almeno un santone sufi. Un regolare servizio postale fu istituito tra Delhi e Dawlat\u0101b\u0101d. Nel 1329 anche sua madre giunse a Dawlat\u0101b\u0101d, accompagnata dai nobili. All'incirca in quell'anno, Mu\u1e25ammad ibn \u1e6cughl\u0101q convoc\u00f2 tutti gli schiavi, i nobili, la servit\u00f9, gli ulema e i sufi nella nuova capitale. Essa era divisa in comparti chiamati \"mohalla\", con quartieri separati per categorie, come soldati, poeti, giudici, nobili. Garanzie furono date dal sultano agli immigrati. Anche se molti cittadini immigrarono in citt\u00e0, non nascosero per\u00f2 il loro dissenso. In quei frangenti molti morirono lungo il tragitto a causa della fame e delle fatiche. Comunque anche le monete fatte coniare dal sultano verso il 1333 mostrano che Dawlat\u0101b\u0101d era \"la seconda capitale\".\nTuttavia nel 1334 ci fu una rivolta in Mabar. Mentre era impegnato a sopprimerla scoppi\u00f2 un'epidemia di peste bubbonica a Bidar, che infett\u00f2 e fece ammalare lo stesso Mu\u1e25ammad ibn \u1e6cughl\u0101q e uccise molti suoi soldati. Mentre egli si ritirava a Dawlat\u0101b\u0101d, Mabar e Dwarsamudra si sottrassero al controllo del Sultano. A ci\u00f2 segu\u00ec una insurrezione in Bengala. Temendo che le frontiere settentrionali del sultanato fossero esposte ad attacchi, nel 1335 egli decise di riportare la sua capitale a Delhi, acconsentendo al ritorno nella loro citt\u00e0 d'origine ai cittadini.\nSpedizioni fallite.\nDopo la morte di Genghis Khan una linea di suoi discendenti, il Khanato Chagatai, governava il Turkistan e la Transoxiana e un'altra branca di Hulagu Khan aveva conquistato l'attuale Iran e l'Iraq. Tuttavia, al tempo di Mu\u1e25ammad ibn \u1e6cughl\u0101q, entrambe le dinastie erano in declino, in condizioni instabili la Transoxiana dopo la morte di Tarmashirin. Per questo il sultano aveva l'ambizione di annettere questi Paesi.\nMu\u1e25ammad ibn \u1e6cughl\u0101q lev\u00f2 un esercito superiore forse a effettivi nel 1329. \u1e0ciy\u0101\u02be al-D\u012bn Baran\u012b scrisse che Mu\u1e25ammad ibn \u1e6cughl\u0101q non si premur\u00f2 di sondare il grado di preparazione dei guerrieri o l'addestramento dei cavalli. Ai soldati fu assegnato un anno di paga anticipata e, dopo essere rimasto inattivo per un anno, il Sultano ebbe difficolt\u00e0 a pagarli di nuovo. Quindi egli decise di congedarli nel 1329.\nNel 1333 Mu\u1e25ammad ibn \u1e6cughl\u0101q condusse la spedizione di Qarachil nella regione di Kullu-Kangra, oggi Himachal Pradesh, in India. Storici come \u02bfAbd al-Q\u0101dir Bada\u02be\u016bn\u012b e Ferishta scrissero che Mu\u1e25ammad ibn \u1e6cughl\u0101q inizialmente intendeva attraversare l'Himalaya e invadere la Cina ma che dovette fronteggiare resistenze locali in Himachal Pradesh. Il suo esercito non fu in grado di combattere sulle alture e fu sconfitto dal regno Hindu Katoch di Kangra, e quasi soldati perirono, costringendo il Sultano a ritirarsi.\nCollasso dell'impero.\nIl sultano Mu\u1e25ammad ibn \u1e6cughl\u0101q mor\u00ec nel 1351 lungo la via per Thatta (Sindh) mentre era in campagna militare contro Taghi, uno schiavo turco. Fu durante il suo regno che il sultanato turco di Delhi collass\u00f2 per due ordini di ragioni. Una era legata ai Rajput, comandati da Hammir Singh di Mewar, e l'altra era legata all'Impero di Vijayanagara e a Bukka, nel meridione dell'India.\nTutti costoro furono in grado di infliggere perdite umilianti agli eserciti sultanali, causando il crollo dell'impero di Delhi. Mentre nel 1336 Rana Hammir Singh liberava lo strategico Rajputana in seguito alla sua vittoria nella battaglia di Singoli, Harihara e Bukka crearono un nuovo impero, chiamato impero Vijayanagara, sconfiggendo dapprima e mettendo infine termine al sultanato di Madurai, che aveva governato la maggior parte dell'India meridionale per conto del sultanato di Delhi, facendo cos\u00ec rivivere la prosperit\u00e0 dell'era di Sangam nell'India del sud. Numerosi altri signori dell'India meridionale, come Musunuri Kapaya Nayaka (r. 1333\u20131368), contribuirono inoltre alla rovina del Sultanato turco di Delhi. Ai guai di Mu\u1e25ammad ibn \u1e6cughl\u0101q si aggiunsero quelli dei suoi generali che si ribellarono a lui. Uno di essi avrebbe creato il sultanato di Bahman in Deccan.. Anche se le dinastie sultanali che sorsero dopo Mu\u1e25ammad ibn \u1e6cughl\u0101q effettuarono le loro campagne militari al di fuori di Delhi, esse governarono l'India settentrionale, estendendosi fino ai giorni nostri negli attuali Pakistan e Afghanistan.\nNumismatica.\nLo storico Ishwari Prasad scrive che differenti monete di diversa forma e dimensioni furono prodotte dalle zecche, cui facevano difetto qualit\u00e0 artistica, di fattura e di finitura. Nel 1330, dopo la sua fallita spedizione a Deogiri, egli fece emettere monete sostitutive; cio\u00e8 furono coniate monete di ottone e rame, assegnando loro un valore ufficiale uguale a quelle d'oro e d'argento. Lo storico \u1e0ciy\u0101\u02be al-D\u012bn Baran\u012b afferm\u00f2 che questo provvedimento fu assunto da Mu\u1e25ammad ibn \u1e6cughl\u0101q che voleva annettere tutte le aree spopolate del mondo per le quali il suo tesoro doveva provvedere a pagare i soldati dell'esercito. Baran\u012b scrisse anche che il tesoro del Sultano era stato dissanguato dalla sua prodigalit\u00e0 nel concedere doni e ricompense in oro. \nL'esperimento monetario fall\u00ec perch\u00e9, secondo Baran\u012b, \"\"la casa di ogni \"Hindu\" divenne una zecca\". Durante il suo governo, molti dei suoi sudditi Hindu erano fabbri, in grado di creare monete. Nelle aree rurali, funzionari come i \"Muq\u0101dd\u0101m\" pagavano in monete d'ottone e rame e usavano le stesse monete per acquistare armi e cavalli. Come risultato, il valore delle monete croll\u00f2 e, come dice Satish Chandra, le monete divennero \"inutili come le pietre\"\". Ci\u00f2 rovin\u00f2 anche i traffici e i commerci. La valuta corrente prodotta recava iscrizioni al posto del sigillo sultanale e i cittadini di conseguenza non potevano distinguere il nuovo falsificato dal vecchio. L'uso di questa moneta fasulla fin\u00ec nel 1333, visto che Ibn Ba\u1e6d\u1e6d\u016b\u1e6da, giunto a Delhi nel 1334, non menziona quel tipo di valuta.\nPolitica religiosa.\nIbn Ba\u1e6d\u1e6d\u016b\u1e6da ricorda che l'Imperatore della Cina della dinastia Yuan invi\u00f2 un'ambasciata a Mu\u1e25ammad ibn \u1e6cughl\u0101q per la ricostruzione del tempio saccheggiato a Sambhal. Gli inviati ricevettero per\u00f2 un rifiuto, motivato dal fatto che solo a coloro che vivevano in un territorio musulmano e pagavano la \"jizya\" potev essere consentito di restaurare un tempio. Suo figlio e successore, F\u012br\u016bz Sh\u0101h \u1e6cughl\u0101q, afferm\u00f2 che prima del suo governo era stato consentito di restaurare templi idolatrici, in spregio alla \"Shar\u012b\u02bfa\".\nPersonalit\u00e0.\nMu\u1e25ammad ibn \u1e6cughl\u0101q era un musulmano praticante, che assolveva quotidianamente all'obbligo canonico delle cinque preghiere e che digiunava durante il mese lunare di Rama\u1e0d\u0101n. Secondo lo studioso britannico del XIX secolo, Stanley Lane-Poole, i suoi cortigiani lo salutavano come un \"uomo di scienza\", visti i suoi interessi filosofici, medici, matematici, religiosi, della lingua persiana e della lingua urdu, specialmente della loro poesia. Nel suo \"Medieval India\", \"era perfetto culture delle discipline umanistiche del suo tempo, uno studioso versato nella poesia persiana... un maestro di stile, magistralmente eloquente in un'et\u00e0 in cui la retorica era grandemente apprezzata, un filosofo versato nella Logica e nella metafisica greca, con il quale gli studiosi temevano di discutere, un matematico e un amante della scienza\".\nBaran\u012b ha scritto che Mu\u1e25ammad ibn \u1e6cughl\u0101q voleva che la tradizione della \"nubuwwa\" (profezia) fosse coltivata nel suo regno. Per quanto non credesse nel Sufismo, Chandra sostiene che egli rispettava i Sufi, cosa resa evidente dalla costruzione che egli volle del mausoleo dedicato al grande Ni\u1e93\u0101m al-D\u012bn Awliy\u0101\u02be a Nizamuddin Dargah. \nI suoi critici lo hanno definito di natura frettolosa, a causa del gran numero di fallimenti dei suoi esperimenti, dovute a una mancanza di preparazione. Ibn Ba\u1e6d\u1e6d\u016b\u1e6da ha anche scritto che egli faceva quasi esclusivamente affidamento sul suo giudizio e che raramente chiedeva consigli ad altri. Fu anche criticato per gli eccessivi donativi elargiti e per le crudeli punizioni talvolta comminate. "}
{"id": "8323249", "revid": "1573940", "url": "https://it.wikipedia.org/wiki?curid=8323249", "title": "Macropanesthia rhinoceros", "text": "La blatta rinoceronte (Macropanesthia rhinoceros ), anche noto come scarafaggio scavatore gigante, scarafaggio gigante del Queensland o insetto spazzino, \u00e8 una specie di scarafaggio di grandi dimensioni originario dell'Australia, il cui areale comprende, principalmente, le zone tropicali del Queensland.\nDescrizione.\nRappresenta la specie di scarafaggio pi\u00f9 pesante al mondo e pu\u00f2 pesare fino a 35 grammi e misurare fino a 8 centimetri di lunghezza. I maschi e le femmine adulte possono essere differenziati per le dimensioni della \"paletta\" sul pronoto, che copre la testa, che nel maschio \u00e8 molto pi\u00f9 pronunciato. Questi animali fanno la muta circa 12-13 volte prima di raggiungere le loro dimensioni massime. Durante la muta, l'animale apparir\u00e0 bianco puro ad eccezione degli occhi.\nBiologia.\nContrariamente alla maggior parte degli insetti che depongono le uova, la blatta rinoceronte \u00e8 ovovivipara, ossia partorisce i propri piccoli. Ogni covata pu\u00f2 contare fino a 30 ninfe (giovani). La madre protegge la prole nella sua tana sotterranea, fornendo loro nutrimento, come foglie decomposte che raccoglie durante la notte. Queste blatte possono vivere fino a 10 anni. A differenza di altri scarafaggi, non hanno ali e non sono considerati parassiti. Al contrario, la blatta rinoceronte svolge un ruolo vitale nell'ecosistema consumando foglie morte, in particolare le foglie d'eucalipto e riciclando altri materiali. Questi insetti sono ottimi scavatori, e possono scavare nel terreno fino ad una profondit\u00e0 di circa 1 metro, dove creano tane permanenti.\nRelazioni con l'uomo.\nQuesto scarafaggio \u00e8 molto popolare a Brisbane ed \u00e8 spesso venduto come animale domestico."}
{"id": "8323252", "revid": "6923", "url": "https://it.wikipedia.org/wiki?curid=8323252", "title": "Marta di Danimarca", "text": "Biografia.\nPrimi anni.\nMarta nacque dal re Eric V di Danimarca e da Agnese di Brandeburgo. Nel 1282 Danimarca e Svezia riallacciarono relazioni bilaterali dopo un periodo di conflittualit\u00e0; Marta fu quindi promessa sposa al principe ereditario Birger, relazione approvata anche dal papa Martino IV nel 1284.\nPer cementare ulteriormente l'alleanza tra i due regni, nel 1288 la figlia del re svedese Ingeborg Magnusdotter di Svezia fu promessa al fratello di Marta, Eric, da poco succeduto al padre sul trono danese. Il matrimonio fu celebrato nel 1296.\nStando alla \"Cronaca di Erik\" (\"Erikskr\u00f6nikan\"), Marta si trasfer\u00ec presso la corte svedese gi\u00e0 dopo il fidanzamento e l\u00ec ricevette la propria educazione fino al matrimonio. Altre fonti confermano che arriv\u00f2 a Stoccolma prima della morte del padre nel 1286.\nRegina di Svezia.\nIl matrimonio tra Marta e Birger fu celebrato in pompa magna nella capitale svedese il 25 novembre 1298. Marta ricevette in controdote il Fj\u00e4drundaland (l'Uppland occidentale) e Enk\u00f6ping come feudi personali. Marta fu incoronata regina di Svezia nella Chiesa di San Lorenzo a S\u00f6derk\u00f6ping il 2 dicembre 1302.\nIl matrimonio tra Marta e Birger \u00e8 ricordato come un'unione felice; la regina partecipava spesso alle discussioni politiche e aveva influenza sul marito. Nel 1034 Marta e sua cognata, la regina Ingeborg, parteciparono all'incontro tra i re Birger e Eric a Kn\u00e4red o Fagerdala, durante la quale il figlio maggiore di Marta, Magnus, fu proclamato erede al trono svedese.\nIl 29 settembre 1306 Marta e Birger furono invitati a dei festeggiamenti ad H\u00e5tuna, una residenza di Birger sul lago M\u00e4laren. Durante la serata Birger e Marta furono catturati dagli uomini dei due fratelli di Birger, i duchi Valdemaro ed Erik Magnusson che ambivano al trono svedese, e tenuti prigionieri nel castello di Nyk\u00f6ping mentre questi ultimi prendevano il potere; l'episodio \u00e8 noto storicamente come \"H\u00e5tunaleken\" (letteralmente \"i giochi di H\u00e5tuna\"). Tre dei quattro figli dei monarchi, Agnes, Katarina ed Erik, vennero anch'essi imprigionati, mentre il quarto ed erede designato, Magnus, riusc\u00ec a scappare in Danimarca e a riparare da suo zio Eric.\nQuesti, alleatosi con il re norvegese Haakon V contro il quale tramava Erik Magnusson, attacc\u00f2 i due usurpatori, con i quali raggiunse un accordo nel 1308 grazie al quale Birger e Marta furono rilasciati dopo due anni di prigionia. La pace che concedeva maggiori poteri ai fratelli duchi e, almeno sulla carta, l'accordo ristabiliva i rapporti tra i tre fratelli, sebbene piccole schermaglie si verificavano di tanto in tanto.\nSecondo le testimonianze dell'epoca Marta gioc\u00f2 un ruolo determinante nella vendetta che il re di Svezia prepar\u00f2 per i fratelli. In occasione di un banchetto al castello di Nyk\u00f6ping il 11 dicembre 1317 i duchi Eirk e Valdemaro vennero catturati dalle truppe del re e reclusi nelle segrete del castello, dove morirono di stenti qualche mese dopo. Le fonti dell'epoca suggeriscono che fu proprio Marta la mente del complotto: secondo la \"Erikskr\u00f6nikan\" furono la regina Marta e il funzionario del re Johan Brunkow a dare origine all'arresto dei duchi, mentre secondo la \"Cronaca di Lubecca\" la regina sugger\u00ec il piano supportata da suo fratello Eric VI di Danimarca.\nNonostante la tragica fine dei duchi, le truppe loro fedeli, guidate dalle loro mogli, entrarono in conflitto con il re Birger che sconfissero nel 1318, costringendolo all'esilio insieme alla moglie e ai figli prima sull'isola di Gotland e poi su quella di Selandia; allo stesso tempo uno dei figli di Erik, Magnus, fu proclamato re di Svezia.\nEsilio.\nIl 4 settembre 1318, suo fratello il re di Danimarca Eric le concesse la residenza Hjarup. Nel 1319 Eric mor\u00ec lasciando il trono al fratello minore Cristoforo, con il quale Marta non aveva buone relazioni, probabilmente per via del fatto che questi aveva appoggiato i fratelli di Birger nella lotta per il trono di Svezia. Cristoforo comunque dette a Birger e Marta la residenza Spegerborg a Sk\u00e6lsk\u00f8r, nella Selandia, e due parrocchie.\nBirger mor\u00ec nel 1321. Marta fu esiliata in Germania insieme a suo fratello Cristoforo nel 1326, quando questi fu deposto da un'alleanza di nobili e magnati danesi. Nel 1329 le fu concesso di tornare in Danimarca presso le sue propriet\u00e0. Con la morte di Cristoforo nel 1332 il regno di Danimarca si dissolse e fine al 1340 fu privo di un governo. Non ci sono informazioni precise di Marta durante questo interregno, ma si sa che nei suoi ultimi anni di vita si ritir\u00f2 nell'abbazia di san Pietro a N\u00e6stved, dove mor\u00ec nel 1341. Fu sepolta insieme a Birger nella chiesa di San Benedetto a Ringsted.\nQuanto ai suoi figli, il secondo figlio, Erik, mor\u00ec in esilio nel 1319. Magnus, il maggiore, dopo la fuga in Danimarca a seguito degli \"H\u00e5tunaleken\", torn\u00f2 in Svezia nel 1318 a capo di 600 mercenari in aiuto del padre; catturato nel corso dell'assedio di Stegeborg, fu condannato a morte e giustiziato nel 1320 sull'isola di Helgeandsholmen. In seguito le cronache citano solo le figlie Agnes e Katarina. Della minore, Katarina, si hanno poche informazioni, mentre di Agnes si sa che il re di Danimarca don\u00f2 terre all'abbazia di Slangerup per il suo mantenimento nel 1344."}
{"id": "8323255", "revid": "729019", "url": "https://it.wikipedia.org/wiki?curid=8323255", "title": "Bernardo Reyes", "text": "Mor\u00ec in un colpo di Stato contro il presidente Francisco Madero.\nBiografia.\nNato in un'importante famiglia liberale nello stato occidentale di Jalisco, prest\u00f2 servizio nell'esercito, salendo al rango di generale. Come il suo patrono politico, il generale e poi presidente Porfirio D\u00edaz, Reyes era un militare che divenne un abile amministratore. Era uno dei governatori statali nominati da D\u00edaz, nel suo caso dello Stato settentrionale del Nuevo Le\u00f3n. Implement\u00f2 la politica porfiriana, in particolare eliminando i rivali politici, ma costruendo anche la propria base di potere. Contribu\u00ec alla modernizzazione di quello Stato, consentendo l'industrializzazione, migliorando l'istruzione pubblica e la salute e sostenendo i miglioramenti nella vita dei lavoratori. Mentre era governatore del Nuevo Le\u00f3n, Reyes approv\u00f2 una legge sulla compensazione dei lavoratori. I seguaci di Reyes erano conosciuti come \"Reyisti\" (\"Reyistas).\"\nReyes serv\u00ec nel gabinetto per due anni come Segretario della Guerra, e in questa posizione cre\u00f2 una forza militare allargata, la Seconda Riserva che aveva circa uomini e un budget significativo. La forza venne considerata dai Cient\u00edficos l'esercito privato di Reyes. Reyes stava emergendo come contrappeso all'influenza dei Cient\u00edficos. Mentre D\u00edaz invecchiava e la successione presidenziale divenne un argomento di discussione aperto, stava emergendo come potenziale candidato. D\u00edaz sciolse la Seconda Riserva e Reyes torn\u00f2 nel Nuevo Le\u00f3n come governatore, e la sua popolarit\u00e0 crebbe. Un modo per gestire la successione presidenziale sarebbe stato quello di far candidare un candidato valido alle elezioni del 1910 come vicepresidente di D\u00edaz. I club che sostenevano Reyes furono organizzati in diverse citt\u00e0 importanti, sebbene Reyes stesso non dichiarasse apertamente di volere il potere politico e sostenesse attivamente la corsa di D\u00edaz alla presidenza, nonostante la sua dichiarazione pubblicata che non avrebbe cercato di essere rieletto.\nIl centro del potere politico di Reyes era nel suo stato natale di Jalisco; I sostenitori di D\u00edaz chiusero i club Reyisti e incarcerato i loro leader. Il suo sostegno principale proveniva dalla classe media, molti dei quali avevano legami con l'ormai sciolta Seconda Riserva. Reyes era visto come un riformatore, anti-Cient\u00edfico, a favore del commercio, con un forte seguito tra professionisti come medici e avvocati, e un candidato valido del vecchio ordine con esperienza sia militare che politica che avrebbe potuto gestire una transizione presidenziale. Non era un estraneo o un agitatore radicale.\nInsieme a Jos\u00e9 Yves Limantour, era considerato uno dei potenziali successori di Porfirio D\u00edaz. Con l'ultima sfida di Francisco Madero al dittatore nelle elezioni del 1910 e, successivamente, l'avvio della rivoluzione messicana, le precedenti nozioni su chi avrebbe dovuto succedere a D\u00edaz furono scartate.\nPer un certo periodo Reyes fu un sostenitore di Madero, ma in seguito condusse la prima ribellione contro il presidente. Dopo che questa ribellione fall\u00ec, Reyes fu imprigionato nella prigione di Santiago Tlatelolco a Citt\u00e0 del Messico. Il generale F\u00e9lix D\u00edaz fu incarcerato in un'altra prigione di Citt\u00e0 del Messico per ribellione, ma i due furono in grado di comunicare facilmente nonostante ci\u00f2 e tracciare un colpo di Stato comune contro Madero. Cercarono di convincere il generale Victoriano Huerta a unirsi alla trama, ma rifiut\u00f2, nonostante Huerta fosse un protetto di Reyes. Il 9 febbraio 1913 il generale Manuel Mondrag\u00f3n invi\u00f2 le forze per liberare Reyes dal carcere, che riuscirono nell'intento. Quindi, marciarono verso il Palazzo Nazionale all'inizio della \"Decade tragica\" o \"Dieci Tragici Giorni\". Reyes rimase ucciso il primo giorno del colpo di Stato, in un assalto al palazzo. Si era aspettato di entrare nel Palazzo Nazionale e dichiarare estromesso Madero. Prima che potesse entrare nell'edificio, Reyes fu ucciso a colpi d'arma da fuoco insieme ad altri 400, tra cui civili.\nEra il padre dello scrittore Alfonso Reyes, e nonno della pittrice Aurora Reyes."}
{"id": "8323258", "revid": "635893", "url": "https://it.wikipedia.org/wiki?curid=8323258", "title": "Marta Eriksdotter di Danimarca", "text": ""}
{"id": "8323260", "revid": "2519", "url": "https://it.wikipedia.org/wiki?curid=8323260", "title": "Acquedotto di Rostokino", "text": "L'acquedotto di Rostokino, noto anche come Ponte Millionny, \u00e8 un acquedotto in pietra costruito sul fiume Jauza a Mosca in Russia, tra il 1780 e il 1804. \u00c8 l'unico acquedotto rimasto a Mosca, una volta parte del Mytishchi Water Supply, la prima rete idrica centralizzata di Mosca.\nStoria.\nL'acquedotto fu commissionato da Caterina II di Russia all'ingegnere Friedrich Wilhelm Bauer. La regina autorizz\u00f2 ina spesa di 1,1 milioni rubli e l'utilizzo di 400 persone per la costruzione. La pietra usata per la costruzione era quella rimanente dalla demolizione delle fortificazioni di Bely Gorod. La costruzione sub\u00ec molte interruzioni e dur\u00f2 25 anni. Il colonnello Ivan Gerard guid\u00f2 il progetto dopo la morte di Bauer nel 1783. Il figlio della regina Paolo I, dovette aumentare il budget per altri 400 000 rubli; Alessandro I aggiunse altri 200 000 rubli. L'acquedotto ultimato cost\u00f2 2 milioni di rubli, da cui deriva il nome ponte Millionny."}
{"id": "8323271", "revid": "635893", "url": "https://it.wikipedia.org/wiki?curid=8323271", "title": "Margrete Eriksdatter", "text": ""}
{"id": "8323272", "revid": "110157", "url": "https://it.wikipedia.org/wiki?curid=8323272", "title": "Chiesa di Sant'Agata (Genova)", "text": "Il complesso e chiesa di Sant'Agata \u00e8 luogo di culto cattolico situato nel quartiere di San Fruttuoso, in via Giuseppe De Paoli, nel comune di Genova nella citt\u00e0 metropolitana di Genova.\nStoria.\nIl complesso conventuale di Sant'Agata con annesso ospitale di via, situato presso l'originaria imboccatura di levante del ponte omonimo, \u00e8 citato per la prima volta in documenti del 1191 come \"S. Agata de capite pontis Bisannis\".\nIl monastero ospit\u00f2 inizialmente le Monache Cistercensi. Il 30 settembre 1452 fu gravemente danneggiato da una eccezionale piena del Bisagno; le cistercensi vi rimasero fino al 1514, quando vi si insediarono le Canonichesse Lateranensi e dal 1531 i frati agostiniani.\nChiuso nel 1797 in seguito alle leggi di soppressione degli ordini religiosi, il convento fu venduto a privati; nel 1825 il complesso fu acquistato dal sacerdote don Angelo Cervetto che lo mise a disposizione di suor Vittoria Giorni, fondatrice dell'Istituto delle Maestre Pie di Sant'Agata che vi si trasfer\u00ec con le consorelle nel 1827 dopo i necessari lavori di ristrutturazione; ancora oggi le Maestre Pie operano nel complesso, dove tengono una scuola materna ed elementare.\nSi accede al complesso per uno stretto archivolto, sormontato da un dipinto murale raffigurante Sant'Agata e due santi, identificati come san Fruttuoso di Tarragona e sant'Antonio; appena fuori dall'ingresso del convento una breve rampa dissestata \u00e8 quanto rimane dell'antico accesso al ponte di Sant'Agata, del quale si possono ancora vedere due arcate, parzialmente interrate, incluse in un cortile privato.\nLa chiesa attuale, integrata nel complesso conventuale, ha tre navate. La navata centrale ha quattro campate, di cui tre coperte da volte a crociera sostenute da massicci pilastri. Le navate laterali, di altezza inferiore, hanno ciascuna tre campate, anch'esse con volte a crociera. La chiesa ospita al suo interno la statua di \"Sant'Agata\", opera di Filippo Parodi, eseguita fra il 1680 ed il 1690."}
{"id": "8323280", "revid": "330019", "url": "https://it.wikipedia.org/wiki?curid=8323280", "title": "Rocca di Pianello Val Tidone", "text": "La rocca di Pianello Val Tidone, chiamata anche rocca Municipale, \u00e8 un complesso fortificato sito nel centro dell'omonimo paese della val Tidone in provincia di Piacenza.\nStoria.\nLa presenza di un primo castello a Pianello \u00e8 testimoniata all'interno di alcune cronache locali le quali riportano che esso venne raso al suolo nel 1164 da parte dei soldati dell'imperatore Federico Barbarossa. Durante la parte terminale del XIV secolo il duca di Milano Gian Galeazzo Visconti concesse la zona di Pianello a Jacopo Dal Verme, che gi\u00e0 vantava tra le proprie propriet\u00e0 la vicina rocca d'Olgisio e Bobbio. La decisione della costruzione della rocca \u00e8 generalmente attribuita allo stesso Jacopo Dal Verme.\nA seguito della morte di Jacopo, avvenuta nel 1422, sorse una diatriba tra il figlio di questi, Luigi, e il condottiero Niccol\u00f2 Piccinino poich\u00e9 entrambi sostenevano che la zona di Pianello, comprendente la fortificazione, facesse parte delle loro investiture; la questione venne risolta a favore della famiglia Dal Verme, conti di Bobbio, Voghera e della Val Tidone, da parte di una commissione che era stata appositamente istituita dal duca di Milano.\nNel 1485 Pietro Dal Verme, figlio di Luigi, mor\u00ec, probabilmente avvelenato per volont\u00e0 di Ludovico il Moro, con il quale erano sorte diverse incomprensioni a causa dei metodi di governo impiegati dal duca. L'intero stato vermesco torn\u00f2 quindi nelle disponibilit\u00e0 del duca di Milano, il quale nel 1486 concesse la zona pianellese a Galeazzo Sanseverino.\nNegli anni seguenti Pianello e la rocca cambiarono pi\u00f9 volte di mano: i Dal Verme riuscirono a riottenere i beni che gli erano stati privati, tuttavia nel 1499, a seguito della discesa in Italia delle truppe francesi, essi furono concessi dal comandante delle truppe francesi Gian Giacomo Trivulzio a Bernardino Da Corte che aveva svolto un ruolo chiave nella presa di Milano da parte delle forze francesi. Nel 1516, dopo che Bernardino Da Corte si era suicidato, il re di Francia Francesco I concesse Pianello ai Sanseverino, che la mantennero fino al 1521 quando la famiglia Dal Verme, sfruttando l'abbandono di Piacenza da parte delle truppe francesi, ne recuper\u00f2 il possesso.\nAll'interno dell'edificio morirono nel 1544 il conte condottiero Giacomo Michele Dal Verme e sua moglie Camilla Valenti Gonzaga, sconvolta dal dolore per la morte del consorte. La famiglia Dal Verme mantenne il possesso della rocca fino al 1646 quando, a seguito della scomparsa del conte Federico Dal Verme il ramo famigliare si estinse e la propriet\u00e0 fu avocata dalla Camera Ducale farnesiana.\nDurante il XVII secolo il castello fu oggetto di una serie di interventi voluti dalla famiglia Dal Verme che portarono alla sua trasformazione a scopo abitativo. Dopo aver ospitato una quadreria nel corso dell'Ottocento, la rocca \u00e8 divenuta di propriet\u00e0 del comune di Pianello Val Tidone, venendo adibita a sede del municipio.\nDopo che la rocca aveva subito importanti lavori di ristrutturazione nel 1979, negli anni '90 l'amministrazione comunale avvi\u00f2 una serie di interventi volti alla riqualificazione dei sotterranei, i quali dall'aprile 1999 ospitano il museo archeologico della Val Tidone.\nStruttura.\nIl complesso, fortemente cambiato nell'aspetto e nella struttura a seguito dei lavori realizzati durante il Seicento, presenta una forma irregolare caratterizzata dalla resenza di diversi corpi di fabbrica con uno sperone angolato posto sul fronte settentrionale. Le mura esterne, realizzate con ciottoli di torrente e sasso, si caratterizzano come piuttosto scarpate sotto alla cordonatura.\nL'irregolarit\u00e0 della struttura deriverebbe dall'ampliamento, negli ultimi anni del Medioevo, dell'originaria costruzione con la costruzione di un corpo di fabbrica di dimensioni maggiori della costruzione originaria, rispetto alla quale il corpo di fabbrica pi\u00f9 recente si trovava fuori asse, probabilmente per la necessit\u00e0 di seguire la morfologia del terreno, situato a breve distanza dal corso del torrente Tidone. Il corpo pi\u00f9 antico, invece, basato su una coppia di volte a botte realizzate in pietra e caratterizzato da mura spesse circa ., presenta una struttura a base quadrata il cui lato misura circa . Da esso deriva l'usanza locale di appellarsi alla rocca chiamandola \"Tur\u00f3n\", ovvero torrione."}
{"id": "8323281", "revid": "380453", "url": "https://it.wikipedia.org/wiki?curid=8323281", "title": "National Invitational Volleyball Championship", "text": "Il National Invitational Volleyball Championship \u00e8 un torneo universitario di pallavolo femminile degli Stati Uniti d'America: vi partecipano 32 squadre non qualificate al torneo di NCAA Division I."}
{"id": "8323284", "revid": "271907", "url": "https://it.wikipedia.org/wiki?curid=8323284", "title": "Repubbliche socialiste sovietiche", "text": ""}
{"id": "8323289", "revid": "729019", "url": "https://it.wikipedia.org/wiki?curid=8323289", "title": "Tremaine (Trey Songz)", "text": "Tremaine \u00e8 il settimo album discografico in studio del cantante R&amp;B statunitense Trey Songz, pubblicato il 24 marzo 2017.\nIl disco.\nIl disco musicalmente \u00e8 prettamente R&amp;B con testi che raccontano la maturazione di un uomo che non vuole pi\u00f9 il sesso occasionale e le feste, ma trova difficolt\u00e0 nel trovare l'amore serio a causa della sua reputazione da \"playboy\"."}
{"id": "8323299", "revid": "110649228", "url": "https://it.wikipedia.org/wiki?curid=8323299", "title": "Selvaggia Appignani", "text": ""}
{"id": "8323321", "revid": "767487", "url": "https://it.wikipedia.org/wiki?curid=8323321", "title": "Nobody Else But You", "text": "Nobody Else But You \u00e8 un brano musicale del cantante statunitense Trey Songz pubblicato il 12 febbraio del 2017 come primo singolo d'anticipazione dell'album \"Tremaine\".\nIl brano.\nIl brano \u00e8 stato scritto interamente da Trey Songz, e nel testo si rivolge ad una ragazza cercando di smentire le voci su di lui che lo descrivono come un inguaribile donnaiolo di cui non ci si pu\u00f2 fidare, rivolgendosi a lei come l'unica donna da lui amata."}
{"id": "8323322", "revid": "1315817", "url": "https://it.wikipedia.org/wiki?curid=8323322", "title": "Francesco Bruni (giurista medievale)", "text": "Biografia.\nNacque nella prima met\u00e0 del XVI secolo da una famiglia nobile di San Severino Marche.\nStud\u00eco presso l'universit\u00e0 di Perugia in anni compresi tra il 1450 e il 1464, allievo di Giovanni Montesperelli e Baldo Bartolini, conseguendo il dottorato \"in utroque iure\".\nRivest\u00ec la carica di podest\u00e0 di Macerata nel 1483 e nel 1493-1494 fu giudice civile a Siena.\nIl suo trattato \"De indiciis et tortura\", scritto probabilmente nel 1493, fu pubblicato a Siena nel 1495 e riedito per quasi un secolo.\nMor\u00ec nel 1510."}
{"id": "8323323", "revid": "1938155", "url": "https://it.wikipedia.org/wiki?curid=8323323", "title": "Ossido di deuterio e prozio", "text": ""}
{"id": "8323331", "revid": "775372", "url": "https://it.wikipedia.org/wiki?curid=8323331", "title": "Scream Baby Scream", "text": ""}
{"id": "8323334", "revid": "110157", "url": "https://it.wikipedia.org/wiki?curid=8323334", "title": "Chiesa di San Fruttuoso (Genova)", "text": "La chiesa di San Fruttuoso \u00e8 luogo di culto cattolico situato nel quartiere di San Fruttuoso, in piazza Giovanni Martinez, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di San Fruttuoso dell'arcidiocesi di Genova.\nStoria.\nL'attuale chiesa si trova nella centrale piazza Martinez, poco distante da dove, lungo l'antica via \"romana\", sorgeva la chiesa di San Fruttuoso (\"Ecclesia Sancti Fructuosi de capite pontis\"), citata per la prima volta in un documento del 1186 ma in base a particolari architettonici ritenuta anteriore all'anno 1000 (secondo la tradizione la sua costruzione viene fatta risalire al VII secolo); pi\u00f9 volte ricostruita, fu distrutta da un incendio nel 1912.\nSuccursale della pieve di San Martino d'Albaro, fu restaurata nel 1584 e completamente ricostruita nel 1740 con il contributo della nobildonna Camilla Spinola e del nipote Gerolamo Spinola. La nuova chiesa fu elevata a prevostura nel 1755 dall'arcivescovo di Genova Giuseppe Maria Saporiti e consacrata da Giovanni Lercari il 28 ottobre 1772.\nIl 6 aprile 1912, Sabato santo di quell'anno, un incendio distrusse completamente l'edificio con tutti i suoi arredi.\nIl 6 giugno 1915 avvenne la posa della prima pietra dell'attuale chiesa, alla presenza dell'arcivescovo Ludovico Gavotti. La nuova chiesa, ancora non del tutto completata, fu aperta al culto nel 1922. Per il definitivo completamento, a causa di problemi finanziari, fu necessario attendere il 1965, quando la chiesa fu consacrata dal cardinale Giuseppe Siri. La facciata della chiesa \u00e8 stata recentemente restaurata.\nTra le opere d'arte conservate nella chiesa la tela di Sebastiano Conca detta \"Sacro Amore\", il tabernacolo e l'ambone in bronzo, opere moderne dello scultore G.B. Airaldi, il gruppo ligneo seicentesco della \"Madonna del Rosario\" e il reliquiario d'argento di san Fruttuoso."}
{"id": "8323336", "revid": "1186766", "url": "https://it.wikipedia.org/wiki?curid=8323336", "title": "San Nicola II imperatore martire e grande portatore della Passione", "text": ""}
{"id": "8323340", "revid": "110157", "url": "https://it.wikipedia.org/wiki?curid=8323340", "title": "DFB-Pokal der Frauen 2009-2010", "text": "La DFB-Pokal der Frauen 2009-2010 \u00e8 stata la 30\u00aa edizione della Coppa di Germania, organizzata dalla federazione calcistica della Germania (\"Deutscher Fu\u00dfball-Bund\" - DFB) e riservata alle squadre femminili che partecipano ai campionati di primo e secondo livello, oltre a una selezione di squadre provenienti dalla Regionalliga a completamento organico, per un totale di 57 societ\u00e0.\nLa finale si \u00e8 svolta al RheinEnergieStadion di Colonia, per la prima volta nella storia del torneo, il 15 maggio 2010, ed \u00e8 stata vinta dal per la terza volta, oltre che la seconda consecutiva, nella sua storia sportiva, superando le avversarie dello , alla sua prima finale di Coppa, per 1-0 con rete decisiva di Annike Krahn.\nSecondo turno.\nIl sorteggio si \u00e8 tenuto il 21 settembre 2009 presso la sede centrale della DFB a Francoforte, con estrazione eseguita dall'ex calciatrice della nazionale tedesca Doris Fitschen. Oltre alle vincitrici del primo turno, entrano nella competizione le migliori squadre della passata stagione della Bundesliga, che hanno superato il primo turno. Gli incontri vennero disputati il 14 e 15 ottobre 2009.\nL'unica sorpresa \u00e8 arrivata dall', squadra di 2. Frauen-Bundesliga, che ha superato il , club di Bundesliga, ai tiri di rigore grazie alla capacit\u00e0 del portiere del Kiel Victoria Bendt nel parare due tiri dal dischetto delle avversarie. Nel derby di Monaco di Baviera, il club di seconda divisione Wacker M\u00fcnchen dopo essere passato in vantaggio per 1-0 ha dovuto poi arrendersi al per 2-1. La migliore calciatrice del secondo turno \u00e8 stata Inka Grings del , che ha segnato quattro reti nella vittoria per 9-0 contro l'.\nOttavi di finale.\nIl sorteggio si \u00e8 tenuto il 21 ottobre 2009 a Colonia eseguito dal calciatore della nazionale tedesca Lukas Podolski. Gli incontri vennero disputati il 14 e 15 novembre 2009. Tutte le squadre favorite nel passaggio del turno sono riuscite a vincere il proprio incontro tranne il Bayern Monaco, sconfitto in casa per 3-1 dalle avversarie del Wolfsburg 1-3 con tripletta di Martina M\u00fcller. La partita con maggior afflusso di pubblico fu contro , con la prima, squadra di seconda divisione, sconfitta con il risultato di 2-0 davanti ai circa spettatori del BayArena.\nQuarti di finale.\nIl sorteggio si \u00e8 tenuto il 21 novembre 2009 dopo il termine dell'incontro della 9\u00aa giornata di Frauen-Bundesliga tra e , terminata 1-1, dal conduttore televisivo Shary Reeves. Gli incontri, inizialmente previsti in turno unico per il 19 e 20 dicembre 2009, a causa delle avverse condizioni climatiche vennero spostati al 7 febbraio del 2010 per vs e vs .\nSemifinali.\nIl sorteggio si \u00e8 tenuto il 10 febbraio 2010 mentre gli incontri vennero disputati il successivo 3 aprile."}
{"id": "8323350", "revid": "729019", "url": "https://it.wikipedia.org/wiki?curid=8323350", "title": "Just a Little Lovin'", "text": "Just a Little Lovin' \u00e8 il decimo album in studio di Shelby Lynne, pubblicato negli Stati Uniti e in Canada il 29 gennaio 2008. L'album \u00e8 un tributo alla cantante britannica Dusty Springfield e include copertine di nove canzoni (da lei rese popolari), inoltre \"Pretend\", una canzone originale scritta da Lynne. Contrariamente alle versioni originalii remake di Lynne presentavano arrangiamenti di privilegiando chitarre acustiche e pianoforti piuttosto che una sezione di archi o corni.\nL'album ha ottenuto una nomination al premio nella categoria Best Engineered Non Classical Album per il 51\u00ba Grammy Awards, riconoscendo il lavoro dell'ingegnere dell'album Al Schmitt. Just a Little Lovin 'ha perso contro l'eventuale vincitore, \"Consolers of the Lonely\", interpretato da The Raconteurs."}
{"id": "8323363", "revid": "1573940", "url": "https://it.wikipedia.org/wiki?curid=8323363", "title": "Chiesa di Sant'Antonio Abate (Magasa)", "text": "La chiesa di Sant'Antonio Abate \u00e8 la parrocchiale di Magasa, in provincia di Brescia. Risale al XVI secolo.\nStoria.\nIl primitivo luogo di culto a Magasa venne edificato attorno al XVI secolo e fu dotato di un organo attorno al XVII secolo.\nDurante la prima met\u00e0 del XVIII secolo il tempio venne riedificato completamente e, nel 1768, fu innalzata la torre campanaria.\nIn seguito la chiesa venne dotata di un nuovo organo, e lo strumento fu recuperato dalla chiesa di San Martino a Gargnano. Potrebbe essere attribuito, in alcune sue parti, alla nota ditta Antegnati e quindi sarebbe stato adattato e ricostruito per la chiesa di Sant'Antonio Abate da Giuseppe Bonatti.\nDurante il XIX secolo fu oggetto di restauri.\nTriduo di Sant'Antonio.\nParticolare interesse riveste il \"Triduo\", celebrato in onore del Santissimo Sacramento e in ricordo dei defunti subito dopo la festa patronale del 17 gennaio. Durante i tre giorni di preghiera sullo speciale apparato del triduo vengono accese centinaia di candele.\nDescrizione.\nLa chiesa ha il corpo principale a strapiombo sulla valle e la torre campanaria si eleva sul lato opposto. Mostra una facciata semplice, a capanna con due spioventi che viene suddivisa dalle lesene in tre settori verticali disposti su due ordini, sopra i quali \u00e8 posto il frontone classico.\nNell'interno \u00e8 presente una sola navata, con pareti decorate. La zona presbiteriale \u00e8 leggermente rialzata ed \u00e8 arricchita da un coro in legno finemente intagliato. "}
{"id": "8323368", "revid": "729019", "url": "https://it.wikipedia.org/wiki?curid=8323368", "title": "Playboy (Trey Songz)", "text": "Playboy \u00e8 un brano del cantante statunitense Trey Songz pubblicato il 24 febbraio del 2017 come secondo singolo ufficiale estratto dall'album \"Tremaine\".\nIl brano.\nIl brano \u00e8 una slowjam R&amp;B con una produzione lenta e dolce. Il singolo \u00e8 stato scritto interamente da Trey Songz, e nel testo il cantante racconta di come sia stufo e stia ripudiando il suo stile di vita da \"playboy\", fatta di un piacere sessuale istantaneo, che non pu\u00f2 permettergli di avere sensazioni che tocchino la sua profondit\u00e0 sentimentale.\nVideo musicale.\nIl videoclip del brano \u00e8 stato pubblicato il giorno stesso del rilascio del brano. Il video mostra vari scenari in cui il cantante \u00e8 contornato da molteplici donne che lo toccano e lo baciano, mentre Songz rimane visibilmente apatico alla situazione e pensieroso, mostrando i suoi pensieri in altre scene in cui \u00e8 felice ed in intimit\u00e0 con un'unica donna, rimanendo per\u00f2 a fine video, in un letto circondato da numerose donne addormentate, con un'espressione di riflessione e vuotezza."}
{"id": "8323369", "revid": "767487", "url": "https://it.wikipedia.org/wiki?curid=8323369", "title": "Yellow Hair and the Fortress of Gold", "text": "Yellow Hair and the Fortress of Gold \u00e8 un film del 1984 diretto da Mark Cimber."}
{"id": "8323374", "revid": "1938803", "url": "https://it.wikipedia.org/wiki?curid=8323374", "title": "Tortiglioni", "text": ""}
{"id": "8323378", "revid": "729019", "url": "https://it.wikipedia.org/wiki?curid=8323378", "title": "Battaglia dell'isola di Natale", "text": "La battaglia dell'isola di Natale fu un piccolo impegno militare che ebbe inizio il 31 marzo 1942, durante la seconda guerra mondiale. A causa di un ammutinamento da parte di soldati indiani contro i loro ufficiali britannici, le truppe giapponesi furono in grado di occupare l'isola di Natale senza alcuna resistenza. Il sottomarino della United States Navy \"Seawolf\" arrec\u00f2 gravi danni all'incrociatore giapponese Naka.\nContesto strategico.\nAll'epoca, l'isola di Natale era una propriet\u00e0 britannica sotto il controllo amministrativo degli Stabilimenti dello Stretto, situati a sud di Giava. Era importante per due motivi: era sia un posto di controllo perfetto per l'Oceano Indiano orientale sia un'importante fonte di fosfati, necessari all'industria giapponese. \u00c8 dal 1900 che dall'isola si estrae il suo fosfato e al momento della battaglia c'era una grande forza lavoro, composta da cinesi e malesi che lavoravano sotto la supervisione di un piccolo gruppo di sorveglianti britannici. Inoltre, c'erano circa 100 donne e 200 bambini sull'isola.\nDopo l'occupazione di Giava, il quartier generale imperiale giapponese impart\u00ec ordini per \"Operazione X\" (l'invasione e l'occupazione dell'isola di Natale) il 14 marzo 1942. Il retroammiraglio Sh\u014dji Nishimura fu assegnato a comandare la Forza di occupazione della seconda flotta di spedizione del sud, con l'incrociatore leggero Naka come nave ammiraglia. La flotta comprendeva anche gli incrociatori leggeri Nagara e Natori e le cacciatorpediniere Minegumo, Natsugumo, Amatsukaze, Hatsukaze, Satsuki, Minazuki, Fumizuki e Nagatsuki, la petroliera \"Akebono Maru\" e le trasporta truppe \"Kimishima Maru\" e \"Kumagawa Maru\", con 850 uomini del 21 e 24 speciale forze di base e la 102a unit\u00e0 di costruzione.\nAd opporsi a questa forza di invasione era un cannone da 150\u00a0mm, costruito nel 1900 e montato sull'isola di Natale nel 1940. La guarnigione britannica - un distaccamento dell'Artiglieria Reale di Hong Kong e Singapore - contava 32 truppe. Erano guidati da un ufficiale britannico, il capitano LWT Williams. La forza di Williams consisteva in un ufficiale indiano, Subadar Muzaffar Khan; 27 cannonieri indiani Punjabis e sottufficiali (sottufficiali); e quattro sottufficiali britannici.\nUn gruppo di truppe Punjabi, apparentemente credendo alla propaganda giapponese sulla liberazione dell'India dal dominio britannico, e probabilmente agendo con il tacito sostegno di alcuni o tutti gli agenti di polizia sikh locali, si ammutinarono. L'11 marzo spararono e uccisero Williams e i quattro sottufficiali britannici e gettarono i loro corpi in mare. Rinchiusero quindi l'ufficiale distrettuale e i pochi altri abitanti europei dell'isola in attesa di un'esecuzione che fu apparentemente contrastata dall'occupazione giapponese.\nLa battaglia.\nAll'alba del 31 marzo 1942, una dozzina di bombardieri giapponesi lanciarono l'attacco, distruggendo la stazione radio. Gli ammutinati segnalarono la loro intenzione di arrendersi, sollevando una bandiera bianca prima che la forza di sbarco di 850 uomini fosse caduta a terra. Il corpo di spedizione giapponese fu in grado di sbarcare a Flying Fish Cove senza opposizione.\nA 9:49 la mattina stessa, il sottomarino della US Navy USS Seawolf spar\u00f2 quattro siluri contro il \"Naka;\" tutti persi. \"Seawolf\" attacc\u00f2 di nuovo alle 06:50 del mattino seguente, sparando tre siluri a \"Natori\", fallendo di nuovo. Quella sera, con i suoi ultimi due siluri, da 1100 m (1100 yd), \"Seawolf riusc\u00ec\" a colpire \"Naka\" sul lato di dritta, vicino alla sua caldaia n. 1. Il danno fu abbastanza grave, tanto che \"Naka\" dovette essere rimorchiato a Singapore da \"Natori\" e alla fine fu costretto a tornare in Giappone per un anno di riparazioni. Dopo il colpo, le altre navi giapponesi attaccarono il sottomarino statunitense per oltre nove ore, ma esso riusc\u00ec a fuggire.\n\"Natori\" torn\u00f2 sull'isola di Natale e ritir\u00f2 tutti gli elementi della forza di occupazione, ad eccezione di un distaccamento di una guarnigione di 20 uomini, a Banten Bay, in Indonesia, il 3 aprile 1942. I giapponesi ottennero roccia fosfatica caricata sulle navi da trasporto.\nConseguenze.\nDopo l'occupazione, la guarnigione giapponese tent\u00f2 di mettere al lavoro cinesi e malesi, anche se molti fuggirono nell'entroterra per vivere al di fuori della terra. Gli ammutinati divennero anche operai, impiegati per pulire i contenitori. La produzione fu molto limitata dopo l'occupazione e dopo l'affondamento del \"Nissei Maru\" del 17 novembre 1942 da parte del sottomarino USS Searaven durante lo scarico al molo, la produzione di fosfato venne completamente interrotta. Oltre il 60% della popolazione dell'isola, compresi i prigionieri europei, furono trasferiti a Giava nel dicembre 1943. Dopo la guerra, l'isola di Natale fu occupata nuovamente dal Regno Unito a met\u00e0 ottobre 1945.\nNel dopoguerra, sette ammutinati Punjabi furono rintracciati e processati alla corte marziale a Singapore. I primi sei ad essere identificati e processati furono condannati il 13 marzo 1947. Cinque furono condannati a morte e uno fu condannato a due anni di prigione e dimesso con ignominia. Il re Giorgio VI conferm\u00f2 le condanne a morte il 13 agosto 1947. Il dominio britannico in India fin\u00ec poco dopo, con l'India che ottenne l'indipendenza e il Pakistan che fu creato prima che le esecuzioni potessero essere eseguite, e quindi le questioni diplomatiche dovevano essere prese in considerazione. Nell'ottobre del 1947 fu identificato un settimo ammutinato. Fu anche passato dalla corte e condannato a morte. Un ottavo soldato fu identificato come un partecipante all'ammutinamento ma non fu mai catturato. L'8 dicembre 1947, le condanne a morte furono commutate in schiavit\u00f9 penale a vita dopo che i governi di India e Pakistan fecero pressioni. Dopo ulteriori discussioni tra Regno Unito e Pakistan su dove dovevano essere scontate le sentenze, con gli inglesi che chiedevano di far scontare nove anni, i sei prigionieri furono trasferiti in Pakistan nel giugno del 1955, dopo di che il governo britannico pose fine al suo interesse nel caso."}
{"id": "8323382", "revid": "767487", "url": "https://it.wikipedia.org/wiki?curid=8323382", "title": "Nebbia in agosto (film)", "text": "Nebbia in agosto (\"Nebel im August\") \u00e8 un film drammatico del 2016 diretto del regista tedesco Kai Wessel, adattamento cinematografico dell'omonimo romanzo di Robert Domes che racconta la vita del quattordicenne jenisch Ernst Lossa ucciso con due iniezioni letali durante la seconda fase dell'eutanasia nazista.\nTrama.\nErnst Lossa, orfano di madre e con il padre venditore ambulante senza fissa dimora, appartiene alla comunit\u00e0 degli jenisch, tedeschi chiamati anche \"zingari bianchi\" e considerati del Terzo Reich di razza inferiore e impura. Giudicato irrecuperabile, dopo un passaggio in un istituto correzionale, Ernst viene mandato in una struttura per bambini e ragazzi disabili psichici. Quello che viene spacciato per un luogo terapeutico, \u00e8 in realt\u00e0 una tappa del programma nazista dell\u2019eutanasia.\nIl dottor Veithausen, il medico dai modi civili, \u00e8 invece un aguzzino attivo all'interno del programma di sterminio dei disabili; \u00e8 lui che decide chi dei ricoverati deve essere trasferito all'ospedale nelle vicinanze dove viene praticata l\u2019eutanasia tramite l'iniezione di sostanze letali e chi temporaneamente mantenere in vita. Ernst, intuendo il pericolo, non si fa ingannare dai modi gentili del dottore e mette in pratica una sua forma di resistenza"}
{"id": "8323391", "revid": "439868", "url": "https://it.wikipedia.org/wiki?curid=8323391", "title": "Chiesa di San Martino Vescovo (Cerveno)", "text": "La chiesa di San Martino Vescovo \u00e8 la parrocchiale di Cerveno, in provincia e diocesi di Brescia; fa parte della zona pastorale della Media Val Camonica.\nStoria.\nLa primitiva chiesa di Cerveno era probabilmente la cappella della Madonna del Carmine; nel XIII secolo si aggiunse anche una nuova chiesa dedicata a san Martino Vescovo, che assunse il titolo di parrocchiale.&lt;br&gt;La parrocchiale venne riedificata nel XV secolo, ma fu portata a termine solo nel Seicento.&lt;br&gt;All'inizio del XX secolo si deliber\u00f2 di demolire la chiesa e di riedificarla \"ex novo\", ma poi si opt\u00f2 per un suo restauro, condotto nel 1928 su progetto di Giuseppe e Luigi Trainini.&lt;br&gt;Nella seconda met\u00e0 del Novecento l'edificio fu sottoposto ad ulteriori ristrutturazioni.\nDescrizione.\nLa chiesa di San Martino costituisce un unico complesso con gli adiacenti Santuario della Via Crucis e oratorio della Madonna del Carmine.&lt;br&gt;Arredamenti di pregio conservate all'interno sono l'altar maggiore, impreziosito dalle statue di due angeli, e diverse opere dei Fantoni.&lt;br&gt;Il campanile, che sorgesse lato est della chiesa, presenta, all'altezza della cella, vigore su tutti i quattro lati."}
{"id": "8323393", "revid": "1305772", "url": "https://it.wikipedia.org/wiki?curid=8323393", "title": "Del Balzo (disambigua)", "text": ""}
{"id": "8323396", "revid": "62748", "url": "https://it.wikipedia.org/wiki?curid=8323396", "title": "Il capitan bianco", "text": ""}
{"id": "8323397", "revid": "93556", "url": "https://it.wikipedia.org/wiki?curid=8323397", "title": "Battaglia di Pozzolo (1800)", "text": "La battaglia di Pozzolo (parimenti nota con il nome di passaggio del Mincio o battaglia di Monzambano) \u00e8 stata combattuta il 25 dicembre 1800 tra le truppe francesi al comando del generale Brune e quelle austriache del generale Bellegarde.\nContesto.\nA seguito dell'armistizio concordato fra Austria e Francia dopo la battaglia di Marengo, le truppe francesi e quelle austriache si trovavano sulle opposte sponde del fiume Mincio e il generale austriaco Bellegarde occupava la sua linea con , appoggiandosi su un lato al lago di Garda e sull'altro alla citt\u00e0 di Mantova.\nDopo la partenza di Napoleone per Parigi, l'armata di riserva, formata a Digione nel 1800, era comandata dal generale Brune.\nPrima della battaglia.\nIl generale Macdonald aveva ricevuto l'ordine di attraversare le Alpi con l'armata dei Grigioni, mentre il generale Brune doveva risalire a nord, congiungere le proprie truppe con quelle di Macdonald, e insieme portarsi alle sorgenti del fiume Mincio e dell'Adige, per far crollare tutta la linea difensiva degli Austriaci, che si estendeva dalle Alpi fino all'Adriatico.\nQuanto al generale Dupont, egli lasci\u00f2 la Toscana il 2 novembre per raggiungere il grosso dell'armata. Il 15 dicembre Macdonald pass\u00f2 lo Spluga e giunse dinnanzi al Tirolo italiano. Tocc\u00f2 a Brune forzare il passaggio del Mincio e il 20 dicembre egli attacc\u00f2 le posizioni austriache di fronte a questo fiume.\nIl Mincio, ingrossato dalle piogge, non era guadabile e i ponti di Borghetto e di Valeggio erano solidamente trincerati. Brune decise di tentare il passaggio in due punti: a Pozzolo sul Mincio e a Monzambano, scegliendo quest'ultimo per l'attacco principale. Gli attacchi a Monzambano e Pozzolo furono pianificati per la notte tra il 24 e il 25 dicembre.\nI generali.\nIl generale Delmas comandava l'avanguardia, Moncey l'ala sinistra e Michaud la riserva, mentre Dupont aveva il comando dell'ala destra.\nSvolgimento della battaglia.\nL'ala sinistra.\nMoncey si port\u00f2 sul villaggio di Monzambano, di cui s'impadron\u00ec con un'azione molto vivace, nel corso della quale il suo cavallo fu ucciso sotto di lui. Questo successo era molto importante, in quanto apriva all'intera armata il passaggio sul mincio.\nL'ala destra.\nLa mattina del 25 Dupont, incaricato di operare una diversione, bombard\u00f2 con l'artiglieria le altezze del molino della Volta Mantovana, gett\u00f2 un ponte e, favorito dalla nebbia, port\u00f2 sulla riva opposta la divisione Watrin. Tuttavia a Monzambano l'attacco fu rinviato e Dupont si ritrov\u00f2 solo, sulla riva sinistra, contro tutta l'armata austriaca. Bellegarde diresse delle masse serrate contro i corpi che avevano passato il Mincio.\nDupont fece pervenire Suchet, che osserv\u00f2, tra Pozzolo e Monzambano, il ponte visconteo di Valeggio sul Mincio di Borghetto, Suchet accorse, mentre Brune si accontent\u00f2 di rimpiazzare davanti a Borghetto le truppe di Suchet con la divisione di Boudet.\nDupont, temendo di non essere sostenuto, aveva impegnato, prima di prendere Pozzolo e stabilire una nuova divisione sulla riva sinistra, la divisione di Monnier. Sotto la protezione delle sue batterie, egli sostenne un formidabile attacco, ma il numero fin\u00ec con prevalere: Monnier fu cacciato da Pozzolo e Dupont respinto nel fiume, quando Suchet decise di distaccare per lui la brigata Clauzel e una parte della divisione Gazan. Suchet appoggi\u00f2 il passaggio di questi rinforzi con un potente fuoco di artiglieria dalla riva destra. Ci\u00f2 permise di salvare e sganciare dal nemico le truppe del generale Dupont.\nDupont riprese l'offensiva, Pozzolo fu disputata con accanimento, presa, lasciata e ripresa sei volte. Il combattimento si protrasse per tutta la giornata; alla sera rimase sotto il controllo di Dupont un punto della riva sinistra contro un nemico numericamente tre volte superiore e l'indomani Brune si decise a passare a Monzambano, ma l'onore del passaggio e della disfatta degli Austriaci fu di Dupont. Suchet cattur\u00f2 tra i soldati del generale Bellegarde. Nello stesso giorno fu firmato un armistizio a Steyr, lontano da Vienna, da Moreau e dall'arciduca Giovanni, che mise fine al conflitto armato tra Francesi e Austriaci.\nConseguenze.\nIn Italia gli Austriaci ripiegarono verso est sull'Adige. Due giorni dopo fu firmato l'armistizio di Treviso (16 gennaio 1801), che obbligava gli Austriaci a ritirarsi oltre il Tagliamento. Segu\u00ec, con la vittoria di Moreau a Hohenlinden, la pace di Lun\u00e9ville.\nL'armistizio permise ai Francesi d'installarsi durevolmente nell'Italia settentrionale.\nUna seconda battaglia del Mincio ebbe luogo l'8 febbraio 1814, durante la campagna del 1814 (Sesta coalizione). La vittoria arrise nuovamente alla Francia, grazie al principe Eugenio di Beauharnais, che sconfisse le truppe dello stesso maresciallo-conte Bellegarde, ma non imped\u00ec l'esclusione dei francesi dall'Italia, ove rientrarono gli Austriaci."}
{"id": "8323399", "revid": "1031164", "url": "https://it.wikipedia.org/wiki?curid=8323399", "title": "Nebbia in agosto (romanzo)", "text": "Nebbia in agosto (titolo tedesco \"Nebel im August\") \u00e8 un libro del 2008 scritto da Robert Domes, tratto dalla storia vera del quattordicenne jenisch Ernst Lossa ucciso con due iniezioni letali durante la seconda fase dell'eutanasia nazista.\nTrama.\nNel 2002, Domes inizia a studiare la vita di Ernst Lossa, un ragazzo di etnia jenisch, nomadi che viaggiavano nella Germania meridionale. Ernst fu separato dai suoi genitori nel 1933 e considerato irrecuperabile, venne dapprima mandato nell'orfanotrofio nel 1942, da l\u00ec trasferito in un riformatorio e all'et\u00e0 di dodici anni spostato in manicomio. L\u00ec fu ucciso nel 1944 all'et\u00e0 di 14 anni con il sovradosaggio di morfina scopolamina, una delle pi\u00f9 di 200.000 vittime del programma di eutanasia sotto il nazionalsocialismo. \nDomes descrisse la vita di Ernst Lossa in questo romanzo, che fu pubblicato da CBT (Random House) nel 2008 come libro per ragazzi. Attualmente introdotto come lettura nelle scuole, il libro ha ricevuto numerosi riconoscimenti. \nNel 2016 \u00e8 stato realizzato un adattamento cinematografico diretto dal regista tedesco Kai Wessel. Il film drammatico \"Nebel im August\" \u00e8 stato distribuito nelle sale tedesche a settembre 2016; ha fatto parte della lista delle 8 pellicole tedesche scelte per concorrere all'Oscar al miglior film in lingua straniera nel 2017 senza essere selezionato."}
{"id": "8323411", "revid": "106456", "url": "https://it.wikipedia.org/wiki?curid=8323411", "title": "Battaglia di Monzambano", "text": ""}
{"id": "8323438", "revid": "567822", "url": "https://it.wikipedia.org/wiki?curid=8323438", "title": "Go Back Couple", "text": ""}
{"id": "8323440", "revid": "110651237", "url": "https://it.wikipedia.org/wiki?curid=8323440", "title": "Porta Bari", "text": ""}
{"id": "8323441", "revid": "767487", "url": "https://it.wikipedia.org/wiki?curid=8323441", "title": "L'ora fosca", "text": " \nL'ora fosca \u00e8 un cortometraggio muto italiano del 1913 diretto da Roberto Danesi."}
{"id": "8323452", "revid": "212348", "url": "https://it.wikipedia.org/wiki?curid=8323452", "title": "Flutter (oculistica)", "text": "Il flutter (nel significato utilizzato in oculistica) \u00e8 costituito da oscillazioni dell'occhio sul solo piano orizzontale, sotto forma di scariche di 3-4 micro-oscillazioni che interrompono la fissazione in posizione primaria.\nCome nel caso dell'opsoclono si tratta di una tipologia di oscillazione priva di intervallo intersaccadico.\nIl flutter condivide con l'opsoclono le possibili cause: anch'esso \u00e8 infatti frequente nella patologia cerebellare, e a seguito di encefalite virale, ma pu\u00f2 anche essere una manifestazione paraneoplastica del neuroblastoma nel bambino e di vari tipi di carcinoma viscerale nell'adulto."}
{"id": "8323453", "revid": "767487", "url": "https://it.wikipedia.org/wiki?curid=8323453", "title": "Raffles (film 1939)", "text": "Raffles \u00e8 un film statunitense del 1939 diretto da Sam Wood.\nSi tratta di un adattamento cinematografico basato sul libro \"The Amateur Cracksman\" di E. W. Hornung (1899)."}
{"id": "8323455", "revid": "31269", "url": "https://it.wikipedia.org/wiki?curid=8323455", "title": "Episodi di California Dreams (prima stagione)", "text": "La prima stagione della serie televisiva California Dreams \u00e8 stata trasmessa in anteprima negli Stati Uniti d'America dalla NBC tra il 12 settembre 1992 e il 5 dicembre 1992."}
{"id": "8323465", "revid": "31269", "url": "https://it.wikipedia.org/wiki?curid=8323465", "title": "Episodi di California Dreams (seconda stagione)", "text": "La seconda stagione della serie televisiva California Dreams \u00e8 stata trasmessa in anteprima negli Stati Uniti d'America dalla NBC tra l'11 settembre 1993 e il 5 febbraio 1994."}
{"id": "8323469", "revid": "287204", "url": "https://it.wikipedia.org/wiki?curid=8323469", "title": "Episodi di California Dreams (terza stagione)", "text": "La terza stagione della serie televisiva California Dreams \u00e8 stata trasmessa in anteprima negli Stati Uniti d'America dalla NBC tra il 10 settembre 1994 e il 7 gennaio 1995."}
{"id": "8323470", "revid": "110157", "url": "https://it.wikipedia.org/wiki?curid=8323470", "title": "Uniti per Avanzare", "text": "Uniti per Avanzare (Units per Avan\u00e7ar in catalano) \u00e8 un partito politico spagnolo di ambito catalano, fondato nel 2017 e considerato erede della disciolta Unione Democratica di Catalogna. Si definisce come partito catalanista contrario all'indipendenza della Catalogna, di ideologia moderata.\nIl partito propone un Patto di Stato che riconosca la Catalogna come una nazione e che trasferisca alla Generalitat maggiori competenze di autogoverno.\nStoria.\nPromosso da precedenti quadri dell'ex-UDC, Uniti per Avanzare debutt\u00f2 il 19 di giugno 2017. Nella sua convenzione inaugurale, celebrata nell'ottobre dello stesso anno, propose un'alleanza elettorale al Partito dei Socialisti di Catalogna (PSC) e ad altri settori del catalanismo non indipendentista. Si defin\u00ec come un movimento democratico con vocazione di servizio ai cittadini della Catalogna e disposto a ereditare la cultura del centro catalanista, federalista europeo e socialcristiano umanista.\nA novembre del 2017 sigl\u00f2 un accordo con il PSC in vista delle elezioni catalane del 2017, in base al quale alcuni membri del partito democristiano si incorporarono nella lista socialista. Ramon Espadaler, una volta eletto deputato, fu nominato membro della direzione del gruppo parlamentare \"PSC-Units\".\nA novembre del 2018 il Consiglio Nazionale di Uniti per Avanzare approv\u00f2 una strategia per le elezioni municipali, rifiutando alleanze con indipendentisti (ERC, JxCat, CUP e Democratici) e con anticatalanisti (Partito Popolare e Ciudadanos) emantenendo il \"rapporto preferenziale\" con il PSC. Per questo non sostenne la candidatura di Manuel Valls a Barcellona, giacch\u00e9 appoggiata da Cs, preferendo la lista socialista guidata da Jaume Collboni.\nAlle elezioni europee del 2019 sostenne la lista nazionalista e democristiana Coalizione per un'Europa Solidale, guidata dai jeltzales del PNV e da Coalizione Canaria."}
{"id": "8323471", "revid": "31269", "url": "https://it.wikipedia.org/wiki?curid=8323471", "title": "Episodi di California Dreams (quarta stagione)", "text": "La quarta stagione della serie televisiva California Dreams \u00e8 stata trasmessa in anteprima negli Stati Uniti d'America dalla NBC tra il 9 settembre 1995 e il 6 aprile 1996."}
{"id": "8323473", "revid": "31269", "url": "https://it.wikipedia.org/wiki?curid=8323473", "title": "Episodi di California Dreams (quinta stagione)", "text": "La quinta stagione della serie televisiva California Dreams \u00e8 stata trasmessa in anteprima negli Stati Uniti d'America dalla NBC tra il 7 settembre 1996 e il 14 dicembre 1996."}
{"id": "8323474", "revid": "110651809", "url": "https://it.wikipedia.org/wiki?curid=8323474", "title": "Backbone (singolo)", "text": "Backbone \u00e8 il primo singolo estratto dall'omonimo album della rock band inglese Status Quo."}
{"id": "8323475", "revid": "767487", "url": "https://it.wikipedia.org/wiki?curid=8323475", "title": "La magnifica bambola", "text": "La magnifica bambola (\"Magnificent Doll\") \u00e8 un film statunitense del 1946 diretto da Frank Borzage."}
{"id": "8323484", "revid": "2184720", "url": "https://it.wikipedia.org/wiki?curid=8323484", "title": "Dov'\u00e8 (singolo)", "text": "Dov'\u00e8 \u00e8 un singolo del gruppo musicale italiano Le Vibrazioni, pubblicato il 5 febbraio 2020.\nDescrizione.\nIl brano, composto da Davide Simonetta, Roberto Casalino e Francesco Sarcina, \u00e8 stato presentato in gara al 70\u00ba Festival di Sanremo, posizionandosi al 4\u00ba posto.\nVideo musicale.\nIl videoclip \u00e8 stato pubblicato il 5 febbraio 2020 sul canale Vevo-YouTube del gruppo. \"Dov'\u00e8\" parla della forza di rialzarsi e ripartire dopo una brutta caduta. La semplice domanda che ripete il titolo del brano durante il ritornello, \u00e8 il continuo interrogarsi sull\u2019importanza di dare forza ad ogni giorno della vita, anche dopo aver toccato il fondo pi\u00f9 buio.\nSuccesso commerciale.\nIn Italia il brano \u00e8 stato l'86\u00ba pi\u00f9 trasmesso dalle radio nel 2020."}
{"id": "8323486", "revid": "1910023", "url": "https://it.wikipedia.org/wiki?curid=8323486", "title": "Chindia FC", "text": ""}
{"id": "8323487", "revid": "110651810", "url": "https://it.wikipedia.org/wiki?curid=8323487", "title": "Liberty Lane", "text": "Liberty Lane \u00e8 il secondo singolo estratto dall'album Backbone della rock band inglese Status Quo."}
{"id": "8323489", "revid": "2196166", "url": "https://it.wikipedia.org/wiki?curid=8323489", "title": "Porta Foggiali", "text": "Porta Foggiali (nota in passato come \"Porta de Joha\", cio\u00e8 \"Porta di Gioia\" o \"Porta delle Fosse\") era una delle porte di accesso della citt\u00e0 di Altamura assieme ad altre sei porte come Porta Bari e Porta Matera.\nStoria.\nLa porta fu demolita agli inizi degli anni venti dell'Ottocento, seguendo la sorte di gran parte del muro di cinta di Altamura (di epoca medievale, da non confondere con le mura megalitiche di Altamura). In alcuni documenti medievali viene chiamata \"Porta di Gioia\" (presumibilmente perch\u00e9 ubicata sulla strada per la citt\u00e0 di Gioia del Colle). Nelle carte \"Rocca P/32\", risalenti alla fine del XVI secolo, viene indicata come \"Porta Fogiaro\" e viene citata anche dal sacerdote D. Vitangelo Frizzale (XVIII secolo).\nDurante la Rivoluzione altamurana (1799), Porta Foggiali dimostr\u00f2 la sua posizione critica, essendo posizionata nelle vicinanze dell'altura di Monte calvario. I sanfedisti dovettero sudare non poco per occupare la posizione strategica di Monte calvario e, una volta occupata, poterono colpire agilmente la porzione di Altamura nei pressi di Porta Foggiali. La zona nei pressi di questa porta fu una delle zone pi\u00f9 presidiate dagli altamurani durante il conflitto.\nA differenza della maggioranza delle altre porte e di gran parte del muro di cinta, di Porta Foggiali si conosce la data approssimativa di demolizione; in un documento del 24 novembre 1823, un altamurano che possedeva un appezzamento di terreno coltivato tra porta Foggiali e la chiesa di San Lorenzo lament\u00f2 all'amministrazione dell'epoca il mancato arrivo delle acque (di fogna, di pioggia e di dilavamento) provenienti dalla citt\u00e0 a causa dei detriti derivanti dalla demolizione della porta, arrecandogli un ingente pregiudizio economico. Da questa informazione \u00e8 possibile circoscrivere la demolizione della porta a un periodo antecedente e grosso modo vicino al 1823.\nDescrizione.\nLa porta era situata nelle immediate vicinanze dell'odierna piazza Foggiali (la \"piazza delle fosse\", in dialetto altamurano nota come \"i fsceil\", ), nella quale si trovavano le cosiddette \"fovee\", cio\u00e8 dei pozzi nel terreno nei quali venivano immagazzinati i cereali come scorta ad uso della citt\u00e0.\nNella carta \"Rocca P/32\", conservata presso la Biblioteca Angelica (Roma) e risalente alla fine del XVI secolo, Porta Foggiali viene indicata come \"porta Fogiaro\" e disegnata con una \"passerella mobile\", probabilmente un ponte levatoio. Nella carta Rocca P/32, il fossato che circondava la citt\u00e0 non viene disegnato, per essendo ampiamente testimoniato dal ponte levatoio del castello e dalla passerella suddetta. Nella carta Rocca P/33 (fine del XVI secolo), il fossato \u00e8 invece presente, ma mancano dettagli sull'area in corrispondenza di porta Foggiali, che appare vuota."}
{"id": "8323490", "revid": "767487", "url": "https://it.wikipedia.org/wiki?curid=8323490", "title": "Spiral - L'eredit\u00e0 di Saw", "text": "Spiral - L'eredit\u00e0 di Saw (\"Spiral: From the Book of Saw\") \u00e8 un film del 2021 diretto da Darren Lynn Bousman.\nLa pellicola, nono film della saga di \"Saw\", \u00e8 un reboot che si distacca dalle vicende della serie principale.\nTrama.\nDurante la parata del 4 luglio, il detective Marv Boswick viene rapito da un individuo mascherato che lo sottopone a una macchina mortale apparentemente ispirata a quelle di Jigsaw. L'uomo finisce per essere investito da un treno in quanto non riesce a staccarsi la lingua in tempo per evitare ci\u00f2: la macchina mortale lo metteva di fronte a quest'obbligo per potersi salvare, come contrappasso per le sue false testimonianze che hanno causato varie condanne di innocenti in tribunale. Nel frattempo, il detective Zeke Banks viene scoperto dai suoi colleghi mentre porta avanti una missione sotto copertura senza aver avvisato nessuno: mal visto dai colleghi per aver denunciato l'omicidio compiuto dal suo partner anni addietro, ha da anni l'abitudine di agire in solitaria. Il capitano Angie Garza gli assegna per la prima volta un partner: la recluta William Schenk.\nUna volta scoperto il cadavere di Boswick grazie a un messaggio fatto recapitare dal killer a Banks, quest'ultimo pretende di dirigere le indagini in segno di tributo a quello che era un suo amico. Ottenuto il caso contro il volere della squadra, e ottenendo scarso supporto da suo padre (ex capitano della polizia), il detective d\u00e0 il via alle indagini. Mentre lui e il suo partner indagano, un secondo poliziotto viene assassinato: si tratta del detective Fitch, il quale anni prima aveva causato il ferimento di Banks non essendo intervenuto in seguito ad una sua richiesta di soccorso. Banks e Schenk vanno a interrogare l'ex partner di Banks, Peter Dunleavy, che dopo aver scontato la sua pena in carcere fa da volontario in parrocchia: l'uomo si definisce tuttavia estraneo ai fatti.\nGli omicidi continuano: Schenk e il capitano Angie sono le vittime successive del killer, il quale lascia ogni volta dei messaggi per Banks. Il poliziotto inizia a unire i punti e a collegare gli omicidi con il caso del suo partner e ad alcuni elementi riguardanti suo padre che non aveva mai compreso a pieno. L'ex capitano Banks e l'ex detective Dunleavy vengono nel frattempo attirati dallo stesso killer in una fabbrica abbandonata: il detective Zeke Banks viene attirato nel medesimo luogo. Qui Banks viene messo in condizione di poter salvare Dunleavy: il detective sceglie di provare a salvargli la vita nonostante quanto accaduto in passato e le conseguenze che lui stesso ha subito, tuttavia non riesce ad agire in tempo e l'ex poliziotto finisce per morire.\nA questo punto, il killer rivela la sua identit\u00e0: si tratta di William Schenk, il quale ha inscenato la sua morte per poter continuare ad agire indisturbato. L'uomo \u00e8 in realt\u00e0 il figlio di colui che fu assassinato da Dunleavy (infatti il suo vero cognome \u00e8 Emerson): per questo motivo ha scelto di entrare nella polizia e di mettere in piedi un piano che portasse all'epurazione di un'organizzazione ormai corrotta. Inaspettatamente, Schenk chiama la polizia e rivela la trappola mortale in cui \u00e8 rinchiuso l'ex capitano Banks, reo di aver messo su (insieme alla gi\u00e0 defunta Garza) un sistema per combattere il crimine basato sulla corruzione. Seguendo le istruzioni di Schenk, Banks spara il suo unico proiettile contro un bersaglio e non contro l'aguzzino con lo scopo di salvare il padre: ci\u00f2 attiva tuttavia un ulteriore meccanismo della trappola, la quale spinge i poliziotti che intervengono ad assassinare proprio l'ex capitano. Schenk va via indisturbato, pronto a portare avanti la sua missione.\nProduzione.\nI fratelli Spierig, registi di \"Saw Legacy\" si mostrarono interessati al progetto di un ulteriore film ma il loro coinvolgimento venne respinto. Il progetto venne ufficialmente annunciato il 16 maggio 2019 con l'attore comico Chris Rock protagonista, intenzionato ad esordire in un film horror. Rock \u00e8 stato inoltre collaboratore alla sceneggiatura insieme a Stolberg e Goldfinger, mentre le riprese sono iniziate l'8 luglio seguente a Toronto, col titolo di lavorazione \"The Organ Donor\", e sono terminate il 28 agosto 2019.\nPromozione.\nIl primo trailer del film viene diffuso il 5 febbraio 2020.\nDistribuzione.\nLa pellicola, programmata inizialmente nelle sale cinematografiche italiane a partire dal 14 maggio 2020, ed in quelle statunitensi dal 15 maggio, \u00e8 stata posticipata a causa della pandemia di COVID-19: negli Stati Uniti era stata rinviata al 21 maggio 2021 poi fissata al 14 maggio 2021, mentre in Italia dal 16 giugno 2021.\nDivieti.\nNegli Stati Uniti il film \u00e8 stato vietato ai minori di 17 anni non accompagnati da adulti.\nAccoglienza.\nIncassi.\nNel primo fine settimana di programmazione nelle sale cinematografiche statunitensi il film si \u00e8 posizionato al primo posto del botteghino incassando 8,7 milioni di dollari.\nCritica.\nSull'aggregatore Rotten Tomatoes il film riceve il 38% delle recensioni professionali positive con un voto medio di 5,1 su 10 basato su 166 critiche, mentre su Metacritic ottiene un punteggio di 39 su 100 basato su 30 critiche.\nSequel.\nNel marzo 2021, ancora prima dell'uscita di \"Spiral\" nelle sale, viene annunciata la lavorazione e lo sviluppo del sequel, decimo film della serie, che seguir\u00e0 direttamente le vicende di \"Spiral - L'eredit\u00e0 di Saw\". Nel maggio del 2021 Bousman, gi\u00e0 regista di altri episodi della saga precis\u00f2 che \"Spiral\" non \u00e8 da considerarsi il nono seguito della serie principale e che \"Saw 9\" e un possibile \"Saw X\" saranno progetti indipendenti da \"Spiral 2\" e \"Spiral 3\" e di un probabile \"Saw Legacy 2\", e che inoltre un ulteriore seguito parallelo sotto forma di serie televisiva \u00e8 in lavorazione."}
{"id": "8323495", "revid": "1310927", "url": "https://it.wikipedia.org/wiki?curid=8323495", "title": "Basile De Carvalho", "text": ""}
{"id": "8323511", "revid": "767487", "url": "https://it.wikipedia.org/wiki?curid=8323511", "title": "Slittino ai III Giochi olimpici giovanili invernali - Singolo maschile", "text": "Nello slittino ai III Giochi olimpici giovanili invernali di Losanna 2020 la gara del singolo maschile si \u00e8 tenuta il 18 gennaio a Sankt Moritz, in Svizzera, sulla pista Olympia Bobrun St. Moritz\u2013Celerina.\nHanno preso parte alla competizione 28 atleti (di cui uno non si \u00e8 presentato alla partenza) in rappresentanza di 18 differenti nazioni. La medaglia d'oro \u00e8 stata conquistata dal lettone Gints B\u0113rzi\u0146\u0161, davanti al russo Pavel Repilov, medaglia d'argento, e al tedesco Timon Grancagnolo, bronzo.\nRisultato.\nData: Sabato 18 gennaio 2020\nOra locale 1\u00aa manche: 08:30\nOra locale 2\u00aa manche: 09:45\nPista: Olympia Bobrun St. Moritz\u2013Celerina\nLegenda:"}
{"id": "8323514", "revid": "436907", "url": "https://it.wikipedia.org/wiki?curid=8323514", "title": "Atto zero", "text": "Atto zero \u00e8 il primo album in studio del rapper italiano Anastasio, pubblicato il 7 febbraio 2020 dalla RCA Records.\nPromozione.\nL'uscita di \"Atto zero\" \u00e8 stata anticipata a fine novembre 2019 dalla pubblicazione del primo singolo \"Il fattaccio del vicolo del Moro\", il cui testo \u00e8 ispirato al monologo \"Er fattaccio\" di Americo Giuliani. Il successivo 10 gennaio \u00e8 stato presentato il video musicale dell'omonimo \"Atto zero\", traccia d'apertura dell'album.\nIl 5 febbraio \u00e8 stata la volta del secondo singolo \"Rosso di rabbia\", con il quale Anastasio si \u00e8 esibito al Festival di Sanremo 2020, classificandosi al tredicesimo posto."}
{"id": "8323515", "revid": "599013", "url": "https://it.wikipedia.org/wiki?curid=8323515", "title": "Symone Abbott", "text": "Carriera.\nClub.\nLa carriera di Symone Abbott inizia nei tornei scolastici del Michigan, giocando per la . Dopo il diploma gioca a livello universitario con la nella NCAA Division I, facendo parte delle \"Wildcats\" dal 2014 al 2017. Appena conclusa la carriera universitaria, nel dicembre 2017, firma il suo primo contratto professionistico con la , partecipando alla Serie A1 2017-18, senza tuttavia concludere l'annata. \nNella stagione 2018-19 emigra nella Ligue A francese, dove difende i colori del e conquista la Coppa di Francia, mentre nella stagione seguente si trasferisce nella Sultanlar Ligi turca, ingaggiata dal , che lascia poco dopo l'inizio del campionato 2020-21. Rientra cos\u00ec in patria, partecipando alla prima edizione dell', dopo la quale approda a Porto Rico per prendere parte alla Liga de Voleibol Superior Femenino 2021 con le , senza tuttavia riuscire a concludere l'annata, a causa di un infortunio. Nel campionato seguente gioca col , nella Volley League greca.\nNazionale.\nFa il suo esordio nella nazionale statunitense in occasione della Coppa panamericana 2021, dove conquista la medaglia di bronzo."}
{"id": "8323521", "revid": "633110", "url": "https://it.wikipedia.org/wiki?curid=8323521", "title": "St. Chamond 75 mm TR Mle 1915", "text": "Il St. Chamond 75 mm TR Mod\u00e8le 1915 fu un pezzo d'artiglieria da campagna francese in calibro 75 mm, utilizzato durante la prima guerra mondiale, realizzato dalla Compagnie des forges et aci\u00e9ries de la marine et d'Hom\u00e9court (FAMH) di Saint-Chamond. Il cannone, impiegato dalle divisioni di cavalleria, venne progressivamente rimpiazzato dal 75 mm Mle. 1897.\nStoria.\nIl cannone da \"75 mm TR Saint-Chamond\" fu sviluppato per l'esercito messicano, cui vennero consegnate 8 batterie prima dell'inizio della Grande Guerra. Era il risultato di modifiche introdotte nel 1913 dalla Saint-Chamond e dal generale messicano Mondragon su una versione della famiglia di cannoni da campagna prodotti dall'azienda a partire dal 1888. Questi pezzi erano basati sull'otturatore a vite interrotta ad azione rapida tipo Darmacier (in seguito Darmacier-Dalzon); la versione a tiro accelerato da 75 mm M.le 1898 venne acquistata dalla Spagna, a scapito di modelli Schneider e Krupp. Nel 1900 venne introdotto un freno di sparo idraulico con recuperatore a molla, che consent\u00ec di introdurre nel catalogo dell'azienda il modello a tiro rapido \"TR\" (\"Tir Rapide\").\nLe significative perdite in combattimento di eccellenti cannoni campali d'ordinanza francesi da 75 mm Mle. 1897 nel primo anno della prima guerra mondiale e l'esigenza di equipaggiare nuove unit\u00e0, ulteriormente aggravate dalla crisi delle munizioni all'inizio del 1915, non potevano essere compensate dalla capacit\u00e0 di produzione degli arsenali di stato. A malincuore, quindi, lo stato maggiore francese dovette adottare modelli di cannoni da campo che l'industria privata aveva sviluppato per il mercato dell'esportazione e che, senza godere del prestigio del \"notre glorieux soixante quinze\", tuttavia ne incorporavano la maggior parte delle funzionalit\u00e0 moderne.\nDi conseguenza, il Ministero della guerra, oltre a requisire agli Etablissements Schneider du Creusot un lotto di 32 pezzi (otto batterie) di cannoni Schneider PD07 da 75 mm inizialmente destinati alla Grecia, tra settembre e novembre 1914 emise i seguenti ordini:\nQuesti ordini vennero annullati alla fine di novembre 1914 dal direttore generale dell'artiglieria Louis Henry Auguste Baquet, che intendeva evitare la moltiplicazione dei modelli di bocche da fuoco, diffidente della qualit\u00e0 dei cannoni dell'industria privata e non convinto della necessit\u00e0 di ampliare cos\u00ec tanto la produzione di pezzi da campagna. Le pressioni degli industriali e il peggiorare della drammatica carenza di cannoni campali causarono la rimozione del generale Baquet e la conferma degli ordinativi previsti, cui seguirono nel maggio 1915 ulteriori richieste per altre 50 batterie da 75 mm Mle 1912 e altrettante da 75 mm TR.\nIl cannone messicano venne leggermente modificato nel 1915 secondo le esigenze francesi, in modo da adattarlo all'utilizzo del cannone d'ordinanza da 75 mm M.le 1897. Per questo motivo la Saint-Chamond (ma non l'Arm\u00e9e) si riferivano a questa versione come \"M.le 1915\". Consegnati con molto ritardo tra giugno e ottobre 1915, questi cannoni vennero integrati nelle unit\u00e0 al fronte dall'aprile 1916. Tuttavia questa versione adattata al pi\u00f9 potente munizionamento del M.le 1897 non fu testata sufficientemente e inizi\u00f2 a mostrare segni di cedimento nel sistema di rinculo, sollecitato dagli alti ratei di fuoco richiesti nella Grande Guerra. Questo problema caus\u00f2 la sua rimozione dal fronte e il suo riutilizzo come arma principale delle prime versioni del carro armato francese Saint-Chamond. Anche in questo ruolo venne poi sostituito dal M.le 1897."}
{"id": "8323522", "revid": "599013", "url": "https://it.wikipedia.org/wiki?curid=8323522", "title": "J\u00e9r\u00e9mie Rodrigues", "text": "Carriera.\nHa giocato nella seconda divisione francese e nella massima serie cipriota e bulgara."}
{"id": "8323523", "revid": "62004", "url": "https://it.wikipedia.org/wiki?curid=8323523", "title": "Herald Sun Tour 2020", "text": "L'Herald Sun Tour 2020, sessantasettesima edizione della corsa e valevole come evento dell'UCI Oceania Tour 2020 categoria 2.1, si svolse in 5 tappe dal 5 al 9 febbraio 2020 su un percorso di 612,1\u00a0km, con partenza da Nagambie e arrivo a Melbourne, in Australia. La vittoria fu appannaggio dell'australiano Jai Hindley, il quale complet\u00f2 la corsa in 14h50'23\", precedendo i connazionali Sebastian Berwick e Damien Howson.\nSul traguardo di Melbourne 80 ciclisti, su 95 partiti da Nagambie, portarono a termine la competizione."}
{"id": "8323533", "revid": "2075278", "url": "https://it.wikipedia.org/wiki?curid=8323533", "title": "Suning Appliance Group", "text": "Suning Appliance Group Co., Ltd. (cinese: \u82cf\u5b81\u7535\u5668\u96c6\u56e2\u6709\u9650\u516c\u53f8) \u00e8 una societ\u00e0 cinese che investe in diversi settori, da quello dei beni immobili a quello sportivo.\nA met\u00e0 del 2016, Suning Appliance Group \u00e8 diventato il terzo maggiore azionista di Suning.com per il 15,62% del capitale sociale, dopo che sono state emesse nuove azioni ad Alibaba Group.\nNel 2017, Suning Appliance Group ha investito 20 miliardi di RMB cinesi attraverso la sua controllata Nanjing Runheng Enterprise Management per acquisire azioni in Evergrande Real Estate Group, una consociata di China Evergrande Group.\nLa societ\u00e0 dal 2016 \u00e8 proprietaria del club calcistico Jiangsu Suning, ma il 28 febbraio 2021 \u00e8 stato annunciato che le attivit\u00e0 dello Jiangsu e dello Jiangsu Ladies sarebbero cessate immediatamente insieme alle squadre giovanili."}
{"id": "8323546", "revid": "72396", "url": "https://it.wikipedia.org/wiki?curid=8323546", "title": "Acido 11-cicloesilundecanoico", "text": "Lacido 11-cicloesilundecanoico o acido \u03c9-cicloesaundecanoico , \u00e8 un acido grasso saturo con 17 atomi di carbonio la cui catena carboniosa lineare termina con un anello cicloesano. \nIsolamento e identificazione analitica dell'acido 11-cicloesilundecanoico pu\u00f2 essere complicata dal fatto che ha un tempo di ritenzione molto simile a quello di vari isomeri ottadecadienoici (18:2). \nSi trova in particolare nel burro, dal quale \u00e8 stato isolato nel 1965, ed \u00e8 naturalmente presente nel latte umano, vaccino, di cammello, alce, capra, pecora, con concentrazioni da 0,2 a 0,6 % sul totale degli acidi grassi.\n\u00c8 stato rilevato anche nei lipidi di membrana di vari batteri, in particolare termofili che crescono tra + 65 \"C e +85 \u00b0C come il \"Bacillus acidocaldarius\" o il \"Bacillus caldoliticus\" dove gli acidi 11-cicloesilundecanoico e 13-cicloesiltridecanoico possono rappresentare il 95% degli acidi grassi.\nAvrebbe propriet\u00e0 antimicrobiche, anche se inferiori a quelle degli acidi grassi saturi lineari con catena da 8 a 12 atomi di carbonio. "}
{"id": "8323552", "revid": "71433", "url": "https://it.wikipedia.org/wiki?curid=8323552", "title": "The Peanut Butter Falcon", "text": ""}
{"id": "8323554", "revid": "71433", "url": "https://it.wikipedia.org/wiki?curid=8323554", "title": "In viaggio verso un sogno", "text": ""}
{"id": "8323555", "revid": "260676", "url": "https://it.wikipedia.org/wiki?curid=8323555", "title": "Dekkera bruxellensis", "text": ""}
{"id": "8323576", "revid": "33689", "url": "https://it.wikipedia.org/wiki?curid=8323576", "title": "Microsoft Flight Simulator (2020)", "text": ""}
{"id": "8323585", "revid": "287204", "url": "https://it.wikipedia.org/wiki?curid=8323585", "title": "Wisconsin Herd 2017-2018", "text": "La stagione 2017-18 dei Wisconsin Herd fu la 1\u00aa nella NBA D-League per la franchigia.\nI Wisconsin Herd arrivarono quinti nella \"Central Division\" con un record di 21-29, non qualificandosi per i play-off."}
{"id": "8323586", "revid": "1310927", "url": "https://it.wikipedia.org/wiki?curid=8323586", "title": "F\u00e1ider Burbano", "text": "Carriera.\nHa giocato nella massima serie dei campionati colombiano, uruguaiano e bulgaro."}
{"id": "8323588", "revid": "188116", "url": "https://it.wikipedia.org/wiki?curid=8323588", "title": "Prefetti della provincia di Palermo", "text": "Elenco completo dei prefetti della provincia di Palermo dal 1861"}
{"id": "8323597", "revid": "287204", "url": "https://it.wikipedia.org/wiki?curid=8323597", "title": "Antonia Werr", "text": "Biografia.\nAntonia Agnes Josepha Werr nacque a W\u00fcrzburg nel 1813, ottava figlia di Joseph Werr, impiegato dell'economato granducale. Suo padre mor\u00ec di tifo il giorno prima della nascita di Antonia. La giovane studi\u00f2 dapprima presso l'istituto delle Orsoline di W\u00fcrzburg e, dopo aver respinto diverse proposte di matrimonio, entr\u00f2 nel convento delle Suore di Nostra Signora della carit\u00e0 del Buon Pastore a Namur in Belgio a partire dal 1845 (quattro anni prima era morta sua madre dopo anni di malattia). \nVenne trasferita poco dopo come postulante nella casa madre dell'ordine ad Angers, in Francia, ma trov\u00f2 insoddisfacente quella vita religiosa e dopo la fine del suo anno di prova, Antonia fece ritorno a W\u00fcrzburg dove prefer\u00ec occuparsi attivamente della famiglia di suo cognato, Karl Theodor Joseph von Gemmingen, rimasto vedovo e continuando con tale attivit\u00e0 sino alla morte di questi nel 1849. Decise quindi di trasferirsi autonomamente in un appartamento sulla \"Franziskanergasse\". Il 31 luglio 1848, prese privatamente i voti davanti al suo confessore, il frate francescano Franz Ehrenburg, ma continu\u00f2 a risiedere sola nel suo appartamento. Fu da quell'esperienza che inizi\u00f2 a maturare in lei l'idea di realizzare in citt\u00e0 un rifugio per donne socialmente svantaggiate ed all'inizio del 1850, dopo una lunga ricerca di locali adatti allo scopo, apprese nell'agosto del 1854 della possibilit\u00e0 di prendere in affitto il complesso dell'ex monastero di Oberzell, nella vicina citt\u00e0 di Zell, da tempo secolarizzato. Il giorno di Pentecoste del 1855, prese la decisione di fondare la congregazione delle Ancelle della Santa Infanzia di Ges\u00f9 (inizialmente come associazione privata) con l'intenzione di promuovere la carit\u00e0 in citt\u00e0, avvalendosi dal 30 aprile 1855 dell'opera di quattro volontarie.\nPer molti anni, il consigliere di stato bavarese Maximilian von Pelkhoven fu il suo pi\u00f9 stretto confidente e corrispondente e fu grazie alla sua influenza che, dal 14 dicembre 1854, ottenne il permesso di creare presso la sua struttura un istituto correttivo. La congregazione venne quindi ufficializzata il 27 maggio 1855 e la Werr ne venne eletta presidentessa per tutta la vita.\nIn breve tempo anche lo spazio dell'ex monastero divenne troppo limitato e per questo scopo la comunit\u00e0 dovette acquistare una nuova sede, grazie alla mediazione del consigliere comunale di W\u00fcrzburg, Josef Scherpf, dove il gruppo si trasfer\u00ec dal luglio del 1856. A quel tempo, l'istituzione vedeva curate dall'istituzione in tutto 17 giovani donne.\nNel 1863 la comunit\u00e0 si affili\u00f2 al Terz'Ordine Francescano, acquisendo la regola di San Francesco e costituendosi persona giuridica il 4 marzo di quello stesso anno.\nAntonia Werr mor\u00ec di febbre tifoidea nel 1868, essendo stata infettata mentre si prendeva cura dei malati. Alla sua morte l'istituzione si occupava in tutto di 67 giovani donne."}
{"id": "8323603", "revid": "767487", "url": "https://it.wikipedia.org/wiki?curid=8323603", "title": "Phoneutria fera", "text": "Phoneutria fera \u00e8 una specie di ragno della famiglia Ctenidae endemico del Sud America (Colombia, Ecuador, Per\u00f9, Brasile, Suriname e Guyana). \u00c8 comunemente noto come ragno errante del Brasile o il ragno delle banane, sebbene questi nomi siano applicati ad altre specie del genere \"Phoneutria\", in particolare alla specie \"Phoneutria nigriventer\". \"P. fera\" tende a trascorrere la maggiore parte del suo tempo nella bassa vegetazione durante il primo periodo di vita e trascorre pi\u00f9 tempo a terra una volta che diventa pi\u00f9 grande. Questo \u00e8 pi\u00f9 comune nelle femmine, poich\u00e9 di solito sono pi\u00f9 grandi dei maschi."}
{"id": "8323606", "revid": "1543377", "url": "https://it.wikipedia.org/wiki?curid=8323606", "title": "Maximilian von Pelkhoven", "text": "Biografia.\nMaximilian era figlio del barone Johann Nepomuk von Pelkhoven, mentre sua madre era la baronessa Maria Theresia von Geb\u00f6ckh. Nel 1814 si diplom\u00f2 alla Reale Scuola di Grammatica di Monaco di Baviera (attuale \"Wilhelmsgymnasium\"), completando poi i propri studi approfondendo la filosofia e laureandosi infine in legge presso l'Universit\u00e0 di Landshut. Nel 1821 inizi\u00f2 la propria carriera professionale come avvocato dapprima a Passavia e poi nella nativa Straubing. Nel 1824 divenne assessore alla citt\u00e0 di Aschaffenburg e nel 1826 ricopr\u00ec tale carica a W\u00fcrzburg. Nel 1828 divenne giudice cittadino a Passavia e nel 1838 giudice di appello ad Aschaffenburg.\nNel 1830 spos\u00f2 Aloysia Pummerer, la quale mor\u00ec nel 1835. Il suo secondo matrimonio fu con la baronessa Anna von Hertling nel 1839 e termin\u00f2 anch'esso con la morte della moglie nel 1844.\nNel 1844 divenne capo giudice d'appello e direttore del tribunale di Passavia. Nel 1846 re Ludovico I di Baviera lo chiam\u00f2 a Monaco come suo consigliere di stato. Nel 1855 lavor\u00f2 alla bozza del codice civile e diresse temporaneamente il Ministero della Giustizia del Regno di Baviera assieme a quello per il Commercio ed a quello degli Esteri. Divenne quindi membro del parlamento bavarese nella sua IX legislatura (1855-1858).\nPer molti anni, Maximilian von Pelkhoven fu il pi\u00f9 stretto confidente e corrispondente di madre Antonia Werr, fondatrice della congregazione religiosa delle Ancelle della Santa Infanzia di Ges\u00f9."}
{"id": "8323622", "revid": "307923", "url": "https://it.wikipedia.org/wiki?curid=8323622", "title": "Johann Nepomuk von Pelkhoven", "text": "Biografia.\nJohann Nepomuk era figlio dell'omonimo barone Johann Nepomuk von Pelkhoven e di sua moglie, la baronessa Maria Anna von Boslarn. Dal 1783 al 1785 studi\u00f2 legge all'Universit\u00e0 di Ingolstadt. Nel 1785, la sua richiesta di entrare al servizio dello stato venne respinta in quanto era risultato aderente all'ordine massonico degli Illuminati presso i quali era noto col nome di Alcinoo. Nel 1789 infine venne ammesso nella pubblica amministrazione come consigliere del governo.\nLa sua prima moglie, la baronessa Teresa von Geb\u00f6ckh mor\u00ec nel 1799 dopo aver dato alla luce quattro figli. Si rispos\u00f2 quindi nel 1801 con Hyacinthe von Spreti (1777-1828) dalla quale ebbe altri nove figli.\nNel 1802 si ritir\u00f2 dal servizio civile e si dedic\u00f2 alla gestione della sua tenuta a Wildthurn presso Landau an der Isar. Dal 1805 al 1813 le sue abilit\u00e0 politiche vennero nuovamente impiegate per missioni speciali. Nel 1818 venne reintegrato nel servizio civile come consigliere scolastico del distretto di Passavia.\nNel 1825 si ritir\u00f2 definitivamente, vendendo la sua propriet\u00e0 a Wildthurn e trasferendosi nella pi\u00f9 piccola tenuta di Teising. Mor\u00ec a causa di un'infiammazione epatica nel 1830. Suo figlio Maximilian von Pelkhoven fu anch'egli consigliere di stato."}
{"id": "8323626", "revid": "287204", "url": "https://it.wikipedia.org/wiki?curid=8323626", "title": "Bora-Hansgrohe 2017", "text": "Questa voce raccoglie le informazioni riguardanti la squadra ciclistica Bora-Hansgrohe nelle competizioni ufficiali della stagione 2017.\nPalmar\u00e8s.\nCampionati mondiali.\n\"Nota: nei campionati mondiali gli atleti gareggiano rappresentando la propria federazione, e non la squadra di appartenenza.\"\nClassifiche UCI.\nCalendario mondiale UCI.\nPiazzamenti dei corridori della Bora-Hansgrohe nella classifica individuale dell'UCI World Tour 2017.\nLa squadra Bora-Hansgrohe ha chiuso in ottava posizione con 6\u00a0516 punti."}
{"id": "8323634", "revid": "287204", "url": "https://it.wikipedia.org/wiki?curid=8323634", "title": "Colle del Pas", "text": "Il Colle del Pas (2.342 ) \u00e8 un valico delle Alpi liguri situato in Provincia di Cuneo. Collega la valle Ellero con l'Alta Val Tanaro e, in particolare, con la valletta del torrente Negrone.\nStoria.\nAttorno alla met\u00e0 dell'Ottocento il punto di valico rappresentava il punto di convergenza tra le province di Cuneo (Divisione di Cuneo), di Oneglia e di Nizza (queste ultime due comprese nella Divisione di Nizza).\nDescrizione.\nIl colle si apre sullo spartiacque Tanaro/Ellero, tra la Punta Emma (a ovest, 2527 m) e la Cima Pian Ballaur (a est). Sul lato Ellero rappresenta la testata di una valletta che ospita il piccolo Lago Rataira.\nNei pressi del colle si apre una ampia cavit\u00e0 naturale che d\u00e0 accesso al vasto complesso carsico sotterraneo sottostante al Marguareis; nella grotta \u00e8 stata osservata una significativa fauna cavernicola. Il valico si trova sul confine settentrionale del Parco naturale del Marguareis.\nDa un punto di vista orografico secondo la SOIUSA il colle separa il \"Gruppo del Marguareis\" dal \"Gruppo Mongioie-Mondol\u00e8\", entrambi nelle Alpi del Marguareis.\nEscursionismo.\nIl colle del Pas \u00e8 facilmente raggiungibile per sentiero da Carnino (comune di Briga Alta, Val Tanaro). \nDal lato opposto si pu\u00f2 salire, sempre per sentiero, da Pian Marchisio (comune di Roccaforte Mondov\u00ec). Il colle si trova sul tracciato dell'\"Anello del Marguareis\". A partire dal punto di valico si pu\u00f2 raggiungere piuttosto facilmente la Cima Pian Ballaur.\nPunti d'appoggio.\nIn Val Tanaro \u00e8 presente anche la Capanna Saracco-Volante, che per\u00f2, essendo capanna speleologica non \u00e8 da considerare come punto d'appoggio per un'escursione, ma solo come eventuale riferimento d'emergenza."}
{"id": "8323638", "revid": "122755043", "url": "https://it.wikipedia.org/wiki?curid=8323638", "title": "La chiave di Sara (romanzo)", "text": "La chiave di Sara \u00e8 un romanzo storico e drammatico scritto dalla giornalista Tatiana de Rosnay nel 2007. Il libro tratta l'episodio del Vel'd'Hiv, dove molti ebrei furono rinchiusi in una grande arena e poi deportati verso il campo di concentramento di Auschwitz dalla polizia francese il 16 e 17 luglio 1942.\nLa trama.\nIl 16 luglio 1942 Sara Starzynski, una bambina ebrea, viene arrestata dai poliziotti parigini insieme alla sua famiglia e viene rinchiusa nel Vel'd'Hiv. Prima di lasciare l'abitazione per\u00f2 Sara chiude suo fratello Michel che aveva solo 4 anni in un armadio a muro per evitare che i poliziotti lo trovassero e gli promette che torner\u00e0 presto a salvarlo. I genitori della bambina vengono deportati ad Auschwitz, dove vengono uccisi, mentre i bambini vengono trasferiti nel campo di Beaune-la-Rolande. Qui Sara incontra Rachel, una ragazzina di 11 anni che come lei era rinchiusa nel campo. Le due decidono di tentare la fuga insieme attraverso un foro nel filo spinato e, grazie all'aiuto di una guardia, riescono a scappare. Dopo la fuga Rachel e Sara si rifugiano ad Orl\u00e9ans, dove vengono aiutati da due anziani di nome Jules e Genevieve Dufaure che li nascondono dai nazisti che ormai hanno preso il controllo della Francia. Purtroppo Rachel si ammala e muore, ma Sara vuole arrivare dal suo fratellino Michel e decide di partire per Parigi. Appena la bambina arriva alla sua casa scopre per\u00f2 che suo fratello \u00e8 morto e si dispera. Julia Jarmond \u00e8 invece una giornalista americana che vive a Parigi con suo marito Bertrand Tezac e sua figlia Zoe. Ci troviamo nel 2002. Julia viene incaricata di scrivere un articolo sul Vel'd'Hiv e inizia ad indagare. Cos\u00ec dopo varie ricerche scopre che nel Vel'd'Hiv furono rinchiusi molti ebrei e inoltre scopre la storia di Sara, una bambina ebrea che viveva nella casa dove lei e la sua famiglia stanno per trasferirsi. Nonostante Julia sia incinta continua le indagini e vuole scoprire cosa \u00e8 successo a quella bambina. Il marito Bertrand per\u00f2 non vuole un figlio e vuole che Julia abortisca. Julia allora rifiuta la proposta del marito e decide di crescere da sola i suoi bambini.Julia fa molti viaggi per trovare un discendente di Sarah e dopo numerosi studi scopre che ha dato alla luce un figlio di nome William Rainsferd e si sposta a Lucca per incontrarlo e chiedere pi\u00f9 informazioni. William per\u00f2 non conosce la storia di sua madre e non vuole credere a Julia. Decide di andarsene e dice che non vuole pi\u00f9 che lo contatti. William rimane molto turbato e va da suo padre per chiedergli cosa sia realmente accaduto. Il padre gli consegna un taccuino appartenuto a Sara, che lui per\u00f2 non ha mai letto perch\u00e9 scritto in francese; William scopre poi purtroppo la triste verit\u00e0: sua madre era stata veramente deportata ed era stata salvata e cresciuta dalla famiglia Dufaure, si era poi trasferita in America dove aveva creato una sua famiglia; a 40 anni per\u00f2 si era suicidata perch\u00e9 provava troppo dolore per la morte del fratello, di cui si riteneva responsabile. Due anni dopo Julia ormai vive a New York e ha divorziato dal marito. Anche William si trova a New York e ricontatta Julia, per fare chiarezza e scusarsi per il suo comportamento precedente. Inoltre William ringrazia Julia per quello che ha fatto per lui. Infine Julia presenta la figlioletta a William e gli spiega che l'ha chiamata Sara proprio in onore di sua madre.\nPubblicazione e distribuzione.\nIl libro La chiave di Sara \u00e8 stato pubblicato per la prima volta nel settembre del 2006 in Francia e successivamente nel giugno 2007 \u00e8 stato tradotto in inglese."}
{"id": "8323643", "revid": "144796", "url": "https://it.wikipedia.org/wiki?curid=8323643", "title": "Giovanni Giuseppe di Khevenh\u00fcller-Metsch", "text": ""}
{"id": "8323648", "revid": "300067", "url": "https://it.wikipedia.org/wiki?curid=8323648", "title": "Santa Cruz Warriors 2017-2018", "text": "La stagione 2017-18 dei Santa Cruz Warriors fu la 12\u00aa nella NBA D-League per la franchigia.\nI Santa Cruz Warriors arrivarono terzi nella \"Pacific Division\" con un record di 27-27, non qualificandosi per i play-off."}
{"id": "8323651", "revid": "47767", "url": "https://it.wikipedia.org/wiki?curid=8323651", "title": "Phoneutria", "text": "Phoneutria \u00e8 un genere di ragni velenosi appartenenti alla famiglia Ctenidae, dal potenziale medico significativo per l'uomo. Si trovano principalmente nel nord del Sud America, con una specie in America centrale. Due specie, \"Phoneutria fera\" e \"Phoneutria nigriventer\", sono conosciute come il ragno errante del Brasile; l'intero genere nel suo insieme \u00e8 talvolta chiamato ragni erranti del Brasile, anche se non tutte le specie si trovano in Brasile. Altri nomi comuni includono ragni armati (\"armadeiras\" in portoghese brasiliano) e ragni delle banane (un nome condiviso con molti altri ragni).\nTassonomia.\nIl genere \"Phoneutria\" fu eretto da Maximilian Perty, nel 1833. Il nome del genere deriva dal greco \u03c6\u03bf\u03bd\u03b5\u03cd\u03c4\u03c1\u03b9\u03b1, che significa \"assassino\". Perty ha inserito due specie nel genere: \"Phoneutria rufibarbis\" e \"Phoneutria fera\". La prima specie \u00e8 considerata un \"nomen dubium\"; la seconda invece \u00e8 la specie tipo del genere.\nSpecie.\nA partire dall'aprile del 2019, il World Spider Catalog ha accettato queste specie:"}
{"id": "8323654", "revid": "110654087", "url": "https://it.wikipedia.org/wiki?curid=8323654", "title": "Sueno", "text": ""}
{"id": "8323659", "revid": "2033069", "url": "https://it.wikipedia.org/wiki?curid=8323659", "title": "Psychopath Diary", "text": "Psychopath Diary () \u00e8 un serial televisivo sudcoreano del 2019.\nTrama.\nYook Dong-sik assiste casualmente a un omicidio e raccoglie da terra un diario caduto all'assassino. Mentre si allontana dal luogo del misfatto, viene coinvolto in un incidente stradale che lo porta a perdere completamente la memoria e \u2013 avendo tra i suoi oggetti personali \u00abil diario dello psicopatico\u00bb \u2013 a credere di essere lui stesso un assassino. Nel frattempo, conosce e cerca di nascondere i suoi pensieri alla poliziotta Shim Bo-kyung, non sapendo che il vero assassino \u00e8 Seo In-woo, superiore dell'azienda in cui lavora e suo coetaneo."}
{"id": "8323668", "revid": "986213", "url": "https://it.wikipedia.org/wiki?curid=8323668", "title": "Alexander Macmillan, II conte di Stockton", "text": "Biografia.\n\u00c8 il figlio maggiore di Maurice Victor Macmillan, visconte Macmillan di Ovenden e dell'on. Katherine Ormsby-Gore, figlia di William Ormsby-Gore, IV barone Harlech.\nHa frequentato l'Eton College e ha studiato all'Universit\u00e0 di Parigi e all'Universit\u00e0 di Strathclyde. Negli anni '80 \u00e8 stato membro del consiglio di amministrazione di Macmillan Publishers Ltd., una casa editrice che era stata a lungo di propriet\u00e0 della famiglia Macmillan fino a quando la famiglia non la vendette gradualmente al gruppo editoriale tedesco Georg von Holtzbrinck tra il 1995 e il 1999.\nQuando suo nonno Harold Macmillan, I conte di Stockton, mor\u00ec nel 1986, eredit\u00f2 il suo titolo nobiliare di conte di Stockton. A quel tempo il titolo era associato a un seggio nella Camera dei lord. Quando la House of Lords Act \u00e8 entrata in vigore nel 1999, ha perso il seggio parlamentare ereditario. Numerosi tentativi di ottenere uno dei seggi riservati ai pari ereditari nelle elezioni suppletive non ebbero successo. Dal 1999 al 2004 \u00e8 stato membro del Partito Popolare Europeo per il collegio elettorale dell'Inghilterra sud-occidentale al Parlamento europeo.\nNel maggio 2011, Macmillan \u00e8 stato eletto nel Consiglio distrettuale di South Bucks.\nMatrimoni e figli.\nNel 1970 spos\u00f2 Helene Birgette Hamilton, da cui ha divorziato nel 1991. Da questo matrimonio ha avuto tre figli:\nIl 23 dicembre 1995, spos\u00f2 Miranda Quarry. In precedenza era stata sposata con Peter Sellers (1925-1980) e Sir Nicholas Nuttall, III baronetto (1933-2007)."}
{"id": "8323678", "revid": "729019", "url": "https://it.wikipedia.org/wiki?curid=8323678", "title": "Lionel Rees", "text": "Era un asso dell'aviazione gallese insignito della Victoria Cross, il pi\u00f9 alto riconoscimento per la galanteria di fronte al nemico che pu\u00f2 essere assegnato alle forze britanniche e del Commonwealth delle nazioni. Gli furono attribuite otto vittorie aeree confermate, tra cui un aereo nemico catturato, uno distrutto, uno \"costretto ad atterrare\" e cinque \"abbattuti\". Rees e il suo mitragliere, il Flight Sergeant James McKinley Hargreaves, furono gli unici due aviatori a diventare assi che volavano sul primo aereo da caccia britannico appositamente costruito, il Vickers Gunbus.\nRees aveva anche un vivo interesse per l'archeologia. Durante un volo da Il Cairo a Baghdad negli anni '20, scatt\u00f2 alcune delle prime fotografie aeree archeologiche di siti nella Transgiordania orientale (ora Giordania) e pubblic\u00f2 numerosi articoli sull'Antiquity (rivista), giornale del Palestine Exploration Fund. \u00c8 considerato un padre degli studi archeologici di questa remota area ed un pioniere dell'archeologia aerea. Era anche un marinaio esperto.\nBiografia.\nRees nacque al civico 5 in Castle Street di Caernarfon, figlio di Charles Herbert Rees, avvocato e colonnello onorario dei Royal Welch Fusiliers e da sua moglie Leonara. Rees, frequent\u00f2 l'Eastbourne College prima di entrare alla Royal Military Academy di Woolwich nel 1902. Fu assegnato il 23 dicembre 1903 alla Royal Garrison Artillery e fu inviato a Gibilterra. Promosso Tenente nel 1906, si trasfer\u00ec in Sierra Leone nel 1908 e nel maggio 1913 fu distaccato presso il Southern Nigeria Regiment.\nPrima guerra mondiale.\nNel 1912, Rees impar\u00f2 a volare a proprie spese, ricevendo il suo certificato di aviatore (n. 392) nel gennaio 1913. Nel 1913/14, Rees fu assegnato alla West African Frontier Force quando fu distaccato presso il Royal Flying Corps nell'agosto 1914, inizialmente come istruttore ad Upavon, fu promosso Capitano nell'ottobre 1914. All'inizio del 1915 prese il comando del neo-formato No. 11 Squadron a Netheravon ed in luglio si trasferirono in Francia. And\u00f2 per la prima volta in azione pilotando il Vickers Gunbus del No. 11 Squadron a met\u00e0 del 1915, guadagnandosi la reputazione di pilota aggressivo e tiratore superiore alla media.\nA quel punto aveva rivendicato un aereo catturato, uno distrutto, uno \"costretto ad atterrare\" e cinque \"scesi a terra\".\nRees torn\u00f2 in Inghilterra alla fine del 1915 dove prese il comando del Central Flying School Flight di Upavon. Nel giugno del 1916 port\u00f2 il No. 32 Squadron in Francia.\nRees aveva 31 anni ed era un Maggiore temporaneo nel No. 32 Squadron quando ebbe luogo il seguente atto per il quale gli fu assegnato il VC.\nNelle prime ore della Battaglia della Somme, Rees era di pattuglia, decollando con l'Airco DH.2 n. 6015 alle ore 05:55. Il suo tentativo di unirsi ad una formazione di aerei \"britannici\" port\u00f2 all'attacco di uno dei tedeschi. Spar\u00f2 all'attaccante, colpendo la sua fusoliera tra i due aviatori. Mentre si tuffava, Rees attacc\u00f2 un Roland (Luft-Fahrzeug-Gesellschaft). Il fuoco da distanza di altri tre aerei tedeschi non scoraggi\u00f2 Rees dal seguirlo e colpirlo. Rees quindi da solo insegu\u00ec altri cinque aerei tedeschi. Un proiettile nella coscia gli paralizz\u00f2 la gamba, costringendolo a interrompere temporaneamente il suo assalto. Mentre lo shock della ferita si esauriva, fu in grado di inseguire il leader della formazione tedesca, che stava rientrando dopo aver sganciato la sua bomba. Finiti i colpi della sua Lewis (mitragliatrice), frustrato, estrasse la pistola ma gli cadde nella gondola del suo DH.2. Nel frattempo, il biposto tedesco si allontan\u00f2 sopra di lui. La formazione tedesca fu frantumata e dispersa.\nRees rinunci\u00f2 all'inseguimento inutile e torn\u00f2 alla base. Una volta atterrato, si sedette sull'erba dell'aeroporto e fu portato in ospedale. Il valore delle sue azioni gli valse la Victoria Cross.\nDopo una pausa dovuta alle ferite causate dall'azione del 1\u00ba luglio and\u00f2 in missione presso il Ministero della Guerra negli Stati Uniti, diventando un Tenente colonnello temporaneo nel maggio 1917. Per il resto delle ostilit\u00e0, Rees comand\u00f2 una Scuola di combattimento aereo con sede a RAF Turnberry (Firth of Clyde).\nIl 2 novembre 1918 Rees ricevette l'Air Force Cross (Regno Unito) in riconoscimento dei preziosi servizi di volo.\nTra le due guerre.\nNel 1919, Rees fu nominato Ufficiale dell'Ordine dell'Impero Britannico. Il 1\u00ba agosto 1919 rassegn\u00f2 le dimissioni dalla Royal Garrison Artillery e passa permanente nella nuova Royal Air Force come tenente colonnello. \nNel giugno 1920, prese il comando dello stormo al Royal Air Force College Cranwell, diventando assistente comandante nel marzo del 1923. Promosso a Group Captain dopo che la RAF si allontan\u00f2 dalla struttura dei ranghi dell'esercito, Rees divenne vicedirettore della direzione della formazione del Ministero dell'Aeronautica e nel gennaio 1925 divenne un aiutante di campo aggiuntivo del Re.\nRees fu inviato alla RAF Amman nel maggio 1926 e gli fu dato il comando della RAF Transgiordania e Palestina nell'ottobre 1926. Aveva un vivo interesse per l'archeologia e durante questo periodo, mentre volava sul Cairo verso la rotta Baghdad, prese alcune fotografie aeree dei primi siti archeologici, di siti nella Transgiordania orientale (ora Giordania) e pubblic\u00f2 numerosi articoli sul Antiquity (rivista), del Palestine Exploration Fund. \u00c8 considerato un padre degli studi archeologici di questa remota area ed un pioniere dell'archeologia aerea.\nRees torn\u00f2 in Inghilterra nell'ottobre 1926 per prendere il comando del deposito della RAF ad Uxbridge (Hillingdon) prima di ritirarsi dalla RAF nel 1931 con il grado di Group Captain. Nel 1933, navig\u00f2 da solo attraverso l'Atlantico dal Galles a Nassau alle Bahamas con una checchia. Per questo risultato gli fu assegnata la prestigiosa medaglia d'Acqua Blu dal Cruising Club of America nel 1934.\nSeconda guerra mondiale.\nQuando scoppi\u00f2 la seconda guerra mondiale, Rees torn\u00f2 nel Regno Unito dalle Bahamas e si un\u00ec nuovamente alla RAF. Rinunci\u00f2 al suo grado di Group Captain nel gennaio 1941 su sua richiesta e gli fu concesso il grado di Wing commander (grado militare), operando in Africa. Il 21 novembre 1942 Rees torn\u00f2 al grado di Group Captain nella lista dei pensionati.\nRees torn\u00f2 a casa alle Bahamas ed il 12 agosto 1947, a 62 anni, spos\u00f2 Sylvia Williams, una giovane donna del posto. Hanno avuto tre figli. Rees mor\u00ec all'ospedale Princess Margaret di Nassau il 28 settembre 1955 per Leucemia. Fu sepolto nel cimitero di guerra di Nassau. Descritto come un vero gentiluomo, durante il suo periodo in Transgiordania e forse durante altre parti della sua carriera, Rees era noto per dare la sua paga in beneficenza."}
{"id": "8323687", "revid": "762947", "url": "https://it.wikipedia.org/wiki?curid=8323687", "title": "\u00c0 la musique", "text": "\u00c0 la musique \u00e8 un'opera vocale di Emmanuel Chabrier per soprano solista, coro femminile e orchestra (o pianoforte) composta nel 1890. Le parole sono del poeta e drammaturgo Edmond Rostand.\nStoria.\nFu scritto come regalo per la festa di inaugurazione della casa per Jules \"Tergis\" Griset, industriale e violoncellista appassionato (membro del famoso Geloso Quartet con Albert G\u00e9loso, Pierre Monteux e Bloch), al quale \u00e8 dedicato (\"per inaugurare la casa di un amico\"). Fu eseguito per la prima volta nel novembre 1890 a casa di Griset (poi Place de Laborde, ora 12 Place Henri-Bergson, Parigi) dalla Soci\u00e9t\u00e9 Choral d'Amateurs Guillot de Sainbris con Chabrier al pianoforte.\nLa prima esecuzione pubblica fu il 23 marzo 1891 con la signora Rachel-Pascaline Leroux-Ribeyre e l'Orchestra della Colonne diretta da \u00c9douard Colonne al Th\u00e9\u00e2tre du Ch\u00e2telet. Fu anche eseguito al Concerts du Conservatoire il 22 e 29 gennaio 1893 con \u00c9l\u00e9onore Blanc (che avrebbe creato il ruolo di \"Bris\u00e9\u00efs\" quattro anni dopo) come solista, diretto da Paul Taffanel. Il manoscritto orchestrale si trova ora nella Biblioth\u00e8que nationale de France.\nLa musica (annotata \"Andantino, molto con affetto\") \u00e8 nella vena pi\u00f9 tenera e lirica di Chabrier, completamente priva di qualsiasi suggestione di eccentricit\u00e0 o magniloquenza pseudo-wagneriana. Myers sottolinea i tocchi audaci, come quando i contralti, su un fa# tenuto nell'orchestra, ripetono per quattro lunghe battute in 9/8 le parole \"musique adorabile\" sulla stessa nota, mentre la solista e altre voci intrecciano attorno a loro una espressiva melodica figura che inizia sul sol naturale. Myers aggiunge: \"i suoi accenti limpidi e melliflui sono completamente innocenti rispetto a qualsiasi di quella vena nascosta di ironia, spavalderia o esagerazione umoristica che sono diventate le caratteristiche del suo stile molto idiosincratico\".\n\"\u00c0 la musique\" era il pezzo preferito di Claude Debussy ed \u00e8 stato scelto da D\u00e9sir\u00e9-\u00c9mile Inghelbrecht per aprire il concerto che diresse per inaugurare il nuovo Th\u00e9\u00e2tre des Champs-\u00c9lys\u00e9es il 2 aprile 1913. Presente alle prove per questo concerto, Debussy chiese al direttore di suonarlo di nuovo, solo per il piacere di ascoltarlo.\nOrchestrazione.\n\"\u00c0 la musique\" \u00e8 scritta per un'orchestra composta da:"}
{"id": "8323689", "revid": "110157", "url": "https://it.wikipedia.org/wiki?curid=8323689", "title": "Chiesa di San Lorenzo Martire (Angolo Terme)", "text": "La chiesa di San Lorenzo Martire \u00e8 la parrocchiale di Angolo Terme, in provincia di Brescia. Risale al XVI secolo.\nStoria.\nLa chiesa di Angolo Terme venne riedificata nel 1694 su un edificio preesistente del XVI secolo, quando gi\u00e0 era stata eretta la particolare torre campanaria con copertura piatta e merlata quindi con aspetto pi\u00f9 da torre civica che non da campanile. Dell'edificio pi\u00f9 antico rimangono alcune colonne in pietra Simona, situate in locali della sagrestia.\nL'edificio venne poi ampliato nella seconda met\u00e0 del XVIII secolo.\nDescrizione.\nLa chiesa di San Lorenzo Martire nel centro di Angolo Terme \u00e8 orientata verso ovest. L'ingresso principale \u00e8 situato sotto il livello del piano stradale e la facciata \u00e8 suddivisa dalle quattro lesene in tre settori verticali su due ordini sovrastati dal frontone pure tripartito. L'artistico portale in legno \u00e8 opera di Andrea Fantoni.\nLa torre campanaria, che si alza sul lato settentrionale del corpo di fabbrica principale, \u00e8 in pietra a vista.\nL'interno della chiesa \u00e8 a navata unica con cappelle laterali, e tutte le superfici sono ornate da decorazioni.\nNel presbiterio spicca l'altare maggiore, in marmi policromi, e l'imponente ancona lignea contenente la pala raffigurante il \"Martirio di San Lorenzo\". La tela \u00e8 attribuita ad Angelo Paglia, figlio del pi\u00f9 noto pittore Francesco Paglia. \nGli stalli in legno di noce del coro ligneo sono decorati con le immagini dei dodici apostoli. \nL'organo \u00e8 stato costruito da Bossi e Manzoni.\nNella navata centrale vi sono cinque altari. Degni di nota sono l'ancona lignea dell'altare di Sant'Antonio da Padova, opera del 1701 di Andrea Fantoni. L'altare dedicato alla Madonna del Rosario ospita una bella tela attribuita a Gian Paolo Cavagna, e raffigura la Madonna con bambino tra i santi Domenico e Lorenzo e in basso a sinistra il committente dell'opera."}
{"id": "8323703", "revid": "1543377", "url": "https://it.wikipedia.org/wiki?curid=8323703", "title": "Istituto di istruzione superiore Verona Trento", "text": "L'Istituto di istruzione superiore Verona Trento \u00e8 una scuola secondaria di secondo grado della citt\u00e0 di Messina.\nStoria.\nFu fondata nel 1877, sotto il nome scuola di \u201cArti e Industrie\u201d, ad opera del Circolo dei Commercianti di Messina. Inizialmente l'istituto fu provvisoriamente ospitato nei locali dell'ex convento di Sant'Andrea Avellino e in seguito stabilito in via della Rovere n\u00b0 75. Nel 1884 la scuola venne riconosciuta dallo stato, mutando denominazione in \u201cScuola di Arti e Mestieri\u201d. Cinque anni pi\u00f9 tardi vennero installate un'officina meccanica, una falegnameria e un laboratorio di elettrotecnica. \nIl 28 dicembre 1908, Messina fu colpita da un violento terremoto che rase al suolo molti edifici, il plesso di via della Rovere non fu risparmiato. Ad occuparsi della ricostruzione dell'istituto fu il Comitato Veneto-Trentino, il quale ottenne dall'allora sindaco di Messina, Antonino Martino, in concessione un'area di via Giuseppe Natoli per l'edificazione del nuovo plesso. Il primo dicembre 1909 avvenne la riapertura, mentre l'inaugurazione si svolse l'undici del mese seguente. La scuola assunse la nuova denominazione di Regia Scuola Industriale \u201cVerona Trento\u201d, in segno di riconoscimento verso le due citt\u00e0 che pi\u00f9 si erano impegnate nella ricostruzione, inoltre, dietro l'edificio principale furono edificati due padiglioni dedicati alle citt\u00e0 di Vicenza e Venezia. \nNel 1917 la scuola venne elevata a Istituto Industriale di 2\u00ba e 3\u00ba grado, con sezioni di meccanica ed elettronica e nel 1922 venne anche aggiunta la sezione Edile.\nNel 1943, nel corso del secondo conflitto mondiale, la scuola fu bombardata e rasa al suolo. Fu quindi riedificata nell'area dell'ex stazione tranviaria di via Ugo Bassi, dove \u00e8 sita oggigiorno.\nL'Istituto.\nL'Istituto dispone di due sedi: quella centrale di via Ugo Bassi, dove \u00e8 concentrato il settore tecnologico e quella del Majorana, sita in viale Giostra, riservata al settore professionale.\nLa sede principale \u00e8 composta da due ale principali sul lato di via Ugo Bassi e da edifici secondari sul lato di via Natoli dove \u00e8 disposta la maggior parte dei laboratori, la palestra principale, la presidenza, la biblioteca e l'aula magna Giuseppe Smiroldo. \u00c8 anche presente una cupola geodetica con un campo di calcetto.\nL'offerta formativa.\nL'offerta formativa del settore tecnologico si articola in \u201cInformatica e telecomunicazioni\u201d, \u201cGrafica e comunicazione\u201d, \u201cChimica, materiali e biotecnologie\u201d, \u201cElettronica ed elettrotecnica\u201d, \u201cCostruzioni, ambiente e territorio\u201d e \u201cMeccanica, meccatronica ed energia\u201d, mentre per il settore professionale solo in \u201cManutenzione e assistenza tecnica\u201d.\nProgetti e attivit\u00e0 culturali.\nL'istituto offre ai propri studenti varie attivit\u00e0 che comprendono percorsi per le competenze trasversali e l'orientamento e la partecipazione a corsi e concorsi interscolastici (Zero Robotics, Digital Math Training, Astro Pi, Nao Challenge, \u2026). Tra i vari progetti eseguiti negli anni, vi \u00e8 la creazione di un modellino della Real Cittadella di Messina ad opera degli studenti della sezione edile."}
{"id": "8323706", "revid": "831312", "url": "https://it.wikipedia.org/wiki?curid=8323706", "title": "Saudi Tour", "text": "Il Saudi Tour (it. \"Giro dell'Arabia Saudita\") \u00e8 una corsa a tappe maschile di ciclismo su strada che si svolge nel mese di febbraio, in Arabia Saudita. Creata nel 1999, \u00e8 stata svolta a pi\u00f9 riprese, fin quando nel 2020 \u00e8 entrata nel calendario dell'UCI Asia Tour come prova di classe 2.1.\nAlbo d'oro.\n\"Aggiornato all'edizione 2022.\""}
{"id": "8323708", "revid": "287204", "url": "https://it.wikipedia.org/wiki?curid=8323708", "title": "Wisconsin Herd 2018-2019", "text": "La stagione 2018-19 dei Wisconsin Herd fu la 2\u00aa nella NBA D-League per la franchigia.\nI Wisconsin Herd arrivarono quinti nella \"Central Division\" con un record di 12-38, non qualificandosi per i play-off."}
{"id": "8323714", "revid": "61051", "url": "https://it.wikipedia.org/wiki?curid=8323714", "title": "Societ\u00e0 Sportiva Torres Fo.S. 1999-2000", "text": "Questa voce raccoglie le informazioni riguardanti la Societ\u00e0 Sportiva Torres Fo.S. nelle competizioni ufficiali della stagione 1999-2000.\nStagione.\nLa stagione della Torres si apre con la riconferma da parte della dirigenza alla direzione tecnica della squadra di Salvatore \"Tore\" Arca e di quasi tutto l'organico che nel 1998-1999 termin\u00f2 seconda in campionato alle spalle del di un solo punto. La sessione estiva di calciomercato si limita a vedere il trasferimento dell'attaccante Claudia Cuccu all' e l'arrivo della giovane e promettente centrocampista Pamela Conti dalla societ\u00e0 gi\u00e0 nel giro della nazionale italiana. Nel novembre di quell'anno, con 5 presenze all'attivo, Rossella Soriga, storica giocatrice della Torres presente in rosa nella promozione in Serie A e nei primi titoli nazionali vinti dalla societ\u00e0 sassarese, decide di trasferirsi all' per quella che sar\u00e0 la sua ultima stagione nel calcio giocato.\nIl buon avvio del campionato di Serie A 1999-2000 si interrompe alla 4\u00aa giornata, con la sconfitta esterna per 2-1 con l'Agliana e sembra irrimediabilmente compromessa per la corsa al titolo il 24 novembre, con la sconfitta, nuovamente in trasferta, con le campionesse d'Italia del Milan nel recupero della 6\u00aa giornata, vittoriose per due reti a zero. Da quel momento tuttavia le ragazze di Tore Arca iniziano la corsa di recupero sulla capolista, vincendo tutti i successivi incontri e, complici alcuni risultati negativi delle rossonere, sorpassandole alla 19\u00aa giornata e rilevandole al primo posto in classifica. Dopo la vittoria esterna sull' per 2-0, la Torres, con due giornate d'anticipo, si aggiudica matematicamente la vittoria del campionato, la seconda nella storia della societ\u00e0.\nOrganigramma societario.\nArea amministrativa\nArea tecnica"}
{"id": "8323717", "revid": "1924342", "url": "https://it.wikipedia.org/wiki?curid=8323717", "title": "Sociedad de Productores Fonogr\u00e1ficos y Videogr\u00e1ficos de Chile", "text": "La Sociedad de Productores Fonogr\u00e1ficos y Videogr\u00e1ficos de Chile (PROFOVI) \u00e8 un'organizzazione facente parte dell'International Federation of the Phonographic Industry in rappresentanza dell'industria musicale del Cile."}
{"id": "8323718", "revid": "729019", "url": "https://it.wikipedia.org/wiki?curid=8323718", "title": "Stanislao Bellini", "text": "Biografia.\nNacque a Verona il 6 giugno 1904. Appassionatosi al mondo dell'aviazione si arruol\u00f2 nella Regia Aeronautica, frequentando la Regia Accademia Aeronautica di Caserta, Corso Aquila, al termine del quale consegu\u00ec il brevetto di pilota militare e il grado di sottotenente in servizio permanente effettivo. Partecip\u00f2 successivamente alle operazioni di riconquista della Cirenaica, venendo decorato con una Medaglia di bronzo al valor militare.\nNel 1931 pass\u00f2, su sua richiesta, in forza al Reparto Alta Velocit\u00e0 di Desenzano del Garda, dove partecip\u00f2 al II Corso per piloti di idrovolante da competizione.\nNel 1931, in vista della partecipazione della squadra italiana alla Coppa Schneider decisa da Italo Balbo per tentare di conquistare definitivamente il trofeo, fu deciso di impiegare il nuovo idrocorsa Macchi M.C.72 progettato dall'ingegnere Mario Castoldi. Il propulsore Fiat AS.6 da 2.300 hp del nuovo idrovolante non era ancora stato messo a punto, e presentava grossi problemi, e pertanto si decise di effettuare serrati voli di collaudo al fine di risolvere gli inconvenienti emersi. Il primo esemplare, assegnato al pilota Giovanni Monti, and\u00f2 perso per il distacco dell'albero delle eliche controrotanti il 2 agosto, causando la morte del pilota.\nDopo la mancata partecipazione all'edizione della Coppa Schneider, il comandante del RAV, colonnello Mario Bernasconi, assegno a lui il compito di conquistare il record mondiale di velocit\u00e0 di categoria volando sul secondo esemplare che doveva avere luogo il giorno stesso in cui gli inglesi avrebbero conquistato la Schneider senza alcun avversario. I voli di collaudo, in vista del tentativo fissato per il 13 settembre, si susseguirono a ritmo intenso.\nIl 10 settembre decoll\u00f2 a bordo dell'M.C.72 per un'ultima prova generale, con l'ordine di Bernasconi che si fosse presentato il problema del ritorno di fiamma nel propulsore egli avrebbe dovuto ammarare immediatamente. Subito dopo il decollo, mentre volava a qualche centinaio di metri di quota in direzione nord, avvenne il primo ritorno di fiamma con conseguente detonazione. Valutandola come non problematica decise di rimanere in volo, ma poco dopo ne avvenne una seconda ancora pi\u00f9 forte. Decise allora di rimanere in volo per tentare di dimostrare che la conquista del record fosse possibile, ma poco dopo il velivolo esplose in volo, sotto gli occhi di Bernasconi e Castoldi, causando la morte del pilota. Citato da Balbo in un discorso alla Camera dei Deputati, per onorarne la memoria fu insignito della Medaglia d'argento al valor aeronautico."}
{"id": "8323725", "revid": "113616309", "url": "https://it.wikipedia.org/wiki?curid=8323725", "title": "Patrick Sensburg", "text": " \n\u00c8 membro del gruppo parlamentare CDU/CSU nel Bundestag tedesco.\nVita personale e professionale.\nDopo essersi diplomato alle scuole superiori nel 1991 Sensburg ha svolto il servizio militare. Nel 1997 ha completato gli studi di legge. Dopo il lavoro di impiegato legale nel 1999 passa il secondo esame di stato. Dal 2000 al 2006 Sensburg ha lavorato come avvocato specializzato in diritto tributario comunale e locale. Dal 2006 al 2007 \u00e8 stato professore presso la Scuola universitaria professionale federale per la pubblica amministrazione - Dipartimento di investigazione penale del BKA. Dal 1\u00ba gennaio 2008 Sensburg \u00e8 professore di diritto amministrativo generale, diritto costituzionale e diritto europeo e diritto comunale presso la Scuola universitaria professionale per l'amministrazione pubblica della Renania settentrionale-Vestfalia a M\u00fcnster.\nPartito.\nSensburg aderisce alla Junge Union nel 1986 ed al partito CDU nel 1989.\nMembro del Parlamento.\nDal 2009 \u00e8 un membro del Bundestag tedesco. Patrick Sensburg \u00e8 entrato nel Bundestag tedesco sempre direttamente attraverso candidature alle elezioni politiche. Alle elezioni federali del 2009 ha raggiunto il 51,7% delle preferenze. \u00c8 stato candidato anche dal partito CDU per le elezioni federali del distretto Circondario dell'Alto Sauerland. Dal gennaio 2018 \u00e8 il presidente della Commissione per la verifica delle credenziali e delle immunit\u00e0 e del regolamento interno. Ha preso parte della Commissione degli Affari Legali e Protezione Consumatori in entrambi i casi come membro a pieno titolo. \u00c8 membro a pieno titolo della commissione giuridica e per la tutela dei consumatori."}
{"id": "8323726", "revid": "1861950", "url": "https://it.wikipedia.org/wiki?curid=8323726", "title": "Volo Silk Way Airlines del 6 luglio 2011", "text": ""}
{"id": "8323732", "revid": "695564", "url": "https://it.wikipedia.org/wiki?curid=8323732", "title": "Leave It Alone", "text": ""}
{"id": "8323745", "revid": "729019", "url": "https://it.wikipedia.org/wiki?curid=8323745", "title": "Ermanno Federico di Hohenzollern-Hechingen", "text": "Biografia.\nHermann Friedrich era il figlio secondogenito del principe Filippo di Hohenzollern-Hechingen (1616\u20131671) e di sua moglie, Maria Sidonia di Baden-Rodemachern (1635\u20131686), figlia del margravio Ermanno Fortunato di Baden-Rodemachern.\nInizialmente intraprese la carriera ecclesiastica divenendo canonico a Strasburgo e poi a Colonia, ma successivamente l'abbandon\u00f2 per entrare al servizio dell'esercito imperiale, dove ebbe modo di distinguersi nella guerra contro i turchi. Il 19 maggio 1704 divenne generale, il 2 aprile 1708 venne promosso al rango di luogotenente feldmaresciallo ed infine dal 14 ottobre 1723 venne promosso feldmaresciallo.\nVenne nominato dall'imperatore Carlo VI governatore della cittadella di Friburgo in Brisgovia, pur prendendo principale residenza ad Arberg. Mor\u00ec a Friburgo in Brisgovia nel 1733.\nMatrimoni e figli.\nErmanno Federico si spos\u00f2 due volte. La prima l'8 settembre 1704 con Eleonora Maddalena (1673\u20131711), figlia del margravio Cristiano Ernesto di Brandeburgo-Bayreuth, dalla quale ebbe una figlia:\nIl secondo matrimonio lo contrasse il 27 maggio 1714 a Oettingen con Giuseppa (1694\u20131738), figlia del conte Francesco Alberto di Oettingen-Spielberg. Da questo matrimonio nacquero i seguenti eredi:"}
{"id": "8323746", "revid": "4193", "url": "https://it.wikipedia.org/wiki?curid=8323746", "title": "Danilo Di Veglia", "text": "Biografia.\nNato a Roma nel 1962, in qualit\u00e0 di Capo Squadra, egli era il responsabile della Squadra \"6A\" del Distaccamento Nomentano di Roma del Corpo dei Vigili del Fuoco. Il 27 novembre 2001, la Squadra fu inviata in via Ventotene a seguito di una segnalazione di fuga di gas. Mentre il personale giunto sul posto stava provvedendo ad allontanare le persone presenti nella zona, vi fu una forte esplosione in conseguenza di una fuga di gas che caus\u00f2 la morte di quattro cittadini, del Capo Squadra Danilo Di Veglia e dei vigili del fuoco Sirio Corona, Fabio Di Lorenzo e il ferimento mortale di Alessandro Manuelli, deceduto il 2 dicembre successivo presso l'Ospedale Sandro Pertini di Roma. Danilo Di Veglia appena giunto sul posto si diresse verso l'ingresso dell'edificio quando fu investito dall'esplosione. Egli riusc\u00ec a fare scudo con il suo corpo a un ragazzo venendo per\u00f2 ucciso sul colpo.\nL'evento \u00e8 ricordato come la strage di via Ventotene.\nRiconoscimenti.\nAlla memoria di Danilo Di Veglia, in data 5 febbraio 2002, \u00e8 stata conferita la Medaglia d'Oro al Valor Civile, uno dei riconoscimenti pi\u00f9 importanti attribuiti agli appartenenti al Corpo.\nA Roma, in memoria dell'evento, \u00e8 stato eretto un monumento in un parco limitrofo. Nel corso del 2017, si \u00e8 tenuta una cerimonia di deposizione di corona in ricordo.\nIl 27 novembre 2009, su decisione del consiglio del Municipio VI di Comune di Roma (ove abitava il caduto), nel quartiere prenestino-collatino, \u00e8 stato inaugurato alla memoria del Capo Squadra Danilo Di Veglia il parco di via Penazzato.\nIl 15 giugno 2019, si \u00e8 tenuta una cerimonia di riapertura del parco a seguito della raccolta fondi per la sua riqualificazione.\nIl 30 novembre 2009, si \u00e8 tenuta la commemorazione dell'evento nonch\u00e9 la cerimonia di intitolazione della sede dei Vigili del Fuoco di Roma Tuscolano II alla memoria del Capo Squadra Danilo Di Veglia.\nMarianna Di Nardo cita il ruolo del Capo Squadra nel volume \"Doppiavela 21, 113 pronto! Un viaggio tra storia e immagini\".\nWalter Veltroni ricorda e descrive la vicenda nel suo volume \"Roma. Storie per ritrovare la mia citt\u00e0\"."}
{"id": "8323752", "revid": "1310927", "url": "https://it.wikipedia.org/wiki?curid=8323752", "title": "Aleksandar Vasilev (1995)", "text": ""}
{"id": "8323756", "revid": "1305772", "url": "https://it.wikipedia.org/wiki?curid=8323756", "title": "George Hadley", "text": "Propose il meccanismo atmosferico, attraverso il quale sono sostenuti gli alisei, che ora \u00e8 chiamato in suo onore circolazione di Hadley. Come fattore chiave per garantire che le navi a vela europee raggiungessero le coste nordamericane, la comprensione degli alisei stava diventando una questione di grande importanza in quel tempo. Hadley era incuriosito dal fatto che i venti che avrebbero dovuto soffiare diretti verso nord avevano un pronunciato flusso da ovest, ed era questo mistero che si prefiggeva di risolvere.\nBiografia.\nFiglio di George Hadley (alto sceriffo dell'Hertfordshire) e Katherine FitzJames ebbe un'infanzia insignificante e fu eclissato, nei suoi primi anni di studio, da suo fratello maggiore John Hadley (1682\u20131744), l'inventore dell'ottante (un precursore del sestante). Con John e l'altro fratello Henry, George costru\u00ec efficaci telescopi newtoniani.\nSi iscrisse al Pembroke College di Oxford il 30 maggio 1700 e il 13 agosto 1701 divenne membro del Lincoln's Inn, dove suo padre gli acquist\u00f2 una chamber. Venne \"called to the bar\" il 1\u00ba luglio 1709, ma rimase pi\u00f9 interessato agli studi meccanici e fisici che al lavoro legale Per 7 anni, succedendo a William Derham, fu incaricato di interpretare i diari meteorologici inviati alla Royal Society da osservatori di tutto il mondo, principalmente in Gran Bretagna e Scandinavia. Cerc\u00f2 di correlare i dati nelle diverse scale di temperatura e pressione in uso e tent\u00f2 di dedurre schemi generali emersi nel tempo. Pubblic\u00f2 due volte un resoconto dei risultati nelle \"Philosophical Transactions\".\nVenne eletto \"Fellow of the Royal Society\" il 20 febbraio 1735, e il 22 maggio dello stesso anno pubblic\u00f2 un breve articolo in Philosophical Transactions of the Royal Society (vol. 39, 1735, 58\u201362) dando una spiegazione degli alisei. La sua teoria rimase relativamente sconosciuta e venne creata indipendentemente pi\u00f9 volte. Tra i creatori successivi vi fu John Dalton, che in seguito divenne consapevole della precedente scoperta di Hadley. Durante la seconda met\u00e0 del XIX secolo la teoria divenne gradualmente nota come \"principio di Hadley\".\nNel 1686, Edmond Halley aveva proposto una sua teoria nel tentativo di spiegare gli alisei, una teoria che rimase la pi\u00f9 conosciuta, a livello internazionale, quasi all'inizio del XIX secolo. La versione di George Hadley riconosceva che la rotazione della Terra ha un ruolo nella direzione presa da una massa d'aria che si muove rispetto alla Terra, un elemento che mancava nella proposta di Halley. Pi\u00f9 tardi, nella seconda met\u00e0 del XIX secolo, la teoria di Hadley si dimostr\u00f2 carente in quanto si basava sul presupposto che quando la massa d'aria viaggia da una latitudine all'altra viene conservata la sua quantit\u00e0 di moto lineare. Tuttavia, poich\u00e9 la massa d'aria \u00e8 sempre in uno stato di circumnavigazione dell'asse terrestre, \u00e8 in effetti il momento angolare che viene conservato, causando un effetto noto come effetto Coriolis. Quando si utilizza, nei calcoli, la corretta conservazione del momento angolare, l'effetto previsto \u00e8 doppio rispetto a quando viene utilizzata la conservazione errata del momento lineare. Il fatto che il principio di Hadley sia carente in questo senso non \u00e8 noto a tutti coloro che dovrebbero saperlo. Si trova ancora in libri e siti web popolari.\nHadley non si spos\u00f2 e in seguito lasci\u00f2 Londra e visse per un certo periodo a East Barnet con un nipote, molto probabilmente il figlio di suo fratello John. La maggior parte dei suoi anni successivi li trascorse a Fitton, dove un altro nipote, Hadley Cox (morto nel 1782) e figlio di sua sorella Elisabetta, era vicario.\nHadley mor\u00ec a Fitton all'et\u00e0 di 83 e venne tumulato nel cimitero della chiesa locale.\nIl \"Met Office Hadley Centre\" \u00e8 stato intitolato al suo nome cos\u00ec come un cratere di Marte."}
{"id": "8323758", "revid": "1310927", "url": "https://it.wikipedia.org/wiki?curid=8323758", "title": "Alioune Fall", "text": "Carriera.\nHa giocato nella massima serie portoghese e in quella bulgara."}
{"id": "8323780", "revid": "767487", "url": "https://it.wikipedia.org/wiki?curid=8323780", "title": "The Roads Not Taken", "text": "The Roads Not Taken \u00e8 un film del 2020 scritto e diretto da Sally Potter.\nPromozione.\nIl primo trailer del film viene diffuso il 5 febbraio 2020.\nDistribuzione.\nLa pellicola \u00e8 stata presentata in concorso al Festival di Berlino 2020 e distribuita nelle sale cinematografiche statunitensi a partire dal 13 marzo 2020.\nDivieti.\nNegli Stati Uniti d'America il film \u00e8 stato vietato ai minori di 17 anni per la presenza di \"linguaggio non adatto\"."}
{"id": "8323782", "revid": "1305887", "url": "https://it.wikipedia.org/wiki?curid=8323782", "title": "Devil &amp; Devil", "text": ""}
{"id": "8323788", "revid": "31886", "url": "https://it.wikipedia.org/wiki?curid=8323788", "title": "Birgit Aschmann", "text": " \nSpecializzata nella storia spagnola del diciannovesimo e del ventesimo secolo, ad aprile 2011 \u00e8 stata nominata ordinario di storia europea del XIX secolo all'Universit\u00e0 Humboldt di Berlino.\nBiografia.\nDal 1986 al 1989, Birgit Aschmann inizi\u00f2 gli studi in medicina, che interruppe dopo tre anni per iscriversi all'universit\u00e0 Christian-Albrecht di Kiel ad un corso che prevedeva insegnamenti di storia, tedesco e spagnolo.\nDurante gli anni universitari, soggiorn\u00f2 per lunghi periodi a Madrid, Malaga e Guayaquil (in Ecuador). Laureatasi nel '95, nei tre anni successivi complet\u00f2 il dottorato con una dissertazione sulle relazioni fra la Spagna franchista e la Germania occidentale al tempo del Wirtschaftswunder, che fu poi adattata per la pubblicazione col titolo \"Treue Freunde ...?: Westdeutschland und Spanien 1945 bis 1963\". \nDal 1998 al 2000, collabor\u00f2 come ricercatrice accademica presso l'Istituto universitario di storia moderna e contemporanea dell'Universit\u00e0 di Kiel, dopo aver ottenuto una docenza nel '98. Nei cinque anni seguenti, rimase a Kiel come consulente didattica (\"Akademische R\u00e4tin\"), al termine dei quali fu promossa assistente di ricerca senior. \nFino al 2010, focalizz\u00f2 il proprio impegno per il conseguimento dell'abilitazione alla docenza, che ricevette infine per una tesi dal titolo \"La gloria della Prussia e l'onore della Germania: il discorso sull'onore nazionale nella costruzione della guerra franco-prussiana \" (in tedesco: \"Preu\u00dfens Ruhm und Deutschlands Ehre. Der nationale Ehrdiskurs im Vorfeld der preu\u00dfisch-franz\u00f6sischen Kriege im 19. Jahrhundert\").\nNello stesso periodo, pubblic\u00f2 uno scritto inerente all'equilibrio fra rischio calcolato e sfera emotiva nella leadership politica del XIX e del XX secolo.\nNel 2010, Birgit Aschmann fu nominata titolare di una cattedra di insegnamento di Storia moderna e contemporanea a Kiel. Il 1\u00ba aprile 2011, si trasfer\u00ec all'Universit\u00e0 Humboldt di Berlino in qualit\u00e0 di docente di Storia dell'Europa del XIX secolo, succedendo a Wolfgang Hardtwig."}
{"id": "8323790", "revid": "486946", "url": "https://it.wikipedia.org/wiki?curid=8323790", "title": "Birigit Aschmann", "text": ""}
{"id": "8323791", "revid": "1310927", "url": "https://it.wikipedia.org/wiki?curid=8323791", "title": "Ismail Isa Mustafa", "text": ""}
{"id": "8323792", "revid": "1768939", "url": "https://it.wikipedia.org/wiki?curid=8323792", "title": "Brigit Aschmann", "text": ""}
{"id": "8323798", "revid": "436907", "url": "https://it.wikipedia.org/wiki?curid=8323798", "title": "Leave It Alone (Hayley Williams)", "text": "Leave It Alone \u00e8 un singolo della cantante statunitense Hayley Williams, pubblicato il 30 gennaio 2020 come secondo estratto dal suo primo EP \"Petals for Armor I\".\nDescrizione.\nIn riferimento al brano, Hayley Williams ha dichiarato che \u00e8 stato il primo a essere stato completato per \"Petals for Armor\", e la prima canzone che ha scritto con Joey Howard.\nVideo musicale.\nDiretto da Warren Fu, il videoclip del brano \u00e8 una continuazione del video del precedente singolo \"Simmer\", nella quale Hayley Williams si risveglia nella casa dove era stata tramortita all'interno di una crisalide. Questi due video sono uniti da un altro breve video, pubblicato il 27 gennaio 2020 e intitolato \"Simmer Interlude\", dove le due Hayley Williams si erano appunto unite in una crisalide."}
{"id": "8323811", "revid": "110656141", "url": "https://it.wikipedia.org/wiki?curid=8323811", "title": "Maria Elisabetta Casellati", "text": ""}
{"id": "8323816", "revid": "729019", "url": "https://it.wikipedia.org/wiki?curid=8323816", "title": "Aaron Wainwright", "text": "Biografia.\nWainwright cominci\u00f2 a dedicarsi all'attivit\u00e0 sportiva tra i sette e gli otto anni di et\u00e0 giocando a calcio nell'accademia del Cardiff City, avendo pure l'opportunit\u00e0 di essere allenato da Patrick Vieira a quattordici anni. In seguito milit\u00f2 pure nel Newport County finch\u00e9, verso i sedici anni, pass\u00f2 al rugby a 15 iniziando a giocare con il Whiteheads RFC. Continu\u00f2 a praticare il rugby quando si iscrisse all'Universit\u00e0 metropolitana di Cardiff, con la stessa squadra universitaria, ed entr\u00f2 infine a far parte delle giovanili dei .\nFu con i Dragons che nel 2017 inizi\u00f2 a giocare da professionista, approfittando di una serie di infortuni che colpirono i suoi compagni di squadra. Nel giugno 2018 debutt\u00f2 pure a livello internazionale con il affrontando l' a San Juan. Il C.T. Warren Gatland lo convoc\u00f2 per disputare la e Aaron Wainwright fu uno dei protagonisti del vittorioso quarto di finale in cui i gallesi sconfissero la 20-19: nominato \"man of the match\" al termine della partita, fu l'autore della prima delle due mete realizzate dal Galles e sub\u00ec da S\u00e9bastien Vahaamahina una gomitata al volto che cost\u00f2 al giocatore francese l'espulsione definitiva dal campo."}
{"id": "8323826", "revid": "110656229", "url": "https://it.wikipedia.org/wiki?curid=8323826", "title": "Ma\u0142ksa", "text": ""}
{"id": "8323834", "revid": "767487", "url": "https://it.wikipedia.org/wiki?curid=8323834", "title": "Richard Smith (regista)", "text": "Agli albori della sua carriera, era un comico attivo nell'era vaudeville. Spos\u00f2 Alice Howell nel 1910 e i due si esibirono insieme come Howell e Howell. Dopo aver lavorato sotto la direzione di Mack Sennett presso l'American Mutoscope and Biograph Company a New York City, Smith si trasfer\u00ec a Los Angeles, California, recitando con la moglie in bobine prodotte dalla L-KO Kompany.\nMentre Howell era sotto contratto presso la Universal Studios, Smith la dirigeva in film descritti nel libro \"Clown Princes and Court Jesters\" da Kalton C. Lahue come \u00abalcune delle commedie pi\u00f9 memorabili della Universal degli anni Venti\u00bb. Fu inoltre regista di \"Distilled Love\" con Oliver Hardy del 1920 (con il collega Vin Moore) e della prima pellicola dei fratelli Marx, \" Humor Risk \" (1921), ritenuta perduta. Nel 1925, il lavoro di regia di Smith includeva produzioni con Bert Roach, Neely Edwards e Charles Puffy. I suoi contributi alla Universal includevano una serie di commedie chiamate \"The Collegians\".\nFilmografia.\nAttore.\nThe Keystone Film Company.\nAccreditato come Dick Smith.\nL-KO Kompany.\nAccreditato come Dick Smith.\nVitagraph Company of America.\nAccreditato come Dick Smith.\nDivers.\nAccreditato come Dick Smith.\nRegista.\nL-KO Kompany.\nAccreditato come Dick Smith.\nDivers.\nAccreditato come Dick Smith.\nUniversal Pictures.\nAccreditato come Richard Smith.\nSolo sceneggiatore.\nAccreditato come Dick Smith."}
{"id": "8323839", "revid": "180559", "url": "https://it.wikipedia.org/wiki?curid=8323839", "title": "Strage di Annecy", "text": " La strage di Annecy \u00e8 stata una misteriosa sparatoria avvenuta il 5 settembre 2012 e che ha causato la morte di 4 persone, tre membri di una famiglia britannica e un cittadino francese, avvenuta sulla \"Route Foresti\u00e8re Domaniale de la Combe d'Ire,\" vicino a Chevaline, in Alta Savoia, poco distante dall'estremit\u00e0 meridionale del lago di Annecy . \nLa famiglia inglese era composta da un uomo di origine irachena di 50 anni, Saad al-Hilli, da sua moglie Iqbal, 47 anni e dalla suocera Suhaila al-Allaf, 74 anni e passaporto svedese. Le 2 figlie della coppia sono entrambe sopravvissute: la prima, Zainab, di 7 anni, \u00e8 stata ferita gravemente ad una spalla e alla testa, ed \u00e8 rientrata nel Regno Unito il 14 settembre 2012 senza poter fornire informazioni utili alle indagini; la seconda, Zeena, di 4 anni, \u00e8 rimasta illesa nascondendosi sotto le gambe della madre morta sul sedile posteriore per otto ore, invisibile anche mentre la gendarmeria era gi\u00e0 sul luogo del delitto. Entrambe ora vivono in Inghilterra con lo zio paterno. La vittima francese \u00e8 Sylvain Mollier, 45 anni.\nL'attacco \u00e8 stato paragonato all'uccisione nel 1952 del biochimico Jack Drummond. \nNel settembre 2017, dopo 5 anni di indagini, la polizia francese ha dichiarato di non avere \"nessuna teoria in corso\" per spiegare gli omicidi e i sospetti. Veronique Dizot, il procuratore capo, ha ipotizzato che la famiglia \"potrebbe essere stata presa di mira casualmente\". \nDescrizione dell'attacco.\nLa sparatoria \u00e8 avvenuta in una piazzola di sosta posta al termine della parte carrabile (chiusa dal 2014) di una piccola strada di montagna, alle ore 15:45 CEST del 5 settembre 2012. In totale sono stati sparati 25 colpi. I rapporti iniziali affermavano che era stata usata solo una pistola semiautomatica, anche se in seguito \u00e8 stato ipotizzato che un'analisi balistica completa potrebbe confutare ci\u00f2. \nLa strage \u00e8 stata scoperta da William Brett Martin, un ex pilota britannico della RAF, residente in Francia, che \u00e8 arrivato sul luogo del delitto durante un'escursione in bicicletta. Non aveva udito spari, probabilmente perch\u00e9 nei presunti istanti della sparatoria stava attraversando l'ultimo ponte sul fiume poche centinaia di metri prima del luogo dell'omicidio, e quindi il rumore dell'acqua potrebbe avere coperto il rumore degli spari. \nPer prima cosa ha visto la figlia maggiore di Al-Hilli, inciampare sulla strada e cadere davanti alla BMW Serie 5 familiare viola della sua famiglia, posizionata sulla piazzola. \nSubito prima della sparatoria, la BMW aveva fatto una brusca inversione di marcia sul piazzale, come dimostrano i segni lasciati sulla ghiaia e ancora ben visibili quando il sito \u00e8 stato riaperto al pubblico. All'arrivo di Martin, il motore dell'auto era ancora acceso e la macchina era in retromarcia, con le ruote posteriori che giravano ancora nella sabbia sciolta, e la parte posteriore contro il versante della montagna. Le porte erano chiuse a chiave. All'interno i 3 morti, ognuno colpito due volte alla testa. \nMollier, che passava in bicicletta, ucciso vicino alla macchina, \u00e8 stato colpito da 7 colpi di arma da fuoco. \nIl 21 ottobre 2013, la BBC ha riferito di un fuoristrada grigio BMW X5 con guida a destra avvistato sulla scena del crimine al momento degli omicidi, il cui guidatore potrebbe essere un possibile complice insieme a un motociclista anch'esso avvistato nelle vicinanze. Gli investigatori francesi hanno riferito che il motociclista ha una barba con pizzetto e un casco insolito. \nIl 18 febbraio 2014, un uomo di 48 anni \u00e8 stato arrestato in quanto rispondente alla descrizione del motociclista; la polizia ha ritrovato diverse armi da casa sua, nel villaggio locale di Lathuile, e si dice che fosse un collezionista di armi, ed era stato licenziato dalla polizia municipale nel giugno del 2013. Non \u00e8 chiaro se gli investigatori pensassero che potesse essere coinvolto nelle uccisioni, comunque nel 2015 il motociclista visto nelle vicinanze dell'incidente, e ricercato dalla polizia, \u00e8 stato rintracciato ed escluso dall'inchiesta in quanto passante estraneo al reato.\nSia il fuoristrada che la moto che lo stesso Mollier hanno superato Martin poche decine di minuti prima dell'omicidio.\nIndagine di polizia e ipotesi investigative.\nL'indagine \u00e8 stata condotta dalle forze di polizia municipale di Chamb\u00e9ry, insieme alla Gendarmeria. Nel settembre 2012, al fine di accelerare le indagini, la Francia e la Gran Bretagna hanno deciso di creare una squadra investigativa franco-britannica Eurojust, cose che avviene raramente nel Regno Unito. \nFin dai primi giorni si \u00e8 indagato sul passato di al-Hilli in Iraq e sul suo lavoro di ingegnere (stava lavorando per Airbus e precedentemente per il Rutherford Appleton Laboratory); a casa di al-Hilli nel Surrey durante la perquisizione della polizia, sono stati analizzati oggetti successivamente descritti come \"non- pericolosi\", come ad esempio un taser, la cui detenzione \u00e8 illegale nel Regno Unito. \nNell'ottobre 2012, i pubblici ministeri svizzeri hanno dichiarato che al-Hilli aveva visitato una banca a Ginevra poco prima di essere ucciso. Un altro rapporto trapelato ha rivelato che Saad al-Hilli potrebbe aver avuto accesso a conti bancari appartenenti a Saddam Hussein.\nIl 24 giugno 2013 nel Surrey \u00e8 stato arrestato Zaid al-Hilli, 54 anni, fratello maggiore di Saad al-Hilli. Zaid aveva cercato di falsificare il testamento del padre e di ritirare 2 milioni di sterline dal suo conto bancario presso il Cr\u00e9dit Agricole di Ginevra in Svizzera. Zaid al-Hilli dichiar\u00f2 di non essere colpevole delle sparatorie e si offr\u00ec di sottoporsi a un test della macchina della verit\u00e0. Nel gennaio 2014, \u00e8 stato annunciato che non c'erano prove sufficienti per incriminare Zaid al-Hilli e la sua detenzione \u00e8 stata revocata.\nNell'estate del 2014, due anni dopo l'omicidio, i gendarmi francesi incaricati dell'indagine hanno scoperto che il precedente marito della signora Iqbal Al-Hilli - un ex ufficiale di polizia di nome Dudley Thomson che aveva sposato nel 1999 negli Stati Uniti, prima di divorziare qualche mese dopo, mor\u00ec improvvisamente in autostrada, per un attacco di cuore, lo stesso giorno dell'omicidio, cio\u00e8 il 5 settembre 2012, senza che si sapesse se quell'uomo era stato informato dell'omicidio della sua ex moglie. Secondo fonti giornalistiche, la signora Iqbal Al Hilli sembra aver nascosto questo primo matrimonio al secondo marito, conosciuto nel 2003.\nAnche il figlio maschio Suhaila al-Allaf \u00e8 stato sospettato ma si \u00e8 verificato fosse ricoverato nel momento della strage.\nIpotesi Mollier.\n\u00c8 stato anche ipotizzato che l'obiettivo degli omicidi potesse essere invece il locale ciclista Mollier; padre di tre figli, aveva lavorato come saldatore in un laboratorio presso una filiale di Areva, ma non pare fosse a conoscenza di segreti nucleari. \nDal suo suicidio nel giugno 2014, Patrice Menegaldo, un ex soldato della Legione straniera francese di Ugine, \u00e8 stato posto in cima alla lista dei sospettati. Secondo \u00c9ric Maillaud, il procuratore di stato: \"L'ipotesi pi\u00f9 probabile per gli investigatori \u00e8 un omicidio ad opera di un locale. Abbiamo un vero sospettato. Mi riferisco al legionario di Ugine.\" Menegaldo ebbe per sette anni una relazione con la sorella di Mollier e conobbe la compagna di Mollier, Claire Schutz. La polizia presume che Menegaldo si sia suicidato perch\u00e9 pensava di essere un sospettato, anche se la polizia stessa ha ammesso di non averlo avuto come sospetto principale quando gli hanno parlato nell'aprile 2014. \nIpotesi dello \"psicopatico solitario\".\nNell'ottobre 2012, un fascicolo confidenziale della polizia \u00e8 stato divulgato a un giornale francese, dimostrando che gli investigatori credevano che le uccisioni fossero state condotte da \"un assassino solitario e psicologicamente disturbato\". Uno dei motivi addotti fu che l'assassino usava una pistola semiautomatica Luger P06 della Seconda Guerra Mondiale, un'arma che probabilmente non sarebbe stata usata da un assassino professionista. \nNel novembre 2013, due uomini hanno fatto irruzione nella propriet\u00e0 di un uomo e una donna che possedevano e gestivano un campeggio vicino al villaggio di Lathuile, a pochi chilometri da Chevaline. La donna \u00e8 stata colpita a morte con una pistola e l'uomo \u00e8 stato picchiato. Il motivo dell'attacco era sconosciuto.\nIpotesi Nordahl Lelandais.\nLa polizia ha esaminato anche l'ipotesi di un possibile serial killer dietro ad alcuni omicidi irrisolti nelle Alpi. Nordahl Lelandais, un ex soldato di 34 anni, \u00e8 il principale sospettato in altri due casi nella zona. \nUno riguarda la scomparsa e la morte di una bambina di otto anni, Ma\u00eblys de Araujo, avvenuta nell'agosto 2017 nella regione di Chamb\u00e9ry, durante un matrimonio in cui il sospettato era ospite; Lelandais \u00e8 in carcere dal settembre 2017, nell'ambito di questa indagine. \nL'altro caso \u00e8 l'uccisione di Arthur Noyer, un soldato di 24 anni, scomparso dopo un autostop in una discoteca sempre a Chamb\u00e9ry, il 12 aprile dello stesso 2017. \nGli investigatori che hanno indagato sul caso de Araujo hanno scoperto che il cellulare di Lelandais era stato nella stessa area contemporaneamente ad Arthur Noyer. Il procuratore di Chamb\u00e9ry Thierry Dran ha riferito a una conferenza stampa che la Audi A3 nera di Lelandais \u00e8 stata identificata nella zona dalle telecamere di sorveglianza e un'analisi del suo telefono ha scoperto che aveva cercato \"decomposizione di un corpo umano\" su Internet.\n\"Vedremo tutte le inquietanti sparizioni che hanno avuto luogo in questa regione\", ha detto Dran ai giornalisti. Alla domanda sulle sparatorie di Annecy, Dran ha detto a \"Le Parisien\" : \"Dato questo nuovo sviluppo, verificheremo (eventuali connessioni), e ci\u00f2 sar\u00e0 naturalmente fatto, per escludere o includere (il sospetto nelle indagini). Sarebbe sbagliato non farlo.\" "}
{"id": "8323852", "revid": "729019", "url": "https://it.wikipedia.org/wiki?curid=8323852", "title": "Francesco Saverio di Hohenzollern-Hechingen", "text": "Biografia.\nFrancesco Saverio era figlio del feldmaresciallo imperiale Ermanno Federico di Hohenzollern-Hechingen (1665-1733) e della sua seconda moglie, Giuseppa (1694-1738), figlia del conte Francesco Alberto di Oettingen-Spielberg. Suo fratello maggiore Giuseppe Federico Guglielmo divenne principe di Hohenzollern-Hechingen nel 1750.\nIntrapresa la carriera militare come suo padre e come da tradizione nella sua famiglia, fece carriera nell'esercito imperiale sino a raggiungere il grado di feldmaresciallo luogotenente nel ramo della cavalleria. Con la moglie visse prevalentemente nei Paesi Bassi austriaci, l'attuale Belgio, nel castello di Mouffrin, mor\u00ec all'et\u00e0 di quarantaquattro anni nel 1765.\nMatrimonio e figli.\nFrancesco Saverio si spos\u00f2 il 21 gennaio 1748 nel castello di Geulle, vicino Maastricht, con Anna (1729-1798), figlia del conte Hermann Otto von und zu Hoensbroech. Come dote da sua moglie ricevette la contea di Geulle e la signoria di Mouffrin con quella di Baillonville. Da questo matrimonio nacquero i seguenti eredi:"}
{"id": "8323860", "revid": "92723", "url": "https://it.wikipedia.org/wiki?curid=8323860", "title": "Arcidiocesi di Craina", "text": "L'arcidiocesi di Craina (in latino: \"Archidioecesis Crainensis\") \u00e8 una sede soppressa della Chiesa cattolica che fu sede titolare fino al 1932.\nStoria.\nLa localizzazione di quest'arcidiocesi pone vari problemi di difficile soluzione. Basandosi su ragioni etimologiche Daniele Farlati colloca questa sede in una regione litoranea della Dalmazia, senza riuscire a determinarne definitivamente la sede. Altre ipotesi collocano la sede in diverse regioni sparse dall'Erzegovina fino all'Epiro, ma con pi\u00f9 probabilit\u00e0 verso Macarsca. Nota sempre Farlati che nel periodo in cui sono registrati gli arcivescovi di Craina, la sede di Macarsca \u00e8 vacante. Tuttavia, mentre Macarsca \u00e8 sempre stata una sede vescovile, mentre Craina \u00e8 una sede arcivescovile, incongruenza che pare invincibile. Un'altra identificazione \u00e8 con la chiesa, oggi in rovina, di Pre\u010dista Krajinska, che fior\u00ec nel Medioevo e fu ricostruita dai Bal\u0161i\u0107i, dinastia che domin\u00f2 l'Albania fino al 1421.\nLa sede titolare di Craina fu soppressa con la morte, nel 1932, del suo ultimo vescovo, Jean-Marie M\u00e9rel, vicario apostolico di Guangzhou in Cina."}
{"id": "8323863", "revid": "287204", "url": "https://it.wikipedia.org/wiki?curid=8323863", "title": "Capital City Go-Go 2018-2019", "text": "La stagione 2018-19 dei Capital City Go-Go fu la 1\u00aa nella NBA D-League per la franchigia.\nI Capital City Go-Go arrivarono secondi nella \"Southeast Division\" con un record di 25-25, non qualificandosi per i play-off."}
{"id": "8323866", "revid": "481666", "url": "https://it.wikipedia.org/wiki?curid=8323866", "title": "Young as You Feel", "text": ""}
{"id": "8323867", "revid": "287204", "url": "https://it.wikipedia.org/wiki?curid=8323867", "title": "Osservatorio di NachiKatsuura", "text": "L\u2019Osservatorio di NachiKatsuura \u00e8 un osservatorio astronomico giapponese fondato nel 1992 nel villaggio di Nachikatsuura, nella prefettura di Wakayama. Situato frontalmente all'oceano Pacifico, nel Parco Nazionale di Yoshino-Kumano, \u00e8 gestito dagli astronomi amatoriali Takeshi Urata e Yoshisada Shimizu presso il quale hanno scoperto pi\u00f9 di 300 asteroidi dal 1993 al 2000."}
{"id": "8323872", "revid": "1924342", "url": "https://it.wikipedia.org/wiki?curid=8323872", "title": "Tikibombom", "text": "Tikibombom \u00e8 un singolo della cantante italiana Levante, pubblicato il 6 febbraio 2020 come primo estratto dalla ristampa del quarto album in studio \"Magmamemoria\".\nDescrizione.\nIl brano, scritto dalla cantautrice stessa, \u00e8 stato presentato al Festival di Sanremo 2020, segnando la sua prima partecipazione alla kermesse musicale. Il tema centrale \u00e8 la diversit\u00e0 ed \u00e8 dedicato a chi vuole differenziarsi dalla massa: quest'ultima \u00e8 impersonata, appunto, dal titolo del singolo.\nIl brano si classifica al 13\u00ba posto nella kermesse.\nVideo musicale.\nIl video musicale, diretto da Giacomo Triglia, rispecchia nelle immagini il tema della canzone: un canto di gente libera, un ballo di non omologazione in cui emerge la diversit\u00e0 come ricchezza. Vi \u00e8 anche la citazione di un cortometraggio del regista cinese Sing J Lee che ritrae Levante circondata dai ballerini tutti di schiena. Il video \u00e8 stato pubblicato l'11 febbraio 2020 sul canale YouTube della Warner Music Italy.\nSuccesso commerciale.\nIn Italia il brano \u00e8 stato il 17\u00ba pi\u00f9 trasmesso dalle radio nel 2020."}
{"id": "8323873", "revid": "124917115", "url": "https://it.wikipedia.org/wiki?curid=8323873", "title": "Paul Donoghue", "text": "Biografia.\nPaul Patrick Donoghue \u00e8 nato a Te Puke il 18 gennaio 1949.\nFormazione e ministero sacerdotale.\nHa frequentato le scuole primarie e secondarie nel Collegio della Societ\u00e0 di Maria \"San Patrizio\" a Silverstream. Dopo il diploma \u00e8 entrato nel noviziato della Societ\u00e0 di Maria con l'intenzione di diventare un fratello religioso ma poi si \u00e8 sentito chiamato al sacerdozio. Ha studiato filosofia e teologia nel seminario maggiore \"Mount Saint Mary\" di Greenmeadows.\nIl 7 gennaio 1969 ha emesso la professione solenne. Il 29 giugno 1975 \u00e8 stato ordinato presbitero da John Mackey, vescovo di Auckland. In seguito \u00e8 stato insegnante al Collegio \"San Beda\" di Christchurch dal 1975 al 1977; insegnante al Collegio \"San Pietro Chanel\" nelle Samoa dal 1977 al 1981; insegnante al Marist Training Center di Tutu, nell'isola di Taveuni, dal 1981 al 1985; direttore del Centro \"Martino de Porres\" a Loloima, Vanuatu, dal 1985 al 1990; parroco delle isole Malekula dal 1990 al 1995; superiore regionale per Vanuatu dal 1993 al 1996 e maestro dei novizi a Tutu dal 1996 al 1998. Dal 1998 al 2000 ha partecipato a un programma marista di rinnovamento in Irlanda. Tornato in missione \u00e8 stato di nuovo maestro dei novizi a Tutu dal 2000 al 2006 e superiore provinciale dell'Oceania con residenza nelle Figi dal 2006 al 2011.\nMinistero episcopale.\nL'11 aprile 2011 papa Benedetto XVI lo ha nominato vescovo di Rarotonga. Ha ricevuto l'ordinazione episcopale il 16 luglio successivo nella cattedrale di San Giuseppe dal vescovo emerito di Rarotonga Stuart France O'Connell, co-consacranti l'arcivescovo Charles Daniel Balvo, nunzio apostolico, e il vescovo di Hamilton in Nuova Zelanda Denis George Browne. Durante la stessa celebrazione ha preso possesso della diocesi.\nNel dicembre del 2011 e nel settembre del 2019 ha compiuto la visita \"ad limina\".\nDal settembre del 2016 \u00e8 presidente della Conferenza episcopale del Pacifico.\nGenealogia episcopale.\nLa genealogia episcopale \u00e8:"}
{"id": "8323878", "revid": "144796", "url": "https://it.wikipedia.org/wiki?curid=8323878", "title": "Paolina Biron", "text": ""}
{"id": "8323896", "revid": "61051", "url": "https://it.wikipedia.org/wiki?curid=8323896", "title": "Elisabetta Spina", "text": ""}
{"id": "8323898", "revid": "767487", "url": "https://it.wikipedia.org/wiki?curid=8323898", "title": "Faat Kin\u00e9", "text": "Faat Kin\u00e9 \u00e8 un film del 2000 scritto e diretto da Ousmane Semb\u00e8ne."}
{"id": "8323907", "revid": "599013", "url": "https://it.wikipedia.org/wiki?curid=8323907", "title": "Ainise Havili", "text": "Carriera.\nClub.\nLa carriera di Ainise Havili inizia nei tornei scolastici texani, giocando per la . Dopo il diploma prosegue la sua carriera a livello universitario, partecipando alla NCAA Division I con la dal 2014 al 2017, raggiungendo le semifinali nazionali durante il suo \"sophomore year\" e ricevendo diversi riconoscimenti individuali.\nNella stagione 2019-20 firma il suo primo contratto professionistico in Svezia, ingaggiata dall', in Elitserien; tuttavia, nel novembre 2019, passa al , nella 1. Bundesliga tedesca per il resto dell'annata. Nella stagione seguente, invece, si accasa nella Sultanlar Ligi turca per difendere i colori del .\nNazionale.\nCon la nazionale Under-20 conquista la medaglia d'oro al campionato nordamericano Under-20 2014."}
{"id": "8323908", "revid": "723277", "url": "https://it.wikipedia.org/wiki?curid=8323908", "title": "Felix Anton Scheffler", "text": "Biografia.\nApprese i primi rudimenti di pittura da suo padre insieme con suo fratello Christoph Thomas: nel 1720 divenne allievo di Cosmas Damian Asam a Monaco di Baviera e attorno al 1726 studi\u00f2 a Stoccarda con Johann Friedrich Grooth.\nDecor\u00f2 la reggia di Durlach, capitale del margraviato di Baden-Durlach, e il palazzo episcopale di Worms per conto del principe-vescovo Francesco Luigi del Palatinato-Neuburg.\nFu chiamato in Slesia dai canonici della Santa Croce per decorare la loro chiesa a Nei\u00dfe. Si stabil\u00ec quindi a Breslavia, dove fu nominato pittore di corte dal cardinale Philipp Ludwig von Sinzendorf, principe-vescovo di Breslavia. Lavor\u00f2 anche in Boemia e Moravia.\nAlla morte del fratello, torn\u00f2 in Baviera per completare i suoi dipinti per l'abbazia di Ettal."}
{"id": "8323917", "revid": "287204", "url": "https://it.wikipedia.org/wiki?curid=8323917", "title": "Gerard Tlali Lerotholi", "text": "Biografia.\nGerard Tlali Lerotholi \u00e8 nato nella missione di San Giacomo a Mokhotlong e appartiene alla stirpe reale lesothiana.\nFormazione e ministero sacerdotale.\nNel 1975 \u00e8 entrato nel noviziato dei Missionari oblati di Maria Immacolata a Quthing. Il 25 gennaio 1976 ha emesso la prima professione. Ha studiato filosofia al seminario maggiore \"Sant'Agostino\" a Roma (Maseru) e teologia alla Pontificia Universit\u00e0 Gregoriana a Roma. Successivamente ha conseguito la licenza in Sacra Scrittura al Pontificio Istituto Biblico. Nel 1982 ha emesso la professione solenne.\nIl 3 gennaio 1982 \u00e8 stato ordinato presbitero. In seguito \u00e8 stato professore al seminario maggiore \"Sant'Agostino\" a Roma (Maseru) dal 1982 al 1987. Nel 1987 \u00e8 stato inviato in Canada per studi. Nel 1995 ha conseguito il dottorato in sacra teologia presso l'Universit\u00e0 San Paolo di Ottawa. Dal 1995 al 1999 \u00e8 stato assistente in una casa del suo ordine in Canada. Tornato in patria \u00e8 stato professore all'Universit\u00e0 Nazionale del Lesotho a Roma (Maseru), membro del consiglio superiore dell'ateneo; superiore del Pius XII College House; professore al seminario \"Sant'Agostino\" e cappellano cattolico dell'Universit\u00e0 nazionale.\nMinistero episcopale.\nIl 30 giugno 2009 papa Benedetto XVI lo ha nominato arcivescovo metropolita di Maseru. Ha ricevuto l'ordinazione episcopale il 12 settembre successivo dall'arcivescovo emerito di Maseru Bernard Mosiuoa Mohlalisi, co-consacranti il vescovo di Qacha's Nek Evaristus Thatho Bitsoane e il vescovo emerito di Mohale's Hoek Sebastian Koto Khoarai. Il 29 giugno 2010 il papa gli ha imposto il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano.\nHa partecipato alla II assemblea speciale per l'Africa del Sinodo dei vescovi che ha avuto luogo nella Citt\u00e0 del Vaticano dal 4 al 25 ottobre 2009 sul tema \"La Chiesa in Africa a servizio della riconciliazione, della giustizia e della pace. \"Voi siete il sale della terra ... Voi siete la luce del mondo\" (Mt 5, 13.14)\". In quell'assise ha parlato di come le elezioni nel suo paese siano state spesso seguite da disordini sociali poich\u00e9 i risultati sono stati contestati e che \"al Consiglio delle Chiese cristiane del Lesotho viene chiesto di mediare\" e \"spesso \u00e8 la Chiesa cattolica che svolge il ruolo pi\u00f9 importante nella risoluzione dei conflitti nel Lesotho\". Ha partecipato anche alla III assemblea generale straordinaria del Sinodo dei vescovi che ha avuto luogo nella Citt\u00e0 del Vaticano dal 5 al 19 ottobre 2014 sul tema \"Le sfide pastorali della famiglia nel contesto dell'evangelizzazione\" e alla XIV assemblea generale ordinaria del Sinodo dei vescovi che ha avuto luogo nella Citt\u00e0 del Vaticano dal 4 al 25 ottobre 2015 sul tema \"La vocazione e la missione della famiglia nella Chiesa e nel mondo contemporaneo\".\nDal maggio del 2011 \u00e8 presidente della Conferenza dei vescovi cattolici del Lesotho.\nNell'aprile del 2015 ha compiuto la visita \"ad limina\".\nL'11 novembre 2019 papa Francesco lo ha nominato membro del Pontificio consiglio della cultura.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8323918", "revid": "46291", "url": "https://it.wikipedia.org/wiki?curid=8323918", "title": "Onosma echioides", "text": "Onosma echioides \u00e8 una pianta della famiglia delle Boraginacee.\nTassonomia.\nSono note quattro sottospecie:"}
{"id": "8323926", "revid": "22356", "url": "https://it.wikipedia.org/wiki?curid=8323926", "title": "Nardonoides chardoni", "text": "Il nardonoide (Nardonoides chardoni) \u00e8 un pesce osseo estinto, appartenente ai gonorinchiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di dimensioni medie: gli esemplari pi\u00f9 grandi raggiungevano i 40 centimetri di lunghezza. Possedeva un corpo slanciato, con una testa molto grande. La pinna dorsale era piuttosto bassa e posta all'incirca a met\u00e0 del corpo, mentre le pinne pelviche, di piccole dimensioni, erano poste esattamente al di sotto di essa. La pinna anale, anch'essa piccola, era molto arretrata. Le pinne pettorali erano relativamente allungate, mentre la pinna caudale era profondamente biforcuta. Le scaglie erano cicloidi. \nAlcune caratteristiche primitive di \"Nardonoides\" erano la presenza di un osso iomandibolare grande, la terza vertebra piccola, la prima vertebra sopraneurale piccola ma comunque presente, le ossa della pinna caudale unite all'ultima vertebra tramite una struttura ossea molto sottile.\nClassificazione.\n\"Nardonoides chardoni\" venne descritto per la prima volta nel 2005 da Louis Taverne, sulla base di resti fossili ritrovati nella zona di Nard\u00f2, in provincia di Lecce. Taverne inizialmente attribu\u00ec i fossili a una nuova specie del genere \"Chanoides\" (C. chardoni), nell'ambito dei gonorinchiformi e della famiglia Chanidae (comprendente attualmente il solo \"Chanos chanos\"). Successivi studi hanno indicato che questa specie non era attribuibile a \"Chanoides\", ma a un genere a s\u00e9 stante, \"Nardonoides\" (Mayrinck et al., 2015). "}
{"id": "8323927", "revid": "599013", "url": "https://it.wikipedia.org/wiki?curid=8323927", "title": "Oleksandr Kobec'", "text": ""}
{"id": "8323928", "revid": "22356", "url": "https://it.wikipedia.org/wiki?curid=8323928", "title": "Nardonoides", "text": ""}
{"id": "8323930", "revid": "300067", "url": "https://it.wikipedia.org/wiki?curid=8323930", "title": "Oleksandr Kobets", "text": ""}
{"id": "8323934", "revid": "22356", "url": "https://it.wikipedia.org/wiki?curid=8323934", "title": "Aspesaipichthys cavaensis", "text": "L'aspesaipittide (Aspesaipichthys cavaensis) \u00e8 un pesce osseo estinto, appartenente ai paracantotterigi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia. \nDescrizione.\nQuesto pesce era di piccole dimensioni: l'olotipo \u00e8 lungo circa 7,5 centimetri. Possedeva un corpo corto e alto, appiattito lateralmente, una testa corta e alta e una pinna dorsale di forma slanciata, che andava decrescendo verso la regione caudale. La pinna caudale era posta al termine di un corto peduncolo, era biforcuta, di grandi dimensioni e dotata di 19 raggi principali. Le scaglie erano piccole e cicloidi.\nRispetto ad altre forme simili come \"Aipichthys\", questo pesce si distingueva per l\u2019atrofia della \"hyomandibula\" (un insieme di ossa che si trova in una regione vicina alla mandibola), per la perdita da parte di queste ossa di alcune espansioni, per il numero ridotto di vertebre, per la forma a botte della prima vertebra epurale e per la fusione di alcune vertebre dorsali. \nClassificazione.\n\"Aspesaipichthys\" \u00e8 un membro degli Aipichthyoidea, un gruppo di pesci di piccole dimensioni e dal corpo compresso lateralmente tipici del Cretaceo, dalla collocazione sistematica non chiara. All'interno del gruppo, sembra che \"Aspesaipichthys\" fosse strettamente imparentato con \"Aipichthyoides\" e \"Zoqueichthys\" (Alvarado-Ortega e Than-Marchese, 2012). \"Aspesaipichthys cavaensis\" venne descritto per la prima volta nel 2004, sulla base di un fossile (impronta e controimpronta) ritrovato nella localit\u00e0 Castello di Agnano nei pressi di Nard\u00f2, in provincia di Lecce."}
{"id": "8323935", "revid": "22356", "url": "https://it.wikipedia.org/wiki?curid=8323935", "title": "Aspesaipichthys", "text": ""}
{"id": "8323936", "revid": "104458", "url": "https://it.wikipedia.org/wiki?curid=8323936", "title": "Ania Caill", "text": ""}
{"id": "8323937", "revid": "300067", "url": "https://it.wikipedia.org/wiki?curid=8323937", "title": "Oleksandr Kobec", "text": ""}
{"id": "8323939", "revid": "22356", "url": "https://it.wikipedia.org/wiki?curid=8323939", "title": "Lecceclupea ehiravaensis", "text": "La lecceclupea (Lecceclupea ehiravaensis) \u00e8 un pesce osseo estinto, appartenente ai clupeiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era simile a un'aringa ed era di piccole dimensioni: i vari esemplari noti sono lunghi in media circa 5 centimetri. La pinna dorsale era di forma triangolare e posta all'incirca a met\u00e0 del corpo, mentre le pinne pelviche erano di piccole dimensioni e poste esattamente al di sotto della pinna dorsale. La pinna anale era bassa e allungata, molto arretrata e caratterizzata dagli ultimi due raggi ben separati dagli altri, che andavano cos\u00ec a formare una seconda piccola pinna anale. La pinna caudale era profondamente biforcuta. Altre caratteristiche di \"Lecceclupea\" includono le vertebre urale 1 e preurale 1 saldate tra loro e la vertebra preurale 2 autogena.\nClassificazione.\n\"Lecceclupea\" fa parte dei clupeiformi, il grande gruppo di pesci teleostei attualmente rappresentati da numerose forme come sardine, aringhe, acciughe, alose e spratti. In particolare, \"Lecceclupea\" \u00e8 stato attribuito alla trib\u00f9 degli Ehiravini (donde l'epiteto specifico) nella sottofamiglia Pellonulinae all'interno della famiglia Clupeidae.\n\"Lecceclupea ehiravaensis\" venne descritto per la prima volta nel 2011, sulla base di fossili ritrovati nei pressi di Nard\u00f2, in provincia di Lecce."}
{"id": "8323940", "revid": "22356", "url": "https://it.wikipedia.org/wiki?curid=8323940", "title": "Lecceclupea", "text": ""}
{"id": "8323942", "revid": "729019", "url": "https://it.wikipedia.org/wiki?curid=8323942", "title": "Tomos Williams", "text": "Biografia.\nWilliams inizi\u00f2 a giocare con i nel 2013. Fece tutta la trafila delle giovanili della nazionale gallese ed ebbe pure l'opportunit\u00e0 di giocare nel Galles VII. Durante la stagione 2016-17 cominci\u00f2 a giocare pi\u00f9 stabilmente nel suo club, e l'anno successivo fu uno dei protagonisti della vittoria nella finale di Challenge Cup contro il , segnando una meta nella partita che termin\u00f2 31-10.\nNel giugno 2018 ricevette la sua prima convocazione nel , debuttando in un \"test match\" contro il a Washington e segnando pure una meta nella partita che si concluse 22-20 per i gallesi. Fu selezionato dal C.T. Warren Gatland per disputare la e segn\u00f2 due mete contro e durante la fase a gironi."}
{"id": "8323943", "revid": "2184720", "url": "https://it.wikipedia.org/wiki?curid=8323943", "title": "Ringo Starr (singolo)", "text": "Ringo Starr \u00e8 un singolo del gruppo musicale italiano Pinguini Tattici Nucleari, pubblicato il 6 febbraio 2020 come primo estratto dalla ristampa del quarto album in studio \"Fuori dall'hype - Ringo Starr\".\nCon il brano, scritto dal frontman Riccardo Zanotti, il gruppo si \u00e8 presentato al Festival di Sanremo 2020, segnando la sua prima partecipazione alla kermesse musicale e classificandosi al terzo posto.\nDescrizione.\nIl brano \u00e8 un omaggio al batterista dei Beatles Ringo Starr e alle persone come lui che sanno imporsi rimanendo in disparte.\nIl testo, come in molte canzoni dei Pinguini Tattici Nucleari, contiene molte citazioni provenienti dal mondo della musica, del cinema e della televisione, partendo da \"Il cerchio della vita\" de \"Il re leone\" passando per il programma televisivo \"L'eredit\u00e0\" e Robin, riferito dapprima al Robin assistente di Batman e poi a Robin Scherbatsky, personaggio della serie televisiva \"How I Met Your Mother\". \u00c8 poi citato il singolo \"Africa\" dei Toto.\n\u00c8 stato frequentemente trasmesso in radio, raggiungendo la posizione numero 1 dell'airplay.\nVideo musicale.\nIl videoclip, diretto dai creativi di Sedici:9 e pubblicato il 6 febbraio 2020, \u00e8 ambientato durante il ballo \"Incanto sotto il mare\" del film \"Ritorno al futuro\": il frontman Riccardo Zanotti prende il posto del protagonista del film Marty McFly cantando e suonando la chitarra, mentre il resto del gruppo impersona i membri della band Marvin Berry and the Starlighters che suonava nel film. Degno di nota il fatto che il brano eseguito nel film in questa scena \u00e8 \"Earth Angel\" dei Penguins.\nSuccesso commerciale.\nIn Italia il brano \u00e8 stato il 33\u00ba pi\u00f9 trasmesso dalle radio nel 2020."}
{"id": "8323948", "revid": "767487", "url": "https://it.wikipedia.org/wiki?curid=8323948", "title": "Il re e la ballerina", "text": "Il re e la ballerina (\"The King and the Chorus Girl\") \u00e8 un film del 1937 diretto e prodotto da Mervyn LeRoy, interpretato da Fernand Gravey, Joan Blondell e Edward Everett Horton.\nTrama.\nAlfred VII \u00e8 un giovane e ricco sovrano che vive in esilio a Parigi, estremamente annoiato dalla vita e dedito all'alcool. Quando conosce una ragazza del coro che lavora alle Folies Berg\u00e8re, la invita nella sua residenza, ma si addormenta prima dell'appuntamento. L'indignazione della ragazza offre l'opportunit\u00e0 ai fedeli cortigiani del re di scuoterlo dalla sua apatia.\nIl film \u00e8 noto per essere l'unico con una sceneggiatura ufficialmente accreditata a Groucho Marx, scritta in collaborazione con Norman Krasna."}
{"id": "8323950", "revid": "767487", "url": "https://it.wikipedia.org/wiki?curid=8323950", "title": "One (rapper)", "text": "Ha debuttato nel 2015 come membro dell'ex duo hip-hop 1Punch con Kim Samuel. L'anno seguente ha firmato un contratto con la YG Entertainment. \u00c8 famoso per essere apparso nella quarta e quinta stagione di \"Show Me the Money\", oltre che in apparizioni in drama e film \"A Korean Odyssey\" (2017), \"Room No. 9\" (2018) e \"Geunyeo-ui sasaenghwal\" (2019).\nBiografia.\nJung Je-won \u00e8 nato il 29 marzo 1994 a Seul, in Corea del Sud. Durante la sua adolescenza, Jung sognava di diventare un regista. In particolare, ha citato i film di Quentin Tarantino come fonte d'ispirazione.\n2015\u20132016: 1Punch e \"Show Me the Money\".\nOne inizia la sua carriera il 23 gennaio 2015 come parte del duo hip hop 1Punch con Samuel, una collaborazione tra le etichette D-Business Entertainment e Brave Entertainment. Hanno debuttato con l'album singolo \"The Anthem\" con il brano principale \"Turn Me Back\". Il 21 settembre, One ha firmato un contratto con la YGE, in seguito alla sua apparizione nella quarta serie di \"Show Me the Money\". \u00c8 stato membro del \"Team Zipal\" con i produttori Zico e Paloalto fino alla sua eliminazione nel sesto episodio. L'anno seguente, \u00e8 tornato e ha partecipato alla quinta stagione della serie. Questa volta, come membro del Team AOMG sotto i produttori Simon D e Gray, si \u00e8 classificato al decimo posto nella stagione. Attraverso lo spettacolo, il singolo \"Comfortable\", una traccia in collaborazione con Simon D, Gray e lui stesso ha realizzato un perfetto all kill, superando tutte le classifiche sudcoreane dell'epoca.\nNel marzo 2016, One ha fatto la sua apparizione nel video musicale \"My Star\" di Lee Hi. Ha anche fatto una breve apparizione nel video musicale di \"Hit Me\" dei Mobb nel settembre dello stesso anno.\n2017\u2013presente: \"One Day\", debutto come attore, uscita dalla YG Entertainment e album di debutto.\nOne ha fatto il suo debutto come artista solista sotto la YG con l'album singolo \"One Day\" dell'11 luglio 2017. \u00c8 stato anche riferito che \u00e8 diventato il primo artista solista maschile a debuttare dall'etichetta in 14 anni dal debutto di Seven nel 2003, escluso Kang Seung-yoon che ha debuttato come solista nel 2013, ma successivamente ha debuttato nei Winner. Dal 15 al 21 luglio, \u00e8 stato inaugurato un negozio pop-up per One intitolato \"One Day One Week\" Magazine Shop, che mostra il suo album, i film di debutto e materiali esclusivi.\nA ottobre, la YG Entertainment ha annunciato che One avrebbe iniziato la sua carriera da attore con un ruolo di supporto nel drama \"A Korean Odyssey\" trasmesso a dicembre. A novembre, One \u00e8 stato scelto per il drama \"Anthology\" insieme a Shin Eun-soo.\nA febbraio, \u00e8 stato confermato che One e Soyou si sarebbero uniti nella seconda di \"Heart Signal\". Nel luglio 2018, One \u00e8 stato confermato per il suo debutto sul grande schermo con il film d'amore \"Goodbye Summer\" al fianco di Kim Bo-ra. Nel mese di agosto, \u00e8 stato scelto per il drama \"Room No. 9\". Lo stesso anno, \u00e8 stato scelto per il drama \"Arthdal Chronicles\" come versione pi\u00f9 giovane del personaggio di Jang Dong-gun. Nel 2019, \u00e8 stato scelto per il drama \"Geunyeo-ui sasaenghwal\".\nIl 17 luglio 2019 One ha lasciato la YGE, creando un'agenzia individuale per le sue attivit\u00e0 future. One ha pubblicato il suo primo album in studio, \"PRVT01\", l'11 novembre."}
{"id": "8323974", "revid": "599013", "url": "https://it.wikipedia.org/wiki?curid=8323974", "title": "J\u00fanior Lacayo", "text": "Carriera.\nClub.\nIl 1\u00ba luglio 2018 viene acquistato a titolo definitivo dalla squadra honduregna dell'.\nNazionale.\nCon l'Under-20 ha preso parte al Mondiale di categoria nel 2015."}
{"id": "8323975", "revid": "104458", "url": "https://it.wikipedia.org/wiki?curid=8323975", "title": "Ania Monica Caill", "text": "Biografia.\nAttiva in gare FIS dal novembre del 2010, la Caill ha esordito in Coppa Europa il 30 novembre 2012 a Kvitfjell in slalom gigante e in Coppa del Mondo il 14 dicembre 2013 a Sankt Moritz in supergigante, in entrambi i casi senza completare la prova. Ha debuttato ai Giochi olimpici invernali a , dove si \u00e8 piazzata 30\u00aa nel supergigante, 51\u00aa nello slalom gigante, 22\u00aa nella supercombinata e non ha completato la discesa libera, e ai Campionati mondiali a Vail/Beaver Creek 2015, dove si \u00e8 classificata 54\u00aa nello slalom gigante.\nAi XXIII Giochi olimpici invernali di \u00e8 stata 28\u00aa nella discesa libera e 36\u00aa nel supergigante, mentre l'anno dopo ai Mondiali di \u00c5re 2019 nelle medesime specialit\u00e0 si \u00e8 classificata rispettivamente al 37\u00ba e al 28\u00ba posto. Il 5 febbraio 2020 ha colto a Pila in discesa libera il suo primo podio in Coppa Europa (2\u00aa); ai Mondiali di Cortina d'Ampezzo 2021 si \u00e8 classificata 30\u00aa nella discesa libera.\nPalmar\u00e8s.\nSouth American Cup.\nSouth American Cup - vittorie.\nLegenda:\nDH = discesa libera"}
{"id": "8323978", "revid": "287204", "url": "https://it.wikipedia.org/wiki?curid=8323978", "title": "San Clemente del Tuy\u00fa", "text": "San Clemente del Tuy\u00fa \u00e8 una cittadina argentina della provincia di Buenos Aires affacciata sull'oceano Atlantico.\nGeografia fisica.\nSan Clemente del Tuy\u00fa \u00e8 situata nei pressi di punta Rasa, una punta sabbiosa che separa la baia di Samboromb\u00f3n, a ovest, dall'oceano Atlantico, a est. La costa, bassa e sabbiosa, ospita grandi spiagge che fanno della localit\u00e0 di San Clemente un'affermata meta turistica balneare in Argentina."}
{"id": "8323995", "revid": "212348", "url": "https://it.wikipedia.org/wiki?curid=8323995", "title": "Nils Courbaron", "text": " \nBiografia.\nCourbaron inizi\u00f2 a suonare la chitarra all'et\u00e0 di 13 anni influenzato da Alexi Laiho, Jeff Loomis, Kiko Loureiro e Michael Romeo. \u00c8 inoltre endorser per ESP Guitars."}
{"id": "8323996", "revid": "729019", "url": "https://it.wikipedia.org/wiki?curid=8323996", "title": "John Guedel", "text": "Co-cre\u00f2 e produsse le pi\u00f9 importanti trasmissioni radiofoniche di Art Linkletter e di Groucho Marx, tra cui \"You Bet Your Life,\" \"House Party\" e \"People Are Funny\". Inoltre co-scrisse \"The Adventures of Ozzie and Harriet\", che \u00e8 talvolta accreditato con il primo spot radiofonico cantato nel 1937, e co-produsse \"The Charlotte Greenwood Show\" alla radio.\nAll'inizio della sua carriera, lavor\u00f2 come sceneggiatore per la Hal Roach Studios, inclusi alcuni film della serie di Stanlio e Ollio e \"Simpatiche canaglie\". Il film del 1946 \"People Are Funny\" vede Guedel interpretato da Phillip Reed.\nFu sposato nel periodo 1957-1959 con l'attrice Helen Parrish."}
{"id": "8323999", "revid": "1498232", "url": "https://it.wikipedia.org/wiki?curid=8323999", "title": "Eden (Rancore)", "text": "Eden \u00e8 un singolo del rapper italiano Rancore, pubblicato il 6 febbraio 2020.\nDescrizione.\nScritto dallo stesso Rancore e dal produttore Dardust, il brano \u00e8 stato presentato al Festival di Sanremo 2020, segnando la prima partecipazione ufficiale del rapper alla kermesse musicale; in realt\u00e0 aveva preso parte anche all'edizione precedente, seppur non accreditato, durante le performance di Daniele Silvestri con il brano \"Argentovivo\". Il brano si \u00e8 classificato in decima posizione nella classifica finale e ha vinto il premio \"Sergio Bardotti\" per il miglior testo.\nVideo musicale.\nIl videoclip \u00e8 stato pubblicato il 6 febbraio 2020 attraverso il canale YouTube del cantante."}
{"id": "8324001", "revid": "123649733", "url": "https://it.wikipedia.org/wiki?curid=8324001", "title": "Nov\u00f6 Piano", "text": "Nov\u00f6 Piano \u00e8 un album di cover fatte con il pianoforte di hit degli anni '90/2000 di vari artisti del direttore d'orchestra nonch\u00e9 pianista francese Maxence Cyrin pubblicato nel 2009.\nNel 2015 \u00e8 stato pubblicato Nov\u00f6 Piano II come seconda parte del progetto."}
{"id": "8324002", "revid": "729019", "url": "https://it.wikipedia.org/wiki?curid=8324002", "title": "Owen Watkin", "text": "Biografia.\nFormatosi rugbisticamente nell'accademia degli , Watkin cominci\u00f2 a giocare nel Pro12 nel 2015 con lo stesso club. Nel novembre 2017 ricevette la sua prima convocazione internazionale con il in occasione di un \"test match\" contro l' disputato al Millennium Stadium. Il C.T. Warren Gatland lo selezion\u00f2 pure per disputare la in Giappone."}
{"id": "8324003", "revid": "163662", "url": "https://it.wikipedia.org/wiki?curid=8324003", "title": "Arthur Marx", "text": "Biografia.\nFiglio del comico e attore Groucho Marx e della sua prima moglie, Ruth Johnson, venne chiamato cos\u00ec in onore dello zio Arthur \"Harpo\" Marx.\nTrascorse i suoi primi anni accompagnando il padre nei circuiti vaudeville negli Stati Uniti e all'estero. Quando aveva 10 anni, la famiglia si trasfer\u00ec nel sud della California, dove i fratelli Marx intrapresero la loro carriera cinematografica."}
{"id": "8324005", "revid": "1418004", "url": "https://it.wikipedia.org/wiki?curid=8324005", "title": "Miles Franklin Award", "text": "Il Miles Franklin Literary Award \u00e8 uno dei pi\u00f9 importanti premi letterari australiani assegnato annualmente ad un romanzo di alto valore trattante un aspetto della vita australiana.\nIstituito per volont\u00e0 della scrittrice Miles Franklin che lasci\u00f2 in eredita il suo patrimonio stimato in 8922 sterline per fondare il riconoscimento, assegna al vincitore un premio in denaro di 60000 dollari."}
{"id": "8324025", "revid": "1305887", "url": "https://it.wikipedia.org/wiki?curid=8324025", "title": "Whatever Happened to Robot Jones?", "text": ""}
{"id": "8324035", "revid": "2184720", "url": "https://it.wikipedia.org/wiki?curid=8324035", "title": "Sincero (singolo)", "text": "Sincero \u00e8 un singolo del cantautore italiano Bugo, pubblicato il 5 febbraio 2020 come primo estratto dal nono album in studio \"Cristian Bugatti\".\nIl brano ha visto la partecipazione di Morgan, con il quale Bugo lo ha presentato al Festival di Sanremo 2020, segnando per Bugo la sua prima partecipazione alla kermesse musicale.\nDescrizione.\nIl brano \u00e8 stato composto da Bugo insieme a Simone Bertolotti e Andrea Bonomo, gi\u00e0 produttori dell'album \"Cristian Bugatti\". In un'intervista a Wired Italia, Bugo dichiara che \"Sincero\" era gi\u00e0 pronto nella primavera del 2019, e che solo dopo avrebbe contattato Morgan per proporgli un duetto.\nL'esclusione dal Festival di Sanremo 2020.\nIl 7 febbraio 2020, nel corso della quarta serata del 70\u00ba Festival di Sanremo, Morgan ha intonato la prima strofa del brano con un testo differente rispetto all'originale, in cui ha attaccato pesantemente Bugo.\nIl testo originale recitava:Il testo modificato da Morgan \u00e8 invece stato:\nAl termine di questa strofa Bugo ha abbandonato il palco visibilmente innervosito, e ci\u00f2 ha reso impossibile il normale proseguimento dell'esibizione. A seguito di ci\u00f2, \u00e8 stata presa la decisione di squalificare i due artisti dalla gara per defezione.\nIl motivo dell'attacco di Morgan nei confronti di Bugo sarebbe dovuto ad alcuni disaccordi nati tra i due artisti, in particolare dopo il cattivo esito dell\u2019esibizione della serata precedente, dedicata alle cover, in cui la coppia aveva eseguito una propria versione del brano \"Canzone per te\" di Sergio Endrigo, che aveva avuto un riscontro negativo ed era stata classificata all'ultimo posto dalla votazione dell'orchestra (da cui il verso \"la tua brutta figura di ieri sera\").\nIl video dell'accaduto, pubblicato sul canale ufficiale di YouTube della Rai, raggiunge la prima posizione in tendenze l'8 febbraio 2020 (l'esibizione avvenne nella notte tra il 7 e l'8, intorno all'1:43). Con 6,7 milioni di visualizzazioni \u00e8 diventato il video italiano pi\u00f9 visto nelle prime 24 ore dalla sua pubblicazione. Marted\u00ec 11 febbraio, il video, ancora in prima posizione in tendenze, ha raggiunto 10 milioni di visualizzazioni e quasi 15000 commenti, diventando a pieno titolo l'episodio centrale del Festival. La strofa cambiata \u00e8 diventata anche oggetto di un popolare meme.\nNel marzo 2021 Morgan ha pubblicato un videoclip della versione completa di \"Sincero\" con il testo cambiato, intitolata \"Le brutte intenzioni\". Nel giugno 2021 i giudici del Tribunale di Milano hanno ritenuto illecita la deformazione del testo originale ordinando a Morgan di rimuovere dalla sua pagina Instagram tali contenuti illeciti, di cessare future associazioni di Sincero al testo modificato disponendo una penale per ogni ulteriore violazione.\nVideo musicale.\nIl videoclip \u00e8 stato pubblicato il 5 febbraio 2020 sul canale YouTube di Bugo. Il video presenta inizialmente i due artisti seduti uno di fronte all'altro ma piuttosto lontani: Morgan su una poltrona gonfiabile, Bugo su un divano. Morgan sta sfogliando uno spartito di J. S. Bach, Bugo una copia de \"La potenza del pensiero\", del filosofo Giorgio Agamben."}
{"id": "8324046", "revid": "116129177", "url": "https://it.wikipedia.org/wiki?curid=8324046", "title": "Giaele uccide Sisara", "text": "Giaele uccide Sisara \u00e8 un dipinto di Gregorio Lazzarini, realizzato con la tecnica dell'olio su tela. Fa parte di una collezione privata.\nDescrizione.\nIl quadro riproduce l'episodio biblico, narrato nel Libro dei Giudici, in cui il giovane Sisara, condottiero al servizio del re dei Cananei, viene ucciso a tradimento nel sonno da Giaele, la donna che lo aveva ospitato presso di s\u00e9. Nell'opera di Lazzarini, Giaele non ha i tratti dell'eroina ispirata da Dio (come invece si vede bene nel dipinto \"Giaele e Sisara\" di Artemisia Gentileschi), ma appare piuttosto come bestiale assassina, torva nello sguardo mentre si appresta a conficcare il piolo nel cranio della vittima ignara; al contrario Sisara presenta tratti di indubbia bellezza, come se alludessero in qualche modo a un suo animo nobile, evidenziati dunque in modo da suscitare piet\u00e0 nello spettatore. Ci\u00f2 si riscontra anche in dipinti sullo stesso soggetto realizzati sempre tra i secoli XVII e XVIII da altri maestri, che probabilmente tengono conto della notazione biblica, contenuta nel cosiddetto \"Cantico di Debora\", testimoniante il grande attaccamento che il condottiero nemico degli Ebrei dimostrava verso la propria anziana madre. Molto forte risulta il contrasto tra la veste variopinta di Giaele e il fondo da cui tutta la sua figura si staglia; un fondo oscuro, bench\u00e9 sulla sinistra sia visibile una brocca appoggiata su un mobile di piccole dimensioni."}
{"id": "8324080", "revid": "767487", "url": "https://it.wikipedia.org/wiki?curid=8324080", "title": "National World War I Museum and Memorial", "text": "Il National World War I Museum and Memorial \u00e8 un museo dedicato alla prima guerra mondiale che si trova a Kansas City, Missouri.\nAperto al pubblico come Liberty Memorial Museum nel 1926, \u00e8 stato designato nel 2004 dal Congresso degli Stati Uniti come museo ufficiale americano dedicato alla prima guerra mondiale. Il museo e il memoriale sono gestiti da un'organizzazione no profit in collaborazione con il Board of Parks and Recreation Commissioners di Kansas City. Il 20 settembre 2006 \u00e8 stato inserito nella National Register of Historic Places e National Historic Landmark. Il museo \u00e8 stato riaperto al pubblico nel dicembre 2006 dopo un ampliamento. \nIl museo racconta la storia della Grande Guerra e dei relativi eventi dalle origini prima del 1914 fino all'armistizio del 1918 e alla Conferenza di pace di Parigi del 1919. Allo spazio espositivo posto all'interno della struttura di 3000 metri quadrati vi si accede attraverso un ponte di vetro posto sopra un campo di 9000 papaveri rossi."}
{"id": "8324081", "revid": "1782831", "url": "https://it.wikipedia.org/wiki?curid=8324081", "title": "Convocazioni per il campionato mondiale di calcio Under-20 2019", "text": "Elenco dei giocatori convocati da ciascuna Nazionale partecipante ai Mondiali di calcio Under-20 2019.\nGruppo A.\nPolonia.\nCommissario tecnico: Jacek Magiera\nColombia.\nCommissario tecnico: Arturo Reyes\nTahiti.\nCommissario tecnico: Bruno Tehaamoana\nSenegal.\nCommissario tecnico: Youssouph Dabo\nGruppo B.\nMessico.\nCommissario tecnico: Diego Ram\u00edrez\nItalia.\nCommissario tecnico: Paolo Nicolato\nGiappone.\nCommissario tecnico: Masanaga Kageyama\nEcuador.\nCommissario tecnico: Jorge C\u00e9lico\nGruppo C.\nHonduras.\nCommissario tecnico: Carlos T\u00e1bora\nNuova Zelanda.\nCommissario tecnico: Des Buckingham\nUruguay.\nCommissario tecnico: Gustavo Ferreyra\nNorvegia.\nCommissario tecnico: P\u00e5l Johansen\nGruppo D.\nQatar.\nCommissario tecnico: Bruno Pinheiro\nNigeria.\nCommissario tecnico: Paul Aigbogun\nUcraina.\nCommissario tecnico: Oleksandr Petrakov\nStati Uniti.\nCommissario tecnico: Tab Ramos\nGruppo E.\nPanama.\nCommissario tecnico: Jorge Dely Vald\u00e9s\nMali.\nCommissario tecnico: Mamoutou Kane\nFrancia.\nCommissario tecnico: Bernard Diom\u00e8de\nArabia Saudita.\nCommissario tecnico: Khaled Al-Atwi\nGruppo F.\nPortogallo.\nCommissario tecnico: H\u00e9lio Sousa\nCorea del Sud.\nCommissario tecnico: Chung Jung-yong\nArgentina.\nCommissario tecnico: Fernando Batista\nSudafrica.\nCommissario tecnico: Thabo Senong"}
{"id": "8324098", "revid": "2184720", "url": "https://it.wikipedia.org/wiki?curid=8324098", "title": "Finalmente io", "text": "Finalmente io \u00e8 un singolo della cantante italiana Irene Grandi, pubblicato il 5 febbraio 2020 come secondo estratto dal dodicesimo album in studio \"Grandissimo\".\nCon il brano, scritto da Vasco Rossi, la cantante si \u00e8 presentata al Festival di Sanremo 2020 e si \u00e8 classificata al 9\u00ba posto.\nDescrizione.\nIl tema centrale della canzone \u00e8 l'amore per la musica e per la libert\u00e0 e come questi possano superare qualsiasi inquietudine e difficolt\u00e0.\nVideo musicale.\nIl videoclip \u00e8 stato reso disponibile il 5 febbraio 2020 sul canale Vevo-YouTube della cantante. Il video mostra due scenari che si alternano: Irene Grandi, sola, in una camera da letto, mentre d\u00e0 voce alla canzone, e in contemporanea viene mostrata esibirsi davanti ad un pubblico grintoso ed emozionato."}
{"id": "8324100", "revid": "2184720", "url": "https://it.wikipedia.org/wiki?curid=8324100", "title": "Carioca (Raphael Gualazzi)", "text": "Carioca \u00e8 un singolo dal cantante italiano Raphael Gualazzi, pubblicato il 5 febbraio 2020 come primo estratto dal quinto album in studio \"Ho un piano\".\nDescrizione.\nIl brano \u00e8 stato presentato al Festival di Sanremo 2020, dove si \u00e8 classificato all'11\u00ba posto."}
{"id": "8324146", "revid": "1702319", "url": "https://it.wikipedia.org/wiki?curid=8324146", "title": "Chiesa di Santa Maria Assunta (Gussago)", "text": "La chiesa prepositurale di Santa Maria Assunta \u00e8 la parrocchiale di Gussago, in provincia e diocesi di Brescia; fa parte della zona pastorale di Gussago.\nStoria.\nLa prima pietra della chiesa fu posta nel 1743; la struttura, edificata in stile neoclassico su progetto di Giorgio Massari, venne terminata nel 1760.&lt;br&gt;Nel secolo successivo l'interno della chiesa fu decorato e venne decorata la facciata, disegnata da Rodolfo Vantini e Luigi Donegani.&lt;br&gt;Nel 1857 fu costruita la scalinata d'accesso alla parrocchiale, mentre nel 1879 quest'ultima venne dotata dell'organo, opera della ditta Tonoli. &lt;br&gt;Nel 1931 fu iniziato il campanile.&lt;br&gt;La chiesa venne consacrata nel 1950.\nInterno.\nOpere di pregio conservate all'interno della chiesa sono il cinquecentesco fonte battesimale, la tela raffigurante l\"'Angelo della Purit\u00e0\", realizzata nel 1855 da Angelo Inganni, il settecentesco altare del Rosario, la pala con soggetto la \"Madonna del Rosario assieme ai Santo Domenico, Fermo, Apollonia e Lucia\", opera di Sante Cattaneo, dello stesso autore la tela della \"Predicazione del Battista\", la statua dell'\"Angelo della Rivelazione\", scolpita da Domenico Ghidoni, e l'affresco che ha come soggetto \"San Giovanni Battista\", dipinto da Tita Mozzoni nel 1945."}
{"id": "8324153", "revid": "767487", "url": "https://it.wikipedia.org/wiki?curid=8324153", "title": "Young as You Feel (film 1931)", "text": "Young as You Feel \u00e8 un film del 1931 diretto da Frank Borzage. La sceneggiatura di Edwin J. Burke si basa su \"Father and the Boys\", lavoro teatrale di George Ade andato in scena in prima a New York il 2 marzo 1908 all'Empire Theatre.\nProduzione.\nIl film fu prodotto dalla Fox Film Corporation con i titoli di lavorazione \"Father and the Boys\" (dalla commedia originale) e \"Cure for the Blues\".\nDistribuzione.\nIl copyright del film, richiesto dalla Fox, fu registrato il 14 aprile 1931 con il numero LP2355.&lt;br&gt;\nDistribuito dalla Fox Film Corporation, il film usc\u00ec nelle sale statunitensi il 23 agosto 1931 dopo essere stato presentato in prima a New York il 7 agosto 1931. In Irlanda, usc\u00ec l'11 dicembre 1931; in Svezia, il 7 marzo 1932 con il titolo \"Yngre och yngre dag f\u00f6r dag\"; in Finlandia, il 15 maggio 1932. In Brasile, fu ribattezzato \"Mocidade Ainda que Tarde\", in Spagna \"Nunca es tarde\"."}
{"id": "8324159", "revid": "113662984", "url": "https://it.wikipedia.org/wiki?curid=8324159", "title": "Il confronto", "text": " Il confronto \u00e8 un singolo dal cantante italiano Marco Masini, pubblicato il 5 febbraio 2020.\nCon questo brano il cantante si \u00e8 presentato al Festival di Sanremo 2020, arrivando 15\u00ba.\nVideo musicale.\nIl videoclip \u00e8 stato pubblicato il 5 febbraio 2020 sul canale Vevo-YouTube del cantante."}
{"id": "8324162", "revid": "1573940", "url": "https://it.wikipedia.org/wiki?curid=8324162", "title": "Lanius sphenocercus", "text": "L'averla maggiore cinese (Lanius sphenocercus ) \u00e8 un uccello passeriforme della famiglia Laniidae.\nCollegamenti esterni.\n "}
{"id": "8324163", "revid": "120528632", "url": "https://it.wikipedia.org/wiki?curid=8324163", "title": "Prato fiorito (disegno)", "text": "Prato Fiorito \u00e8 un disegno di Giuseppe Pellizza da Volpedo del 1900, realizzato a carboncino con tracce \ndi gesso bianco su carta marroncino incollata su tela.\nCompare nel Catalogo Generale (A. Scotti) come Paesaggio con Pecore e ragazzina\nSul retro, \u00e8 presente un'iscrizione autografa della figlia dell'artista: \" Dichiaro questo disegno dal titolo \u2018Prato fiorito\u2019 opera di mio padre Giuseppe Pellizza da Volpedo. In fede la figlia Nerina Pellizza. Volpedo 19-1-1938 - A.XVI\u201d\nIl soggetto rientra nel progetto generale concepito attorno al 1900 da Pellizza da Volpedo che prevedeva un ciclo complesso di opere che sviluppassero i temi eterni della vita, quali l\u2019amore, il lavoro e la morte. In particolare il soggetto \u00e8 legato al dipinto \u2018Prato Fiorito\u2019 conservato alla Galleria Nazionale d'Arte Moderna, di Roma.\nIl disegno compare in una fotografia di Domenico Sartorio del 1937 dello Studio di Giuseppe Pellizza da Volpedo nel suo paese natale (Volpedo, in provincia di Alessandria), ove ora \u00e8 esposto."}
{"id": "8324165", "revid": "767487", "url": "https://it.wikipedia.org/wiki?curid=8324165", "title": "Slittino ai III Giochi olimpici giovanili invernali - Doppio femminile", "text": "Nello slittino ai III Giochi olimpici giovanili invernali di Losanna 2020 la gara del doppio femminile si \u00e8 tenuta il 18 gennaio a Sankt Moritz, in Svizzera, sulla pista Olympia Bobrun St. Moritz\u2013Celerina.\nSino alle precedente rassegna olimpica di la disciplina del doppio era ambosessi, ovvero le coppie potevano essere composte da due ragazzi, due ragazze o un ragazzo e una ragazza; a partire da questa edizione dei giochi venne invece istituita la separazione di genere, con l'introduzione di due distinte gare: una per le ragazze e una per i ragazzi.\nHanno preso parte alla competizione 22 atlete in rappresentanza di 11 differenti nazioni. La medaglia d'oro \u00e8 stata conquistata dalla coppia tedesca formata da Jessica Degenhardt e Vanessa Schneider, davanti a quella canadese composta da Caitlin Nash e Natalie Corless, medaglia d'argento, e a quella lettone costituita da Viktorija Ziedi\u0146a e Sel\u012bna Zvilna, bronzo.\nRisultato.\nData: Sabato 18 gennaio 2020\nOra locale 1\u00aa manche: 11:00\nOra locale 2\u00aa manche: 12:00\nPista: Olympia Bobrun St. Moritz\u2013Celerina\nLegenda:"}
{"id": "8324166", "revid": "205250", "url": "https://it.wikipedia.org/wiki?curid=8324166", "title": "Giuseppe Giliberti (storico)", "text": "Biografia.\nSi forma nell'Universit\u00e0 degli Studi di Napoli Federico II, dove \u00e8 allievo di Francesco Paolo Casavola. I suoi studi in materia di diritto romano e di lavoro nel mondo antico sono influenzati dal pensiero di Francesco De Martino.\nNel 1986 viene chiamato ad occupare, come professore associato, la cattedra di Storia della Costituzione Romana all'Universit\u00e0 degli Studi di Urbino \"Carlo Bo\", dove nel 2000 diventa ordinario di Fondamenti del diritto europeo. Ricopre gli incarichi di membro del Consiglio di Amministrazione, Presidente del Corso di Laurea in Cooperazione internazionale, Presidente della Scuola di Giurisprudenza e membro del Consiglio Direttivo del Dottorato in Global Studies. \nUn particolare aspetto della sua attivit\u00e0 professionale \u00e8 rappresentato, a partire dalla fine degli anni Ottanta, dall'insegnamento dei diritti umani, cui lo indirizza la sua collaborazione con Amnesty International. Tiene corsi di Diritti fondamentali e di Sviluppo umano nelle Universit\u00e0 di Urbino, Bologna, Tarragona, Firenze e Hanoi. Nel 1995 promuove l'istituzione del Premio Ren\u00e9 Cassin della Presidenza della Regione Emilia-Romagna, del quale \u00e8 tuttora Coordinatore scientifico.\nDalla fine degli anni Novanta, si occupa sempre pi\u00f9 attivamente di relazioni internazionali, soprattutto con l'area mediterranea. A lungo ha l'incarico di Delegato rettorale ai rapporti internazionali dell'Universit\u00e0 di Urbino. \nCoordina la Rete Tematica Erasmus \"Una filosofia per l'Europa\", collabora a progetti di cooperazione con il Ministero dell'Universit\u00e0 e della Ricerca e con il Ministero degli Affari Esteri. In questo ambito di attivit\u00e0, contribuisce alla creazione di diverse istituzioni per la collaborazione culturale tra l'Unione Europea e i paesi del Sud del Mediterraneo. Tra queste, l'Euro-Mediterranean University di Pirano (Slovenia), di cui \u00e8 stato Presidente del Management Board dal 2014 al 2019, e la Rete Italiana per il Dialogo Euro-Mediterraneo, della quale \u00e8 Presidente dal 2019. \nFa parte del Consiglio d'indirizzo della Fondazione Renzo Imbeni per un'Europa dei diritti. Dirige la rivista Cultura giuridica e diritto vivente e la collana di studi euro-mediterranei EPHESO per la Cisalpino-Monduzzi di Milano."}
{"id": "8324171", "revid": "1573940", "url": "https://it.wikipedia.org/wiki?curid=8324171", "title": "Eunectes deschauenseei", "text": "Eunectes deschauenseei \u00e8 una specie di anaconda endemica del Sud America.\nDistribuzione e habitat.\nLa specie \u00e8 diffusa nel nord del Brasile (Amap\u00e1, Par\u00e1) e nella Guyana francese."}
{"id": "8324180", "revid": "214753", "url": "https://it.wikipedia.org/wiki?curid=8324180", "title": "Slittino ai III Giochi olimpici giovanili invernali - Doppio maschile", "text": "Nello slittino ai III Giochi olimpici giovanili invernali di Losanna 2020 la gara del doppio maschile si \u00e8 tenuta il 17 gennaio a Sankt Moritz, in Svizzera, sulla pista Olympia Bobrun St. Moritz\u2013Celerina.\nSino alle precedente rassegna olimpica di la disciplina del doppio era ambosessi, ovvero le coppie potevano essere composte da due ragazzi, due ragazze o un ragazzo e una ragazza; a partire da questa edizione dei giochi venne invece istituita la separazione di genere, con l'introduzione di due distinte gare: una per le ragazze e una per i ragazzi.\nHanno preso parte alla competizione 22 atleti in rappresentanza di 11 differenti nazioni, di cui una coppia non si \u00e8 presentata alla partenza. La medaglia d'oro \u00e8 stata conquistata dalla coppia tedesca formata da Moritz J\u00e4ger e Valentin Steudte, davanti a quella lettone composta da Kaspars Rinks e Ardis Liepi\u0146\u0161, medaglia d'argento, e a quella russa costituita da Michail Karnauchov e Jurij \u010cirva, bronzo.\nRisultato.\nData: Venerd\u00ec 17 gennaio 2020\nOra locale 1\u00aa manche: 11:00\nOra locale 2\u00aa manche: 11:50\nPista: Olympia Bobrun St. Moritz\u2013Celerina\nLegenda:"}
{"id": "8324204", "revid": "729019", "url": "https://it.wikipedia.org/wiki?curid=8324204", "title": "Federico Antonio di Hohenzollern-Hechingen", "text": "Biografia.\nFederico Antonio era figlio del conte Ermanno Federico di Hohenzollern-Hechingen (1665\u20131733) e della contessa Josepha von Oettingen-Spielberg (1694\u20131778).\nIntrapresa la carriera militare, dal 1764 al 1773, Federico Antonio fu comandante del 28\u00ba reggimento di cavalleria imperiale col grado di colonnello. Dal 1775 al 1780 divenne assistente dell'arciduca Massimiliano e dal 1780 al 1798 fu proprietario del 4\u00ba reggimento di cavalleria, il pi\u00f9 antico reggimento di cavalleria dell'esercito imperiale. Successivamente divenne proprietario dell'8\u00ba reggimento corazzieri composto in tutto da 975 uomini e 1031 cavalli, divisi in sei squadroni ciascuno.\nQuando il principato di Hohenzollern si un\u00ec alla Confederazione del Reno nel 1806, a lui e a tutti i suoi familiari venne assegnato il titolo di principe, che fino a quel momento era dovuto solo al capo della casa.\nMatrimoni e figli.\nFederico Antonio di Hohenzollern-Hechingen spos\u00f2 la contessa Ernestine-Josepha von Sobeck-Kornitz il 17 maggio 1774. Sua moglie era la figlia del presidente del tribunale imperiale della Slesia austriaca, il conte Felix Erdmann Sobeck von Kornitz (\u2020 1768). Da questo matrimonio nacquero i seguenti eredi:"}
{"id": "8324217", "revid": "287204", "url": "https://it.wikipedia.org/wiki?curid=8324217", "title": "Sincero", "text": ""}
{"id": "8324220", "revid": "1008732", "url": "https://it.wikipedia.org/wiki?curid=8324220", "title": "HIP 57050", "text": "HIP 57050 (Gliese 1148 / Ross 1003 / LHS 2443) \u00e8 una stella della costellazione dell'Orsa Maggiore, distante 36 anni luce dal sistema solare, attorno alla quale orbitano 2 pianeti extrasolari.\nNelle immediate vicinanze del Sole \u00e8 una delle stelle con la pi\u00f9 alta metallicit\u00e0, circa il 35% maggiore rispetto a quella del Sole.\nCaratteristiche.\nHIP 57050 \u00e8 una debole nana rossa avente una massa e un raggio che sono rispettivamente il 35% e il 40% di quelli del Sole, mentre la sua temperatura superficiale \u00e8 attorno ai 3360\u00a0K.\nSistema planetario.\nUn gruppo guidato dall'astronomo Nader Haghighipour ha scoperto nel 2010 un pianeta gigante gassoso delle dimensioni di Saturno nella zona abitabile della stella. Secondo gli scopritori, HIP 57050 b fornisce un'ulteriore prova a supporto della teoria che le stelle di classe M che hanno pianeti tendono ad essere ricche di metalli, correlazione gi\u00e0 osservata nelle stelle di classe F, G e K.\nAlla temperatura prevista sul pianeta, di circa 230 K, l'atmosfera pu\u00f2 contenere nubi d'acqua, potenzialmente rilevabili dal telescopio spaziale Hubble se fosse in grado di catturare un transito planetario.\nGli scopritori del pianeta hanno ipotizzato la possibilit\u00e0 che esista una luna abitabile attorno al gigante gassoso:\n\"Facendo un'analogia con il nostro sistema solare, dove i giganti gassosi hanno dozzine di lune, ci si potrebbe aspettare che anche HIP 57050 b ospiti dei satelliti naturali. Nel nostro sistema solare, i satelliti dei giganti gassosi hanno mediamente lo 0,02% delle masse dei loro pianeti, quindi nel caso di HIP 57050 b un satellite potrebbe avere il \u223c2% della massa terrestre (circa come Titano). Mentre l'esoluna sarebbe certamente nella zona abitabile della stella, un oggetto con solo 1/5 della massa di Marte non \u00e8 probabilmente tra i migliori mondi potenzialmente abitabili, sotto vari punti di vista. In ogni caso, il rilevamento diretto di tale luna \u00e8 estremamente difficile\".\nPaul Gilster della Tau Zero Foundation pensa che in base alla conoscenza dei giganti gassosi nel nostro sistema solare, sia naturale supporre che questo sia un mondo dotato di esolune e, in tal caso, la loro posizione nella zona abitabile disegna inevitabili confronti con mondi immaginari come Pandora, esoluna fittizia e scenario del film Avatar. Gilster ha suggerito che una luna di dimensioni terrestri potrebbe esistere se si fosse formata in modo indipendente e fosse stata catturata in seguito dal pianeta gigante.\nUlteriori rilevazioni della velocit\u00e0 radiale della stella hanno consentito la scoperta di un secondo pianeta nel 2017, anch'esso gigante gassoso in orbita a quasi 1 UA dalla stella, oltre il limite della neve."}
{"id": "8324224", "revid": "838137", "url": "https://it.wikipedia.org/wiki?curid=8324224", "title": "Giovanni Nepomuceno Carlo di Hohenzollern-Hechingen", "text": "Biografia.\nGiovanni Nepomuceno Carlo era membro di una linea secondaria e di fede cattolica della famiglia regnante prussiana degli Hohenzollern, gli Hohenzollern-Hechingen. Era il pi\u00f9 giovane dei tredici figli del feldmaresciallo imperiale Ermanno Federico di Hohenzollern-Hechingen (1665\u20131733) e della sua seconda moglie, la contessa Giuseppa di Oettingen-Spielberg.\nIntrapresa la carriera ecclesiastica, venne ordinato diacono il 1\u00ba giugno 1777 nella Cattedrale di Varsavia, dove pure ricevette l'ordinazione sacerdotale il 29 giugno di quello stesso anno per mano di Antoni Kazimierz Ostrowski, arcivescovo di Gniezno, a cui Varsavia era assoggettata.\nIl 20 luglio 1778 Carlo di Hohenzollern-Hechingen divenne abate dei monasteri di Oliwa e Pelplin, nonch\u00e9 vescovo ausiliare di Kulm e vescovo titolare di Dibon. Fu consacrato dal vescovo Ignacy B\u0142a\u017cej Franciszek Krasicki, coadiuvato dai vescovi Andrzej Ignacy Bajer, vescovo di Kulm, e Karl Friedrich von Zehmen, vescovo titolare di Lete. Dal 1785 al 1795 fu vescovo di Kulm e dal 1795 al 1803 principe vescovo di Varmia. Dopo un periodo di sede vacante in quest'ultima diocesi, a seguito della sua morte, nel 1817 venne prescelto suo nipote, Giuseppe di Hohenzollern-Hechingen il quale, sotto la sua influenza, aveva pure intrapreso la carriera ecclesiastica.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8324227", "revid": "112621949", "url": "https://it.wikipedia.org/wiki?curid=8324227", "title": "Cretatriacanthus guidottii", "text": "Il cretatriacanto (Cretatriacanthus guidottii) \u00e8 un pesce osseo estinto, appartenente ai tetraodontiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia. \nDescrizione.\nQuesto pesce era di piccola taglia e non superava di molto i tre centimetri di lunghezza. Era dotato di un corpo alto e corto, e di una testa fornita di grandi occhi. \"Cretatriacanthus\" era caratterizzato da una coda a ventaglio priva di lobi. Tra le caratteristiche morfologiche proprie di \"Cretatriacanthus\" vi sono una spina sul dorso prominente e posizionata anteriormente, una seconda spina sul dorso di grande lunghezza, altre spine decrescenti in lunghezza, pinne pelviche con una spina ventrale robusta di lunghezza maggiore e due raggi rudimentali, un muso corto, scaglie piatte esagonali sulla testa.\nClassificazione.\n\"Cretatriacanthus\" era un rappresentante dei tetraodontiformi, un gruppo di pesci attualmente rappresentati da numerose forme quali i pesci palla, i pesci istrice e i pesci scatola. \"Cretatriacanthus\", in particolare, \u00e8 considerato il genere eponimo della famiglia Cretatriacanthidae nel gruppo dei Plectocretacicoidea, comprendente altri tetraodontiformi cretacei come \"Plectocretacicus\". Un animale affine era \"Slovenitriacanthus\". \n\"Cretatriacanthus guidottii\" venne descritto per la prima volta nel 1996 da Tyler e Sorbini, sulla base di un esemplare fossile ritrovato nei ressi di Nard\u00f2, in provincia di Lecce."}
{"id": "8324228", "revid": "22356", "url": "https://it.wikipedia.org/wiki?curid=8324228", "title": "Cretatriacanthus", "text": ""}
{"id": "8324229", "revid": "80030", "url": "https://it.wikipedia.org/wiki?curid=8324229", "title": "Museo diocesano di Amalfi", "text": ""}
{"id": "8324231", "revid": "80030", "url": "https://it.wikipedia.org/wiki?curid=8324231", "title": "Museo diocesano di Rieti", "text": ""}
{"id": "8324233", "revid": "80030", "url": "https://it.wikipedia.org/wiki?curid=8324233", "title": "Museo diocesano di Ortona", "text": ""}
{"id": "8324235", "revid": "80030", "url": "https://it.wikipedia.org/wiki?curid=8324235", "title": "Museo diocesano di Caltanissetta", "text": ""}
{"id": "8324237", "revid": "80030", "url": "https://it.wikipedia.org/wiki?curid=8324237", "title": "Museo diocesano di Pozzuoli", "text": ""}
{"id": "8324238", "revid": "80030", "url": "https://it.wikipedia.org/wiki?curid=8324238", "title": "Museo diocesano di Padova", "text": ""}
{"id": "8324239", "revid": "80030", "url": "https://it.wikipedia.org/wiki?curid=8324239", "title": "Museo diocesano di Bobbio", "text": ""}
{"id": "8324240", "revid": "80030", "url": "https://it.wikipedia.org/wiki?curid=8324240", "title": "Museo diocesano di Senigallia", "text": ""}
{"id": "8324242", "revid": "22356", "url": "https://it.wikipedia.org/wiki?curid=8324242", "title": "Gasterorhamphosus zuppichinii", "text": "Il gasteroranfoso (Gasterorhamphosus zuppichinii) \u00e8 un pesce osseo estinto, appartenente ai gasterosteiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni, e non doveva superare i 5 centimetri di lunghezza. Era un pesce assai simile all'attuale pesce trombetta (\"Macroramphosus scolopax\") e come questo possedeva un muso molto allungato, anche se non quanto quello della specie attuale. Come nella specie attuale, era presente una grande e robusta spina sul dorso, dal margine posteriore seghettato. Tra le caratteristiche peculiari di questo pesce vi erano il capo compresso lateralmente, il muso allungato dovuto al preopercolo ben sviluppato, 17 o 18 vertebre di cui 9 o 10 caudali.\nClassificazione.\n\"Gasterorhamphosus\" \u00e8 un rappresentante dei gasterosteiformi, il gruppo di pesci attualmente rappresentati dagli spinarelli e dai pesci trombetta, a volte considerati parte dei singnatiformi. \n\"Gasterorhamphosus zuppichinii\" venne descritto per la prima volta nel 1981 da Lorenzo Sorbini, sulla base di fossili ritrovati nella zona di Nard\u00f2, in provincia di Lecce. Questa specie \u00e8 stata la prima specie di pesce descritta proveniente dai giacimenti fossiliferi di Nard\u00f2. \nPaleoecologia.\nEsemplari simili a \"Gasterorhamphosus\" sono oggi pelagici o semipelagici, nuotano debolmente o vengono trasportati dalla corrente; sono distribuiti ampiamente nei mari tropicali, subtropicali e temperati."}
{"id": "8324243", "revid": "22356", "url": "https://it.wikipedia.org/wiki?curid=8324243", "title": "Gasterorhamphosus", "text": ""}
{"id": "8324245", "revid": "1442080", "url": "https://it.wikipedia.org/wiki?curid=8324245", "title": "Anebodon luoi", "text": " \nL'anebodonte (Anebodon luoi) \u00e8 un mammifero estinto, appartenente ai simmetrodonti. Visse nel Cretaceo inferiore (Aptiano, circa 125 - 122 milioni di anni fa) e i suoi resti fossili sono stati ritrovati in Cina.\nDescrizione.\nQuesto mammifero \u00e8 noto solo per un cranio con mandibola ben conservati. Il cranio \u00e8 lungo e basso, con alcune caratteristiche primitive quali la presenza di una \"septomaxilla\" piuttosto grande e la conformazione del frontale e del lacrimale simile a quella dei mammaliaformi arcaici come \"Morganucodon\" e \"Haldanodon\". Era presente un foro nel palato, forse un canale palatino (caratteristica per\u00f2 dei soli mammiferi teri e del multitubercolato \"Kryptobaatar\". \"Anebodon\" era privo dei numerosi molari tipici dei simmetrodonti derivati, e differiva da \"Zhangheotherium\" e \"Maotherium\" nella formula dentaria, pi\u00f9 simile a quella di \"Tinodon\" o dei Peramuridae. I primi premolari superiori e inferiori erano fortemente molariformi. \nClassificazione.\n\"Anebodon\" sembrerebbe essere stato un simmetrodonte arcaico, e potrebbe rappresentare un membro primitivo della famiglia Zhangheotheriidae. \"Anebodon luoi\" venne descritto per la prima volta nel 2016, sulla base di un fossile ritrovato nella formazione Yixian, nel sito di Lujiatun nella provincia di Liaoning in Cina."}
{"id": "8324246", "revid": "22356", "url": "https://it.wikipedia.org/wiki?curid=8324246", "title": "Anebodon", "text": ""}
{"id": "8324255", "revid": "1505830", "url": "https://it.wikipedia.org/wiki?curid=8324255", "title": "Rosa Junck", "text": "Biografia.\nLa Junck visse in Italia dal 1890 e fu un esperantista dal 1897. Recit\u00f2 una poesia al 1\u00ba Congresso mondiale di esperanto a Boulogne-sur-Mer; secondo LL Zamenhof, era una modella della pronuncia dell'esperanto e una regina \"incoronata\" della declamazione dell'esperanto. Divenne vicepresidente della gruppo di Bordighera, che fond\u00f2 con Clarence Bicknell nel 1910. \nJunck ha scritto numerosi articoli sull'esperanto e sui giornali italiani ed esperanto. Ha tradotto \"Floro de Pasinto\" (1906) e \"Kverko kaj floro\" (1906), entrambi di Edmondo De Amicis e si \u00e8 occupata della traduzione italiana del \"Fundamento de Esperanto .\""}
{"id": "8324262", "revid": "767487", "url": "https://it.wikipedia.org/wiki?curid=8324262", "title": "Orchidea bianca", "text": "Orchidea bianca (\"The Other Love\") \u00e8 un film del 1947 diretto da Andr\u00e9 De Toth e ispirato al racconto \"Beyond\" di Erich M. Remarque."}
{"id": "8324268", "revid": "1573940", "url": "https://it.wikipedia.org/wiki?curid=8324268", "title": "Chiesa di San Lorenzo Diacono e Martire (Dozza)", "text": "La chiesa di San Lorenzo Diacono e Martire \u00e8 la parrocchiale di Dozza nella localit\u00e0 Piscerano, appartenente alla citt\u00e0 metropolitana di Bologna. Risale al XIV secolo.\nStoria.\nPieve di San Lorenzo in Piscerano.\nLa pieve con dedica a San Lorenzo nella localit\u00e0 di Piscerano sembra esistesse gi\u00e0 al tempo dei Carolingi e fu citata in un documento notarile nel 1019. Questo fa supporre che possa essere stata una delle prime nella diocesi di Imola.\nNel 1345 venne ricordata con la denominazione di \"Sabbioso\", in riferimento al torrente vicino.\nL'edificio venne descritto ancora nel XIV secolo con struttura muraria antica e con un soffitto in gesso. Nella sala erano presenti due altari, uno dedicato al Santissimo Sacramento con la pala raffigurante San Lorenzo e un secondo dedicato al Crocifisso, voluto da don Nicola Ronconi.\nNel 1574 l'edificio versava in un grave stato di abbandono e degrado e fu imposto il suo restauro. La facciata venne rivista, vi fu dipinto il nome di San Lorenzo e vennero create due finestre ad oculo per illuminare l'interno della navata.\nModerna chiesa di San Lorenzo.\nDurante la prima met\u00e0 del XIX secolo l'antico edificio medievale fu oggetto di ricostruzione ed ampliamento.\nIl territorio della chiesa nel 1810 divenne parte della zona amministrata da Imola poi, con la restaurazione ed il ritorno sotto lo Stato Pontificio entr\u00f2 nella legazione pontificia di Ravenna. Nel 1859 infine, dal punto di vista amministrativo civile, il territorio rientr\u00f2 nella provincia di Bologna.\nNel biennio 1988-1989 \u00e8 stata oggetto di un intervento di restauro conservativo.\nDescrizione.\nLa chiesa \u00e8 orientata verso est. La navata \u00e8 unica, con volta. L'altar maggiore \u00e8 dedicato a San Lorenzo e gli altri due alla Beata Vergine del Consiglio e al Crocifisso.\nNella sala sono conservati \"Sant'Anna con Maria Bambina\", della scuola dei Carracci, e la \"Madonna col Bambino e San Giovannino\", che ricorda lo stile di Raffaello."}
{"id": "8324281", "revid": "125093322", "url": "https://it.wikipedia.org/wiki?curid=8324281", "title": "Abbazia di Grafschaft", "text": "L'abbazia di Grafschaft \u00e8 un antico monastero benedettino situato nel territorio di Schmallenberg.\nStoria.\nL'abbazia benedettina di Grafschaft sorge ai piedi del Wilzenberg e fu fondata nel 1072 da Annone, arcivescovo di Colonia. I primi monaci provenivano dall'abbazia di Siegburg, fondata dallo stesso Annone. Distrutta da un incendio nel 1270, fu presto ricostruita.\nDopo una fase di declino, nel 1508 il monastero entr\u00f2 a far parte della congregazione di Bursfelde e fu riformato.\nTra il 1729 e il 1742, gli edifici furono rifatti in stile barocco: la chiesa abbaziale fu nuovamente consacrata nel 1747.\nIl monastero fu dissolto e secolarizzato nel 1804 e nel 1827 gli edifici furono acquistati dai baroni F\u00fcrstenberg: la chiesa, ormai in pessime condizioni, dovette essere abbattuta.\nNel 1947 gli edifici passarono alle suore borromee di Trebnitz, in Slesia, che ne fecero un ospedale e la sede della casa-provincializia e del noviziato per la Germania settentrionale. Le suore di Grafschaft diedero poi inizio a una congregazione autonoma."}
{"id": "8324282", "revid": "827882", "url": "https://it.wikipedia.org/wiki?curid=8324282", "title": "Stutenkerl", "text": "Lo stutenkerl \u00e8 un dolce diffuso in Germania e altri paesi mitteleuropei. Lo \"stutenkerl\" \u00e8 un omino a base di impasto lievitato ed \u00e8 dedicato a San Martino, che strapp\u00f2 un lembo del suo mantello per aiutare un mendicante infreddolito. Per tradizione, il dolce viene donato ai bambini che cantano lungo le strade delle citt\u00e0 l'11 novembre assieme alla cioccolata calda e al \"kinderpunsch\" (un punch analcolico).\nUn dolce correlato allo \"stutenkerl\" \u00e8 il dolce di san Martino, una pasta frolla raffigurante il santo a cavallo diffusa in Veneto."}
{"id": "8324285", "revid": "228587", "url": "https://it.wikipedia.org/wiki?curid=8324285", "title": "Chiesa di San Lorenzo Diacono e Martire", "text": ""}
{"id": "8324287", "revid": "767487", "url": "https://it.wikipedia.org/wiki?curid=8324287", "title": "Deadbeat at Dawn", "text": "Deadbeat at Dawn \u00e8 un film del 1988 diretto da Jim Van Bebber. La pellicola contamina il genere action con elementi gore.\nProduzione.\nGirato in 16mm nella citt\u00e0 di Dayton, in Ohio.\nCritica.\nSecondo il critico Chas Balun, \"Il film \u00e8 completamente privo di fronzoli, pieno di sensazionali scene d'azione, clamorose sparatorie e combattimenti di coltello senza sconti. \u00c8 un calcio nelle palle con uno stivale militare\". La rivista \"The Psychotronic Video Guide\" lo definisce \"uno dei film d'azione pi\u00f9 cupi e meno pretenziosi mai visti\". Per Kim Newman di \"Empire\", \"il film fa rientrare Van Bebber (...) nel solco della tradizione delle storie scellerate di Abel Ferrara\". Per la rivista \"Starbust\", \"Van Bebber crea un film quasi fumettistico, ma anche sincero e quasi surreale nella messa in scena\". Per Jacob Knight della rivista \"Birth.Movies.Death\", \"La saga di piccoli criminali realizzata da Jim Van Bebber \u00e8 uno dei migliori esempi di film dedicati alla feccia della societ\u00e0\"."}
{"id": "8324289", "revid": "827882", "url": "https://it.wikipedia.org/wiki?curid=8324289", "title": "Weckmann (gastronomia)", "text": ""}
{"id": "8324290", "revid": "767487", "url": "https://it.wikipedia.org/wiki?curid=8324290", "title": "Carlo di Scozia (film)", "text": "Carlo di Scozia (\"Bonnie Prince Charlie\") \u00e8 un film del 1948 diretto da Anthony Kimmins.\nTrama.\nSi narra dell'insurrezione giacobita del 1745 e del ruolo del Principe Carlo Maria Stuart."}
{"id": "8324297", "revid": "287204", "url": "https://it.wikipedia.org/wiki?curid=8324297", "title": "Ernest van Dyck", "text": "Biografia.\nNato ad Anversa, dove fu educato in una scuola gesuita, van Dyck studi\u00f2 legge e filosofia a Lovanio prima di decidere di diventare un cantante d'opera. Il notaio sotto il quale stava studiando lo present\u00f2 al direttore Joseph Dupont. Divent\u00f2 giornalista e lavor\u00f2 per \"l'Escaut\" ad Anversa e \"la Patrie\" a Parigi.\nDal suo arrivo a Parigi e dal suo debutto ai Concerti Lamoureux nel primo atto di \"Tristano e Isotta\", studi\u00f2 con Chabrier e divenne amico intimo del compositore. Il cantante ripag\u00f2 Chabrier sostenendo le esecuzioni delle sue opere a Karlsruhe e in altri luoghi in cui apparve. Durante gli anni in cui partecip\u00f2 ai Concerti Lamoureux, Van Dyck cant\u00f2 in \"La Damnation de Faust\", frammenti dal \"Sigfrido\", \"Tristano e Isotta\", \"La Valchiria\", \"Les Sept p\u00e9ch\u00e9s capitaux\" di Goldschmidt e la prima del \"Chant de la Cloche\" di Vincent d'Indy.\nA Parigi studi\u00f2 canto con Saint-Yves Bax prima di debuttare sul palcoscenico al Th\u00e9\u00e2tre de l'\u00c9den il 3 maggio 1887; in quell'occasione fu eseguita la prima francese del \"Lohengrin\". Seguirono studi intensivi con Felix Mottl prima che apparisse come \"Parsifal\" al Festival di Bayreuth nel 1888, con grande successo. Fu lodata in particolare l'intensit\u00e0 della sua interpretazione e fu invitato a Bayreuth in ripetute occasioni; qui divent\u00f2 un sostenitore dello stile \"Sprechgesang\" del vocalismo operistico.\nL'opera di Vienna lo chiam\u00f2 presto e rimase con la compagnia per un decennio, durante il quale cre\u00f2 il ruolo del protagonista in \"Werther\" di Massenet (16 febbraio 1892). Fece anche apparizioni come ospite in tutta Europa; tra queste partecip\u00f2 alla prima mondiale di \"Der Evangelimann\" di Wilhelm Kienzl a Londra nel 1897. Van Dyck debutt\u00f2 in America il 29 novembre 1898, cantando il \"Tannh\u00e4user\" al Metropolitan Opera. Rimase a New York fino alla stagione 1901\u20132012, cantando non solo ruoli di Wagner ma anche parti di opere francesi. Dopo aver debuttato al Covent Garden nel 1891, nel 1907 intraprese l\u00ec una stagione di opere tedesche. Nel 1914 apparve nelle prime esibizioni parigine del \"Parsifal\". Per la rivista \"Musica\", n. 13, ottobre 1903, scrisse un articolo su \"Richard Wagner et l\u2019interpr\u00e9tation\" (\"Richard Wagner e l'interpretazione\").\nVan Dyck cant\u00f2 nella prima rappresentazione de \"L'enfant prodigue\" di Debussy a Parigi il 27 luglio 1884. Con Camille de Roddaz, Van Dyck procur\u00f2 il libretto per il balletto di Massenet a Courtrai (\"L\u00e9gende mim\u00e9e et dans\u00e9e en un acte\") \"Le Carillon\", per l'Opera di Vienna nel febbraio 1892.\nApparve regolarmente al Th\u00e9\u00e2tre de la Monnaie di Bruxelles nel 1894, dove il suo repertorio comprendeva Wagner (Lohengrin, Tannh\u00e4user, Tristano) e Massenet (Werther, Des Grieux).\nIl Museo del Brabante sudoccidentale di Halle ha una collezione sulla sua vita e il suo lavoro.\nMuore a Berlaar nel 1923.\nIncisioni.\nVan Dyck registr\u00f2 alcuni dischi acustici nei primi anni del 1900 (per Path\u00e9, Fonotipia e Homophone) che mostravano una voce prematuramente superata dopo una dozzina di anni di duro e declamatorio uso in pesanti parti wagneriane.\nPremi e onorificenze.\nGli furono conferiti diversi riconoscimenti civili: Chevalier de la L\u00e9gion d'honneur, gli Ordini di Leopoldo del Belgio, Fran\u00e7ois-Joseph d'Austria e San Stanislao della Russia, il Leone di Zaeringhen, di Baden, la stella della Romania."}
{"id": "8324305", "revid": "1564499", "url": "https://it.wikipedia.org/wiki?curid=8324305", "title": "Sassano (disambigua)", "text": ""}
{"id": "8324306", "revid": "767487", "url": "https://it.wikipedia.org/wiki?curid=8324306", "title": "I tre soldati", "text": "I tre soldati (\"Soldiers Three\") \u00e8 un film statunitense del 1951 diretto da Tay Garnett e basato su alcuni racconti di Rudyard Kipling."}
{"id": "8324324", "revid": "123629611", "url": "https://it.wikipedia.org/wiki?curid=8324324", "title": "La strada di Wigan Pier", "text": "La strada di Wigan Pier (\"The Road to Wigan Pier\") \u00e8 un libro dello scrittore britannico George Orwell, pubblicato per la prima volta nel 1937. La prima met\u00e0 di questo lavoro documenta le sue ricerche sociologiche sulle condizioni di vita desolate tra la classe operaia nel Lancashire e nello Yorkshire, nel nord industriale dell'Inghilterra, prima della seconda guerra mondiale. La seconda met\u00e0 \u00e8 un lungo saggio sulla sua educazione della classe media e sullo sviluppo della sua coscienza politica, mettendo in discussione gli atteggiamenti britannici verso il socialismo . Orwell afferma chiaramente che lui stesso \u00e8 a favore del socialismo, ma ritiene necessario indicare i motivi per cui molte persone che trarrebbero beneficio dal socialismo e dovrebbero logicamente sostenerlo, sono in pratica probabilmente forti oppositori. \nSecondo il biografo di Orwell Bernard Crick, l'editore Victor Gollancz cerc\u00f2 prima di convincere l'agente di Orwell ad acconsentire a che l'edizione del Left Book Club consistesse esclusivamente nella prima met\u00e0 descrittiva del libro. Al rifiuto, Gollancz scrisse un'introduzione al libro. \"Victor non ha potuto sopportare di respingerlo, anche se il suo suggerimento di omettere la seconda met\u00e0 'ripugnante' dell'edizione Club \u00e8 stato respinto. In questa occasione Victor, seppure nervosamente, ha annullato le obiezioni del Partito Comunista a favore del suo istinto editoriale. Il suo compromesso \u00e8 stato di pubblicare il libro con [un'introduzione] piena di buone critiche, critiche ingiuste e mezze verit\u00e0.\" \nIl libro \u00e8 alle prese con \"la realt\u00e0 sociale e storica della sofferenza della depressione nel nord dell'Inghilterra, - Orwell non desidera semplicemente elencare mali e ingiustizie, ma penetrare in ci\u00f2 che considera l'oblio della classe media, - il correttivo di Orwell a tale falsit\u00e0 viene innanzitutto dall'immersione del suo proprio corpo - una misura suprema di verit\u00e0 per Orwell - direttamente nell'esperienza della miseria\". \nSfondo.\nOrwell present\u00f2 il dattiloscritto di \"Keep the Aspidistra Flying\" a Gollancz il 15 gennaio 1936. Ad un certo punto nei giorni seguenti Gollancz gli chiese di prendere in considerazione un nuovo progetto: scrivere un libro sulla disoccupazione e le condizioni sociali nell'Inghilterra settentrionale depressa economicamente. Nel periodo dal 31 gennaio al 30 marzo 1936, Orwell visse a Wigan, Barnsley e Sheffield facendo ricerche per il libro. \nGollancz non era solo un editore di successo, ma anche un riformatore sociale dedicato. \"Essendo un riformatore sociale, un socialista e un idealista, Gollancz aveva una fede indiscussa, forse eccessivamente ottimista nell'educazione; se solo si potesse far conoscere la natura della povert\u00e0, pensava, vorrebbe sradicarla, rimuovere dal potere il governo che lo ha tollerato e ha trasformato il sistema economico che l'ha portato in essere \". Tuttavia, essendo un editore di successo, sapeva che per raggiungere un vasto pubblico aveva bisogno di qualcosa di pi\u00f9 di una raccolta di fatti, statistiche, grafici e conclusioni dogmatiche. \nL'idea che si trattasse di una commissione specifica con un anticipo di 500\u00a3 - due anni di reddito per Orwell all'epoca - si basa su un ricordo di Geoffrey Gorer che dichiar\u00f2 durante un'intervista per il programma televisivo \"Omnibus\" di Melvyn Bragg nel 1970. Egli rifer\u00ec che Gollancz aveva offerto a Orwell 500\u00a3 per sottoscrivere il viaggio, e che senza il supporto di Gollancz, Orwell non sarebbe mai andato. I biografi recenti, tuttavia, non menzionano questo fatto. Il 1\u00ba aprile 1936, Orwell affitt\u00f2 un cottage nel remoto villaggio di Wallington, nell'Hertfordshire, dove scrisse \"The Road to Wigan Pier\". Il biografo Michael Shelden sottolinea che l'affitto per il cottage era inferiore a 2\u00a3 al mese. \nOrwell, oltre a vivere dei frutti della campagna, integr\u00f2 le sue entrate gestendo il cottage come negozio del villaggio. Eppure, scrivendo a Jack Common nell'aprile del 1936 sull'allestimento di un negozio, \"Orwell sembra qualcuno che trovava difficile ottenere 20\u00a3 per rifornire i suoi scaffali, piuttosto che un uomo che aveva ricevuto 500\u00a3 solo un paio di mesi prima\". Quando si tratt\u00f2 di sposarsi, Orwell scrisse a Gorer: \"Non dovrei mai essere economicamente giustificato nel matrimonio, quindi potrei anche essere ingiustificato ora come in seguito\"..DJ Taylor sostiene che questi fattori, e il fatto che Gollancz non sembra fosse una persona che potesse disporre di una tale somma, suggeriscono che Gorer stesse confondendo gli eventuali guadagni di Orwell provenienti dal libro con un piccolo contributo per spese vive che Gollancz potrebbe avergli dato. \nOrwell part\u00ec per il viaggio l'ultimo giorno di gennaio 1936, dopo aver rinunciato al suo lavoro al \"Booklovers 'Corner\" e al suo appartamento a Kentish Town; non avrebbe pi\u00f9 vissuto a Londra fino al 1940. Non aveva fatto piani, ma Richard Rees aveva promesso di inviargli nomi di persone nel nord collegate a \"The Adelphi\" o alla Adelphi Summer School che potrebbero aiutarlo - Orwell si era creato anche una rete di contatti attraverso il National Unemployed Workers 'Movement. Uno di questi contatti NUWM era Jack Hilton, un autore della classe operaia di Rochdale. Orwell scrisse a Hilton in cerca di alloggio e chiedendo consigli sulla strada da seguire. Hilton non fu in grado di fornirgli alloggio, ma gli sugger\u00ec di recarsi a Wigan piuttosto che a Rochdale, \"perch\u00e9 ci sono le pinze e sono roba buona\". Per i successivi due mesi Orwell segu\u00ec un percorso da Birmingham a Manchester a Leeds . Ha tenuto un diario dal 31 gennaio al 25 marzo, che registra il materiale non ritoccato che avrebbe sviluppato nella prima parte di \"The Road to Wigan Pier\" . \nPer tre settimane nel febbraio del 1936 egli rimase a Wigan, la fermata pi\u00f9 lunga che avrebbe fatto; Marzo fu assegnato allo Yorkshire - Sheffield, Leeds, Barnsley. Aveva completato una prima bozza del libro entro ottobre e aveva inviato la versione finale a Moore a dicembre. Gollancz pubblic\u00f2 l'opera sotto il Left Book Club (club del libro di sinistra), il che diede a Orwell una diffusione molto pi\u00f9 elevata delle sue opere precedenti. Tuttavia, Gollancz temeva che la seconda met\u00e0 avrebbe offeso i lettori del Club del libro di sinistra e inser\u00ec una prefazione accomodante al libro mentre Orwell era in Spagna. L'edizione originale comprendeva 32 illustrazioni che erano fotografie di minatori di carbone gallesi e di baraccopoli nell'East End di Londra. Orwell non scelse le immagini e il loro inserimento potrebbe non essere stata una sua idea. \nStruttura.\nIl libro \u00e8 diviso in due sezioni. \nGeorge Orwell inizia a descrivere la vita della classe operaia nelle desolate zone industriali delle Midlands Occidentali, dello Yorkshire e del Lancashire. Ha trascorso il suo tempo vivendo tra la gente e come tale le sue descrizioni sono dettagliate e vivide. \nIl primo capitolo descrive la vita della famiglia Brooker, un esempio pi\u00f9 ricco della classe operaia settentrionale. Hanno un negozio e un alloggio economico nella loro casa. Orwell descrive le persone anziane che vivono in casa e le loro condizioni di vita. \nIl secondo capitolo descrive la vita dei minatori e le condizioni in una miniera di carbone. Orwell descrive come and\u00f2 in una miniera di carbone per osservare i procedimenti e spiega come veniva distribuito il carbone. Le condizioni di lavoro sono molto povere. Questa \u00e8 la parte del libro pi\u00f9 spesso citata. \nIl terzo capitolo descrive la situazione sociale del minatore medio. Vengono discusse le condizioni igieniche e finanziarie. Orwell spiega perch\u00e9 la maggior parte dei minatori non guadagna effettivamente quanto si crede talvolta. \nIl capitolo quattro descrive la situazione abitativa nel nord industriale. C'\u00e8 una carenza abitativa nella regione e quindi le persone hanno maggiori probabilit\u00e0 di accettare alloggi scadenti. Le condizioni abitative sono pessime. \nIl capitolo cinque esplora la disoccupazione e Orwell spiega che le statistiche sulla disoccupazione dell'epoca sono fuorvianti. \nIl capitolo sei tratta del cibo del minatore medio e di come, sebbene generalmente abbiano abbastanza soldi per comprare cibo, la maggior parte delle famiglie preferisce comprare qualcosa di gustoso per arricchire la loro noiosa vita. Ci\u00f2 porta alla malnutrizione e alla degenerazione fisica in molte famiglie. \nIl capitolo sette descrive la bruttezza delle citt\u00e0 industriali nel nord dell'Inghilterra. \nContrariamente al semplice documentario della prima parte del libro, nella seconda parte Orwell discute la rilevanza del socialismo nel migliorare le condizioni di vita. Questa sezione si rivel\u00f2 controversa. \nOrwell definisce le sue premesse iniziali in modo molto semplice: \nIl resto del libro consiste nel tentativo di Orwell di rispondere a questa difficile domanda. Sottolinea che la maggior parte delle persone che litigano contro il socialismo non lo fanno a causa di semplici motivi egoistici o perch\u00e9 non credono che il sistema funzionerebbe, ma per ragioni emotive pi\u00f9 complesse, che (secondo Orwell) la maggior parte dei socialisti fraintendono. Identifica cinque problemi principali: \nNel presentare questi argomenti, Orwell assume il ruolo di avvocato del diavolo. Afferma molto chiaramente che lui stesso \u00e8 a favore del socialismo ma ritiene necessario sottolineare i motivi per cui molte persone, che trarrebbero beneficio dal socialismo e dovrebbero logicamente sostenerlo, sono in pratica probabilmente forti oppositori. \nL'editore di Orwell, Victor Gollancz, era cos\u00ec preoccupato che questi passaggi sarebbero stati male interpretati e che i membri (per lo pi\u00f9 di classe media) del Left Book Club sarebbero stati offesi, che ha aggiunto una prefazione in cui solleva alcuni avvertimenti sulle affermazioni di Orwell in Seconda parte. Suggerisce, ad esempio, che Orwell possa esagerare il disprezzo viscerale che le classi medie inglesi sostengono per la classe operaia, aggiungendo tuttavia che \"Potrei essere un cattivo giudice della domanda, poich\u00e9 sono ebreo e ho superato gli anni della mia prima infanzia in una comunit\u00e0 ebraica abbastanza vicina e, tra ebrei di questo tipo, non esistono distinzioni di classe \". \nAltre preoccupazioni che Gollancz solleva \u00e8 che Orwell dovrebbe respingere istintivamente movimenti come il pacifismo o il femminismo in quanto incompatibili o controproducenti con la causa socialista, e che Orwell si affida troppo a un concetto emotivo mal definito del socialismo. Gollancz afferma che Orwell \"non definisce per niente cosa \"intenda\" per socialismo\" in \"The Road to Wigan Pier\". La prefazione non appare in alcune edizioni moderne del libro, sebbene sia stata inclusa, ad esempio, nella prima edizione americana di Harcourt Brace Jovanovich negli anni '50. \nSuccessivamente Gollancz pubblic\u00f2 la prima parte da solo, contro i desideri di Orwell, e si rifiut\u00f2 di pubblicare \"Omaggio in Catalogna\" . \nTitolo del libro.\nA Orwell fu chiesto di Wigan Pier in un programma radiofonico nel dicembre 1943. Egli rispose: \"Beh, temo di doverti dire che Wigan Pier non esiste. Ho fatto un viaggio appositamente per vederlo nel 1936 e non riuscivo a trovarlo. Esisteva una volta, tuttavia, e a giudicare dalle fotografie doveva essere lungo circa venti piedi. \" Il \"molo\" originale a Wigan era una del carbone, probabilmente un pontile di legno, dove i carri di carbone di una miniera nelle vicinanze venivano scaricati in chiatte in attesa sul canale. Si ritiene che il molo di legno originale sia stato demolito nel 1929, con il ferro proveniente dal cassone ribaltabile venduto come rottame. \nSebbene un molo sia una struttura costruita nell'acqua dalla riva, in Gran Bretagna il termine ha la connotazione di una vacanza al mare. Nell'intervista radiofonica del 1943, Orwell elabor\u00f2 il nome di \"Wigan Pier\": \"Wigan si trova nel mezzo delle aree minerarie. Il paesaggio \u00e8 prevalentemente di scorie [-] Wigan \u00e8 sempre stato scelto come simbolo della bruttezza delle aree industriali. Un tempo, su uno dei canali fangosi che correvano intorno alla citt\u00e0, c'era un molo di legno in rovina; e per scherzo qualcuno ha soprannominato questo Wigan Pier. Lo scherzo prese piede a livello locale, e poi i comici della sala da musica lo presero, e sono quelli che sono riusciti a mantenere in vita Wigan Pier come sinonimo \". \nGeograficamente, Wigan Pier \u00e8 il nome dato oggi all'area intorno al canale in fondo al volo di serrature Wigan sul canale di Leeds e Liverpool . \nRecensioni e critiche.\nIl libro fu recensito il 14 marzo 1937 da Edward Shanks, per \"The Sunday Times\", e da Hugh Massingham, per \"The Observer\" . \nHarry Pollitt, leader nel Partito Comunista della Gran Bretagna, recens\u00ec il libro in modo molto aspro, nell'edizione del 17 marzo 1937 del \"Daily Worker\", sebbene anche lui sia \"stato costretto a concedere qualche merito alla sua prima parte\". \nIn generale, i primi recensori di \"The Road to Wigan Pier hanno\" elogiato la rappresentazione di Orwell della classe operaia nella parte I. Il poeta Edith Sitwell ha scritto \"l'orrore dell'inizio ... \u00e8 insuperabile. Sembra fare per il mondo moderno ci\u00f2 che Engels fece per il mondo tra il 1840 e il 1850. Ma con questa differenza, Orwell \u00e8 uno scrittore nato, mentre Engels, sebbene ardente e splendido spirito, non era semplicemente uno scrittore. \" Le risposte alla parte II, quando il libro si \u00e8 trasformato dal reportage in un mix di politica, polemiche e autobiografia selettiva, sono state pi\u00f9 varie, che vanno dall'elogio alla rabbia e all'indignazione. La recensione di Arthur Calder-Marshall del 20 marzo 1937 su \"Time and Tide\" celebra il successo di Orwell e pu\u00f2 essere sintetizzata dalla prima riga: \"Del libro di Orwell, c'\u00e8 poco da dire se non lode\". \nQuesto sentimento \u00e8 condiviso in una recensione di Hamish Miles a \"New Statesman e Nation\" il 1\u00ba maggio 1937. Miles scrive che \"The Road to Wigan Pier\" \"\u00e8 un libro vivo e vivace dall'inizio alla fine. L'onesto Tory deve affrontare ci\u00f2 che dice e implica, e anche l'onesto socialista deve affrontare anche lui. \" Douglas Goldring, scrivendo a \"Fortnightly\" nell'aprile del 1937, descrive il libro come \"bello\" e \"inquietante\", e come Miles raccomanda vivamente che sia i conservatori che i socialisti lo leggano. In \"Tribune\" il 12 marzo 1937, Walter Greenwood definisce la Parte I \"autentica e di prim'ordine\" ma era pi\u00f9 ambivalente verso la Parte II: \"[Nella Parte II, Orwell] ti tiene con lui un momento e ti provoca oltre la resistenza. . . Non ricordo di essere stato cos\u00ec infuriato per molto tempo che da alcune delle cose che dice qui. \"\nHJ Laski, co-fondatore del Left Book Club, scrisse una recensione nel marzo del 1937 su \"Left News\" che ripropone i principali argomenti della prefazione di Gollancz. Laski afferma che la Parte I \u00e8 \"un'ammirevole propaganda per le nostre idee\" ma che la Parte II non \u00e8 all'altezza: \"Ma avendo, molto abilmente, raffigurato una malattia, Orwell fa ci\u00f2 che fanno cos\u00ec tante persone ben intenzionate: avendo bisogno di un rimedio (sa che \u00e8 socialismo), invece offre un incantesimo. Pensa che un appello alla \"libert\u00e0\" e alla \"giustizia\", sulla base di fatti come lui ha descritto, porter\u00e0 le persone a precipitarsi l'una sull'altra nel Partito socialista. . . . Questa opinione si basa su errori cos\u00ec elementari che dovrei dubitare della necessit\u00e0 di spiegarli come errori se non fosse che ci sono cos\u00ec tante persone che condividono l'opinione dell'onorevole Orwell. Il suo errore di base \u00e8 la convinzione che tutti intendiamo le stesse cose per libert\u00e0 e giustizia. Pi\u00f9 enfaticamente no. \" \nNel numero di aprile del 1937 del \"Left News\" Gollancz rifer\u00ec che il libro aveva prodotto \"lettere pi\u00f9 e pi\u00f9 interessanti di qualsiasi altra scelta del club. Il libro ha fatto, forse in misura maggiore rispetto a qualsiasi libro precedente, ci\u00f2 che il Club dovrebbe fare: ha provocato il pensiero e la discussione del tipo pi\u00f9 acuto. Mentre i membri con una formazione nel socialismo scientifico sono rimasti sorpresi \"dall'ingenuit\u00e0\" della seconda parte, l'hanno trovato prezioso, dimostrando quanta educazione devono ancora fare \". I biografi di Orwell Stansky e Abrahams notarono: \"Ma Gollancz e Laski, credendo in un socialismo scientifico piuttosto che emotivo, credendo (nel 1937) che fosse ancora possibile equipaggiare le persone per combattere contro la guerra e il fascismo, furono colti in una distorsione temporale: la storia li stava lasciando alle spalle. Orwell in Spagna stava continuando la sua educazione - in una vera guerra contro il fascismo - ed era molto diverso da qualsiasi cosa immaginata dai selezionatori del Left Book Club. Ci\u00f2 che stava imparando aveva meno a che fare con il socialismo scientifico che con la moralit\u00e0 della politica, e avrebbe cambiato la sua vita. \" \nUna trasmissione radiofonica di David Pownall, \"scrivendo su Wigan Pier\", con Adrian Scarborough come Orwell, \u00e8 stata trasmessa dalla BBC Radio Four nel 2010. "}
{"id": "8324329", "revid": "110157", "url": "https://it.wikipedia.org/wiki?curid=8324329", "title": "Chiesa di San Giovanni Battista (Genova, San Fruttuoso)", "text": "La chiesa di San Giovanni Battista \u00e8 luogo di culto cattolico situato nel quartiere di San Fruttuoso, in via Benvenuto Cellini, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di San Fruttuoso dell'arcidiocesi di Genova.\nStoria.\nSul colle di Paverano, alle spalle di piazza Giovanni Martinez, sorge il complesso di San Giovanni Battista, costruito nel 1118 come sede del Priorato dei canonici regolari di Santa Croce di Mortara, detti comunemente Mortariensi, che vi rimasero fino all'inizio del XV secolo, quando la congregazione fu annessa dal papa Martino V ai canonici regolari lateranensi.\nNel 1411 il complesso fu dato in commenda al cardinale Ludovico Fieschi. Nel 1595 la chiesa ed il convento passarono alla compagnia di Ges\u00f9 che ne fecero sede del loro noviziato; nel 1656, in occasione di un'epidemia di peste fu adibito a lazzaretto. Abbandonato dai Gesuiti nel 1659, dal 1687 vi si installarono i padri Scolopi, che vi rimasero fino al 1797, quando le istituzioni religiose furono soppresse dalle leggi napoleoniche. Danneggiato durante l'occupazione francese alla fine del Settecento il complesso di Paverano fu venduto a privati e adibito a civile abitazione. Le opere d'arte furono disperse e la chiesa and\u00f2 in rovina. Intorno alla met\u00e0 dell'Ottocento fu acquistato dal Comune di Genova come sede del nuovo ricovero di mendicit\u00e0, che fu inaugurato nel 1853.\nLa chiesa fu eretta in parrocchia nel 1899 dall'arcivescovo Tommaso Reggio, ma pochi anni pi\u00f9 tardi il comune decise di trasferire il ricovero in una nuova sede alla Doria, cosa che avvenne nel 1911 e il titolo parrocchiale fu trasferito alla chiesa del nuovo complesso assistenziale. Da quella data il Paverano (come era comunemente chiamata la struttura) ospit\u00f2 una sezione dell'ospedale psichiatrico genovese e la clinica neuropsichiatrica dell'universit\u00e0 di Genova, sotto la direzione del celebre psichiatra modenese Enrico Morselli. Dopo il trasferimento della clinica universitaria all'Ospedale San Martino, avvenuto nel 1931, dal 1933 il complesso del Paverano pass\u00f2 all'Opera di Don Orione. Ai sacerdoti orionini \u00e8 affidata anche la nuova parrocchia di San Giuseppe Cottolengo, adiacente alla struttura assistenziale.\nDescrizione.\nLa chiesa di San Giovanni Battista di Paverano nel corso dei secoli ha subito numerose trasformazioni; dell'originaria struttura romanica restano la zona absidale, parte dei muri perimetrali, della facciata e della navata di destra. Gravemente danneggiata nel 1943 dai bombardamenti della seconda guerra mondiale, la chiesa \u00e8 stata oggetto anche di un recente intervento di restauro, eseguito nel 2003.\nL'interno \u00e8 a tre navate; l'area del presbiterio, a testimonianza dell'origine conventuale dell'edificio, \u00e8 molto ampia in rapporto alle navate ed ha la volta in pietra sorretta da semicolonne con capitelli sfero-cubici (caratteristica del romanico genovese).\nNell'abside della navata destra \u00e8 presente un affresco seicentesco rappresentante \"La Madonna con angeli e sant'Ignazio\", di incerta attribuzione (Giovanni Bernardo Carbone o Domenico Fiasella). L'affresco, con l'immagine del fondatore dei Gesuiti, testimonia la loro presenza nel complesso a quell'epoca. L'altare maggiore \u00e8 decorato con un soprapporta in pietra del XV secolo raffigurante una \"Nativit\u00e0 con le armi araldiche dei Doria\", attribuito a Giovanni Gaggini."}
{"id": "8324333", "revid": "203463", "url": "https://it.wikipedia.org/wiki?curid=8324333", "title": "Universit\u00e0 tecnica", "text": ""}
{"id": "8324340", "revid": "1393243", "url": "https://it.wikipedia.org/wiki?curid=8324340", "title": "Agony (videogioco 1991)", "text": ""}
{"id": "8324343", "revid": "648716", "url": "https://it.wikipedia.org/wiki?curid=8324343", "title": "Heavenly Pop Hits", "text": "Heavenly Pop Hits \u00e8 una compilation del gruppo neozelandese The Chills, pubblicato nel 1994 in Europa, Australia e New Zealand dalla Flying Nun Records.\"\" Tutte le canzoni scritte da Martin Phillipps. Alcune versioni del disco avevano allegato un mini-album, \"Ice Picks\", con sei brani pubblicati in precedenza come lato B di alcuni singoli.\nTracce.\nHeavenly Pop Hits\nIce Picks"}
{"id": "8324344", "revid": "287204", "url": "https://it.wikipedia.org/wiki?curid=8324344", "title": "Clan Sog\u014d", "text": "Il fu clan del Giappone medievale della provincia di Sanuki. \nStoria.\nDurante il periodo Muromachi il clan Hosokawa governava le province di Sanuki e Awa. Dopo la guerra \u014cnin (1567-1577) gli Hosokawa, a causa di contrasti interni, persero significativamente la propria autorit\u00e0 e vennero sostituiti dal loro servitore Miyoshi Nagayoshi (1522-1564).\nA Sanuki il clan Hosokawa nomin\u00f2 i clan K\u014dzai e Yasutomi come vice governatore della met\u00e0 occidentale e della met\u00e0 orientale della provincia. Dopo la caduta del clan Hosokawa, Sog\u014d Kazumasa, fratello minore di Nagayoshi, fu adottato dal clan Sog\u014d e divenne governatore della provincia. \nKazumasa fu un coraggioso generale chiamato anche \"Damon Sog\u014d\" e contribu\u00ec a molte battaglie. Fu anche nominato comandante del castello di Kishiwada che custodiva la citt\u00e0 di Sakai, un'importante base economica del clan Miyoshi. Ma nel 1561 Kazumasa mor\u00ec di malattia in giovane et\u00e0, e suo nipote Sog\u014d Masayasu (1554-1587) gli succedette come guida del clan. In quel periodo morirono tutti i membri principali del clan Miyoshi e questo perse significativamente il proprio potere. Oda Nobunaga marci\u00f2 su Kyoto e i Miyoshi furono scacciati.\nDopo il crollo del governo Miyoshi, Masayasu lott\u00f2 per mantenere il potere nella provincia di Sanuki, affrontando le pressioni di Nobunaga, ma a partire dal 1570, Ch\u014dsokabe Motochika, daimy\u014d della provincia di Tosa, inizi\u00f2 la sua campagna per unire l'isola di Shikoku.\nMasayasu cerc\u00f2 di combattere contro Motochika con il sostegno di Nobunaga, preoccupato per la rapida espansione di Motochika, ma signori locali come i clan K\u014dzai e Yasutomi si allearono ai Ch\u014dsokabe e la situazione si aggrav\u00f2. Nel 1582 Nobunaga progett\u00f2 di mandare il suo esercito sotto controllo del suo terzo figlio Oda Nobutaka e di Niwa Nagahide, ma poco prima della partenza venne assassinato nell'incidente di Honn\u014d-ji e questa campagna fu annullata.\nMasayasu, perso il sostegno, non pot\u00e9 pi\u00f9 resistere al clan Ch\u014dsokabe. Nel 1582, il grande esercito dei Ch\u014dsokabe attacc\u00f2 il castello di Sog\u014d, ma Masayasu riusc\u00ec a resistere all'assedio anche se in seguito fu sconfitto nella battaglia di Nakatomigawa. Masayasu chiese quindi aiuto a Toyotomi Hideyoshi, il quale invi\u00f2 il suo generale Sengoku Hidehisa in suo aiuto. Ma anche Hidehisa fu sconfitto nella battaglia di Hiketa e si ritir\u00f2 sull'isola di Awaji. Il castello di Sog\u014d isolato fu nuovamente assediato da Motochika, costringendo Masayasu a fuggire a Osaka.\nNel 1585 Hideyoshi inizi\u00f2 la campagna di Shikoku contro il clan Ch\u014dsokabe e, dopo la resa di Motochika, Masayasu riusc\u00ec a recuperare il castello di Sog\u014d e un piccolo territorio. Tuttavia l'anno successivo a Masayasu fu ordinato di attaccare il clan Shimazu sotto la guida di Hidehisa e al fianco di Motochika.\nNel gennaio del 1587 l'esercito Toyotomi e l'esercito di Shimazu si affrontarono nella battaglia di Hetsugigawa. I Toyotomi non aveva il controllo tra Masayasu e Motochika poich\u00e9 in precedenza erano nemici e Hidehisa cadde nella trappola degli Shimazu venendo pesantemente sconfitto. Masayasu mor\u00ec sul campo di battaglia assieme a Ch\u014dsokabe Nobuchika. Hidehisa lasci\u00f2 il campo di battaglia e fugg\u00ec, ma Hideyoshi divenne furioso e lo allontan\u00f2 per 5 anni.\nCon la morte del loro leader il clan Sog\u014d si estinse e anche il loro castello fu abbandonato. "}
{"id": "8324349", "revid": "1613450", "url": "https://it.wikipedia.org/wiki?curid=8324349", "title": "Kai Wessel", "text": "Biografia.\nNato ad Amburgo, ha mosso i primi passi nel cinema dapprima come autista e poi come fotografo, fino a diventare assistente alla regia per Ottokar Runze. \nNel 1988 ha fatto il suo debutto come regista in \"Martha Jellneck\",film premiato nel 1989 al German Film Awards, e da allora ha costruito una solida carriera come regista cinematografico e televisivo. \nTra gli altri suoi lavori: il film per ragazzi \"Die Spur der roten F\u00e4sser\" (1996), la commedia nazista \"Goebbels und Geduldig\" (2001) interpretato da Ulrich M\u00fche e \"Das jahr der ersten k\u00fcsse\" (2002). \nIl suo film del 2009 \"Hilde\", la biografia dell'attrice tedesca Hildegard Knef, ha ricevuto 4 nomination al German Film Awards nel 2010, mentre \"Nebbia in agosto\" (2016) ha vinto diversi premi per la regia e il CGS Award al Giffoni Film Festival nel 2016."}
{"id": "8324365", "revid": "2184720", "url": "https://it.wikipedia.org/wiki?curid=8324365", "title": "Musica (e il resto scompare)", "text": "Musica (e il resto scompare) \u00e8 un singolo della cantante italiana Elettra Lamborghini, pubblicato il 6 febbraio 2020 come primo estratto dalla ristampa del primo album in studio \"Twerking Queen (El resto es nada)\".\nCon il brano, scritto da Michele Canova Iorfida e Davide Petrella, la cantante si \u00e8 presentata al Festival di Sanremo 2020, dove \u00e8 stata diretta da Enzo Campagnoli, segnando la sua prima partecipazione alla kermesse musicale. Nonostante si sia classificata solo al 21\u00ba posto, la canzone ha riscosso un buon successo.\nDescrizione.\nLa canzone parla di una relazione conclusa e priva di altre possibilit\u00e0; Elettra usa la musica come mezzo di distrazione e allentamento da chi ormai \u00e8 lontano.\nDel brano \u00e8 stata realizzata una versione in lingua spagnola, dal titolo \"Musica (el resto es nada)\", anch'essa contenuta all'interno dell'album \"Twerking Queen (El resto es nada)\".\nVideo musicale.\nIl videoclip, diretto da Fabrizio Conte, \u00e8 stato pubblicato il 6 febbraio 2020. Girato nei pressi di Villa Arconati, mostra Elettra accompagnata da varie ballerine classiche che danzano in slow motion sulle note del brano."}
{"id": "8324367", "revid": "1023546", "url": "https://it.wikipedia.org/wiki?curid=8324367", "title": "Itamar Ben Avi", "text": "Fu il primo parlante nativo della lingua ebraica in epoca moderna.\nBiografia.\nFiglio di Eliezer Ben Yehuda, il protagonista della rinascita della lingua ebraica, e di Devora Jonas, crebbe senza che gli fosse permesso di udire in casa altra lingua all'infuori dell'ebraico. In risposta alle richieste del bambino di avere amici con cui giocare, dato che i genitori gli impedivano di incontrare altri bambini che parlavano lingue diverse, fu a lui affidato un cane che il bambino chiam\u00f2 \"Maher\" (in ebraico: \"veloce\"). I suoi tre fratelli morirono durante un'epidemia di difterite, e la madre di tubercolosi nel 1891. Itamar e la famiglia vennero banditi dalla comunit\u00e0 ultra-ortodossa, la quale non ammette l'uso pratico quotidiano dell'ebraico, che vede come una lingua sacra da impiegare soltanto per la preghiera e la lettura dei testi sacri. \nIl padre, dopo la morte della moglie, si rispos\u00f2 con la pi\u00f9 giovane sorella di lei, la scrittrice Hemda Ben Yehuda (nata Paula Beila Jonas); quindi la zia di Itamar divenne la sua madrina. Dopo la morte della madre egli cambi\u00f2 il nome in \"Itamar\", perch\u00e9 era il nome che i genitori in origine volevano dargli. Questo nome significa in ebraico \"Isola dei datteri\"; derivante dalla parola ebraica \"tamar\" (palma da datteri), che \u00e8 un simbolo del sionismo. Come cognome scelse \"Ben Avi\"; perch\u00e9 \"Avi\" \u00e8 la sigla di \"Eliezer Ben Yehuda\" (se scritto con i caratteri ebraici), e significa anche \"mio padre\": quindi \"Ben Avi\" significa \"Figlio di mio padre\".\nAll'et\u00e0 di 19 anni Ben Avi si rec\u00f2 in Europa e studi\u00f2 presso le universit\u00e0 di Parigi e Berlino. Ritorn\u00f2 in Palestina nel 1908 dove lavor\u00f2 come giornalista e si un\u00ec al padre per redigere e scrivere giornali in ebraico.\nBen Avi spos\u00f2 Leah Abushedid (1889-1982), nata a Gerusalemme da una famiglia ebraica benestante originaria del Marocco, conosciuta quando lui aveva 23 anni e lei 16. A causa delle di lui modeste condizioni economiche, la provenienza dalla comunit\u00e0 aschenazita anzich\u00e9 sefardita, e la differenza di et\u00e0, i genitori di lei non approvavano il matrimonio. Con la speranza di convincerli pubblic\u00f2 poesie che dichiaravano il suo amore per lei sul quotidiano \"HaOr\" (La luce). Dopo tre anni quando pubblic\u00f2 una poesia sul tema del suicidio, essi cambiarono idea e permisero il matrimonio. Dopo due anni di negoziati sul contratto di matrimonio, si sposarono nel 1914. Ebbero tre figlie: Dror-Eilat (1917-1921), Drora (1922-1981) e Rina (1925-2016). Drora e Rina divennero trasmettitrici al radiogiornale.\nNel 1919 fond\u00f2 un quotidiano in lingua ebraica dal titolo \"Droar HaYom\" (La posta del giorno) che diresse fino al 1929. Inoltre fu un attivista sionista e un incaricato del \"Bnei Binyamin\" e del \"Fondo Nazionale Ebraico\", per il quale lavor\u00f2 come emissario in molti Paesi. Fu tra i fondatori della citt\u00e0 di Netanya.\nNel 1939, a causa di sopraggiunte ristrettezze economiche e dunque in cerca di un reddito fisso, Ben Avi lasci\u00f2 la famiglia e si trasfer\u00ec negli USA per lavorare come rappresentante del \"Fondo Nazionale Ebraico\" nella citt\u00e0 di New York; dove mor\u00ec nel 1943 all'et\u00e0 di 60 anni, cinque anni prima della proclamazione dello Stato d'Israele. La sua salma fu riportata in Palestina per la sepoltura nel 1947, e venne interrata nel cimitero ebraico del Monte degli Ulivi a Gerusalemme.\nL'attivit\u00e0 giornalistica e letteraria.\nFu caporedattore e giornalista del quotidiano \"Doar haYom\" (La posta del giorno), allora l'equivalente ebraico del quotidiano britannico \"Daily Mail\", dal 1920 al 1933. Nei suoi numerosi articoli da opinionista e commentatore sostenne, tra le altre cose, l'uso pi\u00f9 ampio possibile dell'esperanto come lingua ausiliaria internazionale.\nTent\u00f2 la promozione dell'alfabeto latino, da lui adattato alla lingua ebraica, al posto del tradizionale alfabeto ebraico, perch\u00e9 pi\u00f9 preciso per rappresentare i suoni della lingua; in quanto l'alfabeto ebraico indica soltanto le consonanti (Abjad), e impiega alcune consonanti anche per rappresentare le vocali principali (Mater lectionis). Tuttavia questo tentativo non ebbe successo a causa della forte tradizione che lega l'alfabeto alla lingua fin dai tempi dello scriba Esdra (ca. 500 a.C.).\nScrisse una biografia in lingua ebraica del padre, intitolata \"Avi\" (Mio padre), che fece stampare in caratteri latini. Promosse e redasse due settimanali, di breve durata, sempre in caratteri latini: il primo s'intitolava \"Hashavua Hapalestini\" (La settimana della Palestina, 1928), il secondo \"Dror\" (Libert\u00e0, 1934)."}
{"id": "8324370", "revid": "57872", "url": "https://it.wikipedia.org/wiki?curid=8324370", "title": "Chiesa di San Giovanni Battista (Genova)", "text": ""}
{"id": "8324372", "revid": "1124164", "url": "https://it.wikipedia.org/wiki?curid=8324372", "title": "Chiesa di Santa Maria Assunta e San Giacomo Maggiore (Romano di Lombardia)", "text": "La chiesa di Santa Maria Assunta e San Giacomo Maggiore \u00e8 il luogo di culto cattolico di Romano di Lombardia, in provincia di Bergamo.\nNell'ambito della diocesi di Bergamo, la chiesa \u00e8 sede parrocchiale facente parte del vicariato di Ghisalba-Romano. Conserva dipinti di notevole pregio artistico di Jacopo Palma il Giovane, Giovan Battista Moroni, Francesco Capella e Ponziano Loverini.\nStoria.\nIl paese di Romano di Lombardia si svilupp\u00f2 a partire dal XII secolo e la chiesa fu edificata con il borgo, tanto da essere citata negli atti del sinodo diocesano del 1304 indetto dal vescovo Giovanni da Scanzo dove risulta fosse presente il \"presbiter Mandredus\" rappresentante la chiesa di Romano. Fu citata nel 1360 come chiesa dedicata alla Madonna e san Giacomo apostolo e inserita nel documento ordinato da Bernab\u00f2 Visconti detto \"nota ecclesiarum\" che elencava i luoghi di culto e le relative rendite per stabilire i tributi da versare al clero romano e ai Visconti. Dai fascicoli risulta che la chiesa era annessa all'antica pieve di Ghisalba, con cinque beneficiari.\nIl primo rifacimento della nuova chiesa vide iniziare i lavori il 3 aprile 1363, consacrata e dedicata alla Madonna Assunta e all'apostolo Giacomo Maggiore, il 7 giugno 1364. Nel mese di aprile del 1428 il consiglio deliber\u00f2 la ristrutturazione del tetto, le spese della chiesa erano infatti a carico della vicinia. \nL'aumento della popolazione obblig\u00f2 il consiglio comunale cittadino a valutare l'ampliamento dell'edificio, con approvazione del 12 aprile 1493, lavori che proseguirono fino al 1505 con il rifacimento e ampliamento della zona presbiteriale. Nel 1565 furono chiamati artisti per completare gli arredi e le decorazioni della cappella dedicata al \"Corpus Domini\" gestita dalla confraternita del Santissimo Sacramento, con l'invito al Moroni, ad Alessandro Belli e a Francesco Richino. Il nuovo edificio fu visitato da san Carlo Borromeo il 10 ottobre 1575. Dagli atti della visita pastorale si desume che l'aula aveva sei altari con le relative scuole e congregazioni, e che vi era anche quella della \"Misericordia Maggiore\".\nLa nuova chiesa fu consacrata dal vescovo di Tra\u00f9 Tommaso Sperandio Corbelli, vescovo di Trau suffraganeo di Federico Cornar nel 1577. L'attigua torre delle campane risalirebbe al XII secolo, precedente alla chiesa primitiva, aveva una funzione sia religiosa che civile, e sulla sua sommit\u00e0 facevano i turni di guardia soldati che dovevano controllare che il territorio fosse protetto. Questi nel caso di avvistamento di nemici, dovevano suonare la \"campana a martello\". Il campanile era in mattoni, pi\u00f9 simile a una torre armigera, infatti, al piano terra, vi era un locale voltato che doveva ospitare i prigionieri. Negli archivi vi sono conservati i nomi di quelli che erano addetti alla guardia, e che avevano anche funzione di \"seppellitore pubblico\", \"[\u2026] ad sepeliendum mortuos seu spirtor [\u2026].\" Dovevano inoltre avvisare dell'arrivo di temporali \"[\u2026] per sonar botas et temporales[\u2026]\". Solo alla fine del Quattrocento la torre comp\u00ec il solo ruolo religioso e nel 1591 fu trasformata definitivamente con l'inserimento dell'orologio e del leone dorato di San Marco, questo fu decorato da Aurelio Gatti che raffigur\u00f2 il campanile anche in una tela.\nLa chiesa fu descritta negli atti della visita pastorale di san Carlo Borromeo. L'edificio aveva una semplice facciata a capanna, ed era ben tenuta \"decens et honorifica\". Sei altari erano intitolati al Santissimo Sacramento con le reliquie di santa Maria Maddalena, dei santi Cosma e Damiano dove vi era il consorzio pio della Misericordia, il fonte battesimale con l'altare di san Bernardino, quello della Santissima Trinit\u00e0 con il giuspatronato della famiglia De Rondis, quello della Maria Maddalena e di san Marco evangelista dedicato poi a san Carlo.\nAgli inizi del Seicento fu posto il nuovo fonte battesimale, opera scultorea di Costatino Belli della Costa, in una cappella esterna alla chiesa, con il ciborio realizzato da Antonio Caniana. e il nuovo portale dal picapietra di Gorlago Mattheo Cotta.\nIl vescovo Giovanni Emo riconsacr\u00f2 la chiesa con la medesima dedicazione il 29 aprile 1618 dopo il grave fatto di sangue che era accaduto al suo interno.\nNel 1709 i sindaci della fabbriceria decisero per la costruzione di un nuovo coro e inizi\u00f2 la raccolta dei fondi necessari, e fu incaricato del nuovo progetto Gio Batta Caniana approvato nel 1713. I disegni sono conservati presso il museo fantoniano di Rovetta dal quale si deduce che l'antica chiesa aveva misure leggermente inferiori a quella nuova, durante la costruzione, fu richiesto un ulteriore progetto sempre al Caniana nel 1730, con il capo mastro Giuseppe Mozzi al quale era stata chiesta la modifica delle pareti laterali. La documentazione dei lavori \u00e8 conservata presso l'archivio parrocchiale. Il costo fu sicuramente importante tanto che il 27 marzo 1726 il consiglio comunale autorizz\u00f2 la questua tra i paesani per reperire i fondi necessari. Nel 1735 la costruzione era a buon punto e gi\u00e0 definita \"sontuosa\". Nel 1731 per la posa del tetto fu richiesta l'autorizzazione del taglio del bosco di propriet\u00e0 con consorzio della Misericordia. \nIl 2 novembre 1732 il vescovo Antonio Redetti con decreto elev\u00f2 la chiesa con il titolo di prepositurale. Con la costruzione del nuovo altare realizzato dal marmista Pietro Giacomo d'Albino su disegno di Giacomo Quarenghi, Andrea e Gian Giacomo Manni nel 1778, ebbe una nuova consacrazione dal vescovo Giovanni Paolo Dolfin. Le statue sulla facciata furono poste nel 1783 ad opera dello scultore Antonio Gelpi. La nuova chiesa ebbe ulteriori ammodernamenti che interessarono progetti anche di Francesco Caniana per la realizzazione del coro, e Simone Elia per quella delle bussole d'ingresso. La balaustra del presbiterio fu realizzata nel 1808.\nCon decreto del 27 maggio 1979, la chiesa \u00e8 inserita nel vicariato di Ghisalba-Romano.. Nel Novecento la chiesa ebbe un restauro ad opera di Elia Fornoni.\nDescrizione.\nEsterno.\nIl grande complesso ecclesiale posto a est di piazza Grande si sviluppa su tre chiese e vari altri locali che sono sagrestie, sedi d'incontri un tempo delle varie confraternite nonch\u00e9 le canoniche e le abitazioni del personale addetto alla cura delle chiese, e ben cinque campanili. L'edificio ricostruito nel 1774 mostra un prospetto con doppio campanile, ed \u00e8 preceduto dal sagrato con la pavimentazione in beole e marmo di Zandobbio.\nLa facciata si sviluppa su tre ordini, e culmina con i due campanili laterali, e centralmente \u00e8 suddivisa in tre parti da lesene a doppie colonne. L'ordine inferiore divisa in cinque sezioni da lesene e controlesene culminanti con capitelli dorici terminanti con una trabeazione. Centrale l'ingresso principale con timpano triangolare e lateralmente poste in due nicchie le statue di san Giacomo e sant'Antonio. L'ordine superiore mantiene le medesime caratteristiche con lesene che hanno per\u00f2 capitelli di carattere ionico che sorreggono la cornice marcapiano, e nelle due nicchie le statue di san Defendente e san Bernardo. Centrale la grande finestra che da luce all'aula. Tutte le aperture hanno contorni in marmo di Zandobbio.La facciata termina con la balaustra dove sono poste la statua della Madonna centrale e laterale quelle degli angeli.\nInterno.\nL'aula a navata unica a pianta rettangolare, con abside semicircolare, \u00e8 completa di nove altari e due sagrestie che la collegano con l'aula della chiesa di San Defendente.\nL'interno conserva opere di rilievo: il dipinto \"Madonna del Suffragio\" opera di Francesco Capella del 1762, la \"Madonna Immacolata\" lavoro di Jacopo Palma il Giovane, l\u2019\"Annunciazione\" e \"San Biagio e san Giuseppe\" di Mauro Picenardi e l\"'Ultima cena\" dell'albinese Giovan Battista Moroni, la \"Santissima Trinit\u00e0\" di Coriolano Malagavazzo Di Ponziano Loverini sono gli affreschi della volta che raccontano le \"Storie della vita di Maria\" del 1910.\nGli affreschi della cupola furono ridipinti da Enrico Scuri al termine del XIX secolo. L'altare maggiore \u00e8 una delle poche opere realizzate da Giacomo Quarenghi e realizzato tra il 1797 il 1799 da Andrea Manni e Gian Giacomo Manni.\nI campanili della chiesa ospitano dodici campane in scale sib2 maggiore. Di queste otto sono state fusa dalla ditta Ottolina di Seregno nel 1950. Le successive quattro sono state fuse dalla fonderia Allanconi nel 2006 e si presentano con le note in mi3, si3, do4 e re4. Il concerto termina con il campanone di sib2 maggiore."}
{"id": "8324373", "revid": "2069609", "url": "https://it.wikipedia.org/wiki?curid=8324373", "title": "NADO Italia", "text": "L'Organizzazione nazionale antidoping (abbreviato \"NADO\") \u00e8 l'organismo indipendente dell'ordinamento sportivo italiano per la prevenzione del doping e delle violazioni sulle norme sportive antidoping.. Ha la responsabilit\u00e0 esclusiva in materia di adozione ed applicazione delle norme sportive antidoping e delle disposizioni del Codice mondiale antidoping WADA.\nStoria.\nNADO Italia \u00e8 l'organo nato in seguito all'accordo quadro tra governo italiano, CONI e NAS dei carabinieri sottoscritto a febbraio e divenuto operativo a maggio 2015.\nIl 15 settembre 2015 il generale Leonardo Gallitelli ne \u00e8 stato nominato responsabile. L'ha annunciato il presidente del CONI Giovanni Malag\u00f2, aggiungendo che la nomina \u00e8 stata condivisa dal premier Matteo Renzi e dal ministro della salute Lorenzin. \nNel febbraio 2016 \u00e8 stata riconosciuta dalla WADA, l'Agenzia mondiale antidoping..\nDal 1\u00ba gennaio 2017, su delega del Comitato Italiano Paralimpico (CIP), NADO Italia ha la responsabilit\u00e0 esclusiva anche delle attivit\u00e0 antidoping relative alla pratica sportiva svolta sotto l\u2019egida del CIP e agli atleti paralimpici.\nOrganizzazione.\nNADO Italia \u00e8 articolata in seguenti organismi: \nSi avvale di ispettori investigativi dei NAS e di ispettori medici della FMSI, per le analisi del Laboratorio antidoping all'Acquacetosa di Roma"}
{"id": "8324377", "revid": "188116", "url": "https://it.wikipedia.org/wiki?curid=8324377", "title": "FMSI", "text": ""}
{"id": "8324380", "revid": "287204", "url": "https://it.wikipedia.org/wiki?curid=8324380", "title": "Chiesa di Santa Maria Assunta e San Giacomo Maggiore", "text": ""}
{"id": "8324384", "revid": "182193", "url": "https://it.wikipedia.org/wiki?curid=8324384", "title": "FA Wales", "text": ""}
{"id": "8324386", "revid": "599013", "url": "https://it.wikipedia.org/wiki?curid=8324386", "title": "Faw", "text": "FAW o Faw pu\u00f2 riferirsi a:"}
{"id": "8324388", "revid": "287204", "url": "https://it.wikipedia.org/wiki?curid=8324388", "title": "Sengoku Hidehisa", "text": "Biografia.\nSecondo i documenti di famiglia, Hidehisa fu il quarto figlio del padre il quale era un samurai di basso rango servitori del clan Sait\u014d. Fu donato a un'altra famiglia in giovane et\u00e0, ma tutti i suoi fratelli maggiori morirono di malattia e gli fu concesso di ereditare il suo cognome.\nServitore prima del clan Oda e poi di Toyotomi Hideyoshi, nel 1581 fu nominato daimy\u014d del dominio di Awaji nel castello di Sumoto. Nel 1584 fu inviato a Shikoku per controllare eventuali mosse di Ch\u014dsokabe Motochika, il quale era ostile a Hideyoshi e alleato di Tokugawa Ieyasu. Hidehisa fu sconfitto da Motochika nella battaglia di Hiketa nella provincia di Awa e costretto a ritirarsi. Dopo la sottomissione di Shikoku da parte di Hideyoshi nel 1585, Hidehisa ottenne un feudo di 100.000 \"koku\" nella provincia di Sanuki.\nTuttavia nel 1585 gli fu affidato l'incarico di dare inizio alla campagna di Ky\u016bsh\u016b assieme ad altri due daimy\u014d: Ch\u014dsokabe Motochika e Sog\u014d Masayasu, rivali negli anni precedenti per la conquista di Shikoku. Fu inviato a portar aiuto alla difesa della capitale del clan \u014ctomo di Funai assediata dal clan Shimazu. Furono tuttavia pesantemente sconfitti nella battaglia di Hetsugigawa. Hidehisa fu accusato di aver attaccato impulsivamente e quindi fugg\u00ec nel pieno della battaglia quando vide la carica improvvisa degli Shimazu e l'inevitabile sconfitta. Dopo essere tornato da Hideyoshi fu privato del suo titolo, della sua terra e mandato in esilio.\nHidehisa qualche anno pi\u00f9 tardi si un\u00ec a Tokugawa Ieyasu e divenne servitore del clan Tokugawa, partecipando all'assedio di Odawara contro il clan H\u014dj\u014d e dove il suo nome venne riscattato.\nNel 1590 divenne daimy\u014d di Komoro con una rendita di 50.000 \"koku\". Hidehisa si schier\u00f2 con Ieyasu nella battaglia di Sekigahara dopo la morte di Hideyoshi. Si era unito all'esercito dell'erede di Ieyasu, Tokugawa Hidetada, durante la campagna e non furono in grado di raggiungere la battaglia in tempo a causa della resistenza a oltranza di Sanada Masayuki. Tuttavia Hidehisa persuase con successo il furioso Ieyasu a risparmiare sia lui che Hidetada dopo questo ritardo che poteva costargli la battaglia. Hidetada rimase grato a Hidehisa per il resto della sua vita. I suoi discendenti rimasero governatori di Komoro fino alla restaurazione Meiji. \nHidehisa \u00e8 generalmente descritto come un guerriero coraggioso e abile fin dai suoi primi tempi con Hideyoshi; era spesso in prima linea nelle operazioni militari del clan Oda e sembra fosse ben visto anche da Hideyoshi, poich\u00e9 non lo pun\u00ec con la morte dopo la sua fuga dal campo di Hetsugigawa."}
{"id": "8324414", "revid": "287204", "url": "https://it.wikipedia.org/wiki?curid=8324414", "title": "Giuseppe di Hohenzollern-Hechingen", "text": "Biografia.\nGiuseppe era membro di una linea secondaria e di fede cattolica della famiglia regnante prussiana degli Hohenzollern, gli Hohenzollern-Hechingen. Era il maggiore dei figli sopravvissuti del generale Federico Antonio di Hohenzollern-Hechingen (1726-1812) e di sua moglie, la contessa Ernestine-Josepha von Sobeck-Kornitz (1753-1825). Suo zio era Giovanni Nepomuceno Carlo di Hohenzollern-Hechingen, suo predecessore alla cattedra episcopale di Varmia.\nDestinato inizialmente alla carriera militare, frequent\u00f2 l'accademia militare di Wiener Neustadt e poi, dal 1787 al 1791, la \"Karlsschule\" di Stoccarda. Favorito per\u00f2 dalla presenza dello zio vescovo in Polonia, decise di intraprendere la carriera ecclesiastica sotto la tutela di questi, venendo ordinato diacono il 24 agosto 1800 nella Cattedrale di Varmia, dove pure ricevette l'ordinazione sacerdotale il 31 agosto di quello stesso anno per mano dello zio vescovo.\nVenne prescelto quale nuovo principe vescovo di Varmia alla morte dello zio, ma pot\u00e9 occuparne la sede solo dieci anni pi\u00f9 tardi, al termine di una serie di conflitti interni e con lo stato prussiano.\nNella riorganizzazione del sistema ecclesiale cattolico in Prussia dopo il Congresso di Vienna, ricopr\u00ec un ruolo importante come esecutore della \"De salute animarum\" di Pio VII del 16 luglio 1821 in terra di Polonia.\nIl 3 febbraio ottenne un dottorato onorario in teologia all'Universit\u00e0 di Bonn.\nMor\u00ec al castello di Oliwa, residenza estiva dei vescovi di Varmia, nel 1836.\nGenealogia episcopale.\nLa genealogia episcopale \u00e8:"}
{"id": "8324416", "revid": "120522243", "url": "https://it.wikipedia.org/wiki?curid=8324416", "title": "Universit\u00e0 Rovira i Virgili", "text": "L'Universit\u00e0 Rovira i Virgili (URV) \u2014 in catalano \"Universitat Rovira i Virgili\"\u2014 \u00e8 una universit\u00e0 pubblica di Tarragona, con sedi distaccate a Reus, Vila-seca, Tortosa e El Vendrell, che ha come obiettivi prioritari l'insegnamento e la ricerca. \u00c8 cos\u00ec chiamata in memoria di Antoni Rovira i Virgili.\nStoria.\n\u00c8 stata riconosciuta come \"Campus de Excelencia Internacional Catalu\u00f1a Sur (CEICS)\" dal \"Ministerio de Educaci\u00f3n\". Dal 2013 dispone di una \"Unidad de Comunicaci\u00f3n de la Ciencia y de la Innovaci\u00f3n\" (UCC+i) - denominata ComCi\u00e8ncia - per comunicare, diffondere e divulgare la ricerca scientifica creata dal CEICS, al fine di migliorare e incrementare la formazione, la cultura e le conoscenze scientifiche dei cittadini.\nL'URV \u00e8 stata nella classifica delle 500 migliori universit\u00e0 del mondo (2015, 2016 e 2017) secondo la prestigiosa pubblicazione britannica \"The Times Higher Education\" (THE).\nCampus.\nL'universit\u00e0 ha sei campus che ospitano sette facolt\u00e0, tre scuole tecniche superiori e due scuole universitarie, oltre a un quartier generale a Bajo Pened\u00e9s."}
{"id": "8324429", "revid": "838137", "url": "https://it.wikipedia.org/wiki?curid=8324429", "title": "Clemens Pickel", "text": "Biografia.\nClemens Pickel \u00e8 nato a Colditz il 17 agosto 1961.\nFormazione e ministero sacerdotale.\nDal 1968 al 1978 ha frequentato il liceo. \u00c8 poi entrato nel seminario propedeutico \"Norbertinum\" di Magdeburgo e nel 1981 \u00e8 stato ammesso al seminario maggiore \"Sant'Alberto Magno\" di Erfurt. Nell'anno 1987-1988 ha studiato al seminario pastorale di Neuzelle.\nIl 19 dicembre 1987 \u00e8 stato ordinato diacono da monsignor Georg Weinhold, vescovo ausiliare di Dresda-Mei\u00dfen. Il 25 giugno successivo \u00e8 stato ordinato presbitero per la diocesi di Dresda-Mei\u00dfen da monsignor Joachim Friedrich Reinelt. Dal 1998 al 1990 \u00e8 stato vicario parrocchiale della parrocchia di Santa Maria Maddalena a Kamenz. Il 1\u00ba agosto 1990 \u00e8 partito come missionario in Unione Sovietica. In seguito \u00e8 stato vicario parrocchiale in Tagikistan (Du\u0161anbe, Qur\u01e7onteppa e Vah\u0161) dal 1990 al 1991; parroco della parrocchia di Cristo Re a Marks dal 1991; decano della regione del Volga dal 1992 al 1998 e membro del consiglio presbiterale dell'amministrazione apostolica di Mosca dei Latini dal 1998.\nMinistero episcopale.\nIl 23 marzo 1998 papa Giovanni Paolo II lo ha nominato vescovo ausiliare dell'amministrazione apostolica di Mosca dei Latini e titolare di Cusira. Ha ricevuto l'ordinazione episcopale il 7 giugno successivo nella chiesa di Cristo Re a Marks dall'arcivescovo John Bukovsky, nunzio apostolico nella Federazione Russa, co-consacranti l'amministratore apostolico di Mosca dei Latini Tadeusz Kondrusiewicz e quello della Siberia Occidentale Joseph Werth.\nIl 23 novembre 1999 papa Giovanni Paolo II lo ha nominato amministratore apostolico della Russia Europea Meridionale dei Latini.\nNel 2001 lo stesso pontefice lo ha nominato membro del Pontificio consiglio \"Cor Unum\".\nL'11 febbraio 2002 per effetto della bolla \"Meridionalem Russiae Europaeae\" dello stesso papa l'amministrazione apostolica \u00e8 stata elevata a diocesi e ha assunto il nome attuale.\nDal 2009 al 2013 monsignor Pickel ha organizzato il servizio mattutino di 5 minuti del programma \"Deutschlandfunk\" della Deutschlandradio per una settimana all'anno.\nNel gennaio del 2009 e nel gennaio del 2018 ha compiuto la visita \"ad limina\".\nIn seno alla Conferenza dei vescovi cattolici della Federazione Russa \u00e8 stato membro della commissione per gli affari parrocchiali, i movimenti giovanili e della commissione per la pastorale vocazionale. Dal 17 marzo 2017 al 12 marzo 2020 \u00e8 stato presidente della Conferenza. \u00c8 anche presidente della Caritas diocesana della Russia meridionale.\nGenealogia episcopale.\nLa genealogia episcopale \u00e8:"}
{"id": "8324455", "revid": "188116", "url": "https://it.wikipedia.org/wiki?curid=8324455", "title": "Tabul\u00e8", "text": ""}
{"id": "8324457", "revid": "363629", "url": "https://it.wikipedia.org/wiki?curid=8324457", "title": "Sanremo 2020 (compilation)", "text": "Sanremo 2020: la compilation \u00e8 la compilation ufficiale del Festival di Sanremo 2020, pubblicata il 7 febbraio 2020 in concomitanza con la 70\u00aa edizione del Festival di Sanremo.\nTracce.\nVersione per edicola.\nNella versione per edicola, la compilation contiene tre brani in meno, quelli interpretati da Levante, Le Vibrazioni e Michele Zarrillo."}
{"id": "8324458", "revid": "486946", "url": "https://it.wikipedia.org/wiki?curid=8324458", "title": "Master (Doctor Who)", "text": ""}
{"id": "8324459", "revid": "486946", "url": "https://it.wikipedia.org/wiki?curid=8324459", "title": "The Master (Doctor Who)", "text": ""}
{"id": "8324460", "revid": "436907", "url": "https://it.wikipedia.org/wiki?curid=8324460", "title": "Viceversa (singolo)", "text": "Viceversa \u00e8 un singolo del cantante italiano Francesco Gabbani, pubblicato il 6 febbraio 2020 come secondo estratto dall'album omonimo.\nDescrizione.\nTerza traccia dell'album, il brano \u00e8 stato presentato per la prima volta dal vivo in occasione della partecipazione di Gabbani al Festival di Sanremo 2020, dove si \u00e8 classificato al secondo posto nella serata conclusiva della manifestazione.\nVideo musicale.\nIl video, reso disponibile il 6 febbraio 2020 attraverso il canale YouTube del cantante, mostra Gabbani gesticolare le parole della canzone.\nSuccesso commerciale.\n\"Viceversa\" ha ottenuto un buon successo in Italia, arrivando secondo nella Top Singoli stilata da FIMI e nella top 5 di quella radiofonica stilata da EarOne. Al termine dell'anno \u00e8 risultato il 23\u00ba brano pi\u00f9 trasmesso dalle radio."}
{"id": "8324467", "revid": "2184720", "url": "https://it.wikipedia.org/wiki?curid=8324467", "title": "Gigante (singolo)", "text": "Gigante \u00e8 un singolo del cantante italiano Piero Pel\u00f9 pubblicato il 6 febbraio 2020 come secondo estratto dall'album \"Pugili fragili.\"\nIl brano \u00e8 una dedica dell'artista al nipote Rocco, figlio di sua figlia Greta, nato nel 2017.\nLa canzone \u00e8 stata presentata al Festival di Sanremo 2020, segnando, dopo 40 anni di carriera, la prima partecipazione del rocker toscano alla kermesse musicale, nella quale si \u00e8 classificato 5\u00ba.\nVideo musicale.\nIn concomitanza con il lancio del singolo, \u00e8 stato pubblicato il videoclip sul canale YouTube del cantante. Alcune scene del videoclip sono state girate presso la stazione di Porta Vittoria del passante ferroviario di Milano.\nSuccesso commerciale.\nIn Italia il brano \u00e8 stato il 95\u00ba pi\u00f9 trasmesso dalle radio nel 2020."}
{"id": "8324474", "revid": "287204", "url": "https://it.wikipedia.org/wiki?curid=8324474", "title": "Club Atl\u00e9tico San Lorenzo de Almagro (pallacanestro)", "text": "Il Club Atl\u00e9tico San Lorenzo de Almagro \u00e8 la squadra di pallacanestro della societ\u00e0 polisportiva San Lorenzo de Almagro con sede a Buenos Aires, Argentina. Fondata nel 1935, la squadra milita nel massimo campionato argentino.\nStoria.\nInizi ed anni d'oro.\nIl San Lorenzo si \u00e8 affiliato presso la federazione argentina negli anni Trenta, vincendo un gran numero di campionati dagli anni Trenta agli anni Settanta, venendo cos\u00ec soprannominata \"La cattedrale della pallacanestro\". Il 1942 \u00e8 l'anno in cui San Lorenzo conquista il suo primo titolo, vincendo il \"Torneo Apertura\" e il campionato argentino, ai tempi organizzato dall'associazione cestistica di Buenos Aires. L'anno seguente la squadra vince un altro Torneo Apertura, vincendolo ancora nel 1946, 1949 e 1950, grazie agli sforzi di Alfredo Belli, Salvador Capece, e Alberto Trama, oltre ai gregari Armando Bo e Francisco Sommariva.\nNel 1951, il San Lorenzo ha giocato contro gli Harlem Globetrotters all'Estadio Luna Park di Buenos Aires. Nello stesso anno, la squadra vince ancora il campionato argentino, ripetendosi l'anno successivo, oltre al campionato stesso nel 1954. Due anni dopo, la squadra si ripete e vince ancora il campionato, rimanendo imbattuta, oltre alla vittoria del \"Torneo Metropolitano\". Nel 1957, il San Lorenzo partecipa ad un tour internazionale in Brasile, vincendo otto delle dodici partite giocate. I giocatori che parteciparono al torneo furono Ricardo Lanzillotta (capitano della squadra), Herberto Fagnani, Edgar Parizzia, Oscar Zagatti, Carlos Vasino, Vicente Lazzara, Erio Cassetai e Carlos Marranzino, con Francisco del R\u00edo nelle vesti di capo allenatore.\nNel 1958, il San Lorenzo vince il primo titolo nazionale, il \"Campeonato Argentino de Clubes de B\u00e1squet\", vittoria grazie al quale pu\u00f2 disputare il primo torneo ufficiale fuori dall'Argentina, il \"Campeonato Sudamericano de Clubes Campeones de B\u00e1squetbol\", concludendo al secondo posto dietro al solo Defensor Sporting. Sempre nello stesso anno, il San Lorenzo vince l'Apertura ed arriva terzo al campionato di Buenos Aires, vincendolo poi nelle due edizioni successive. Nel 1966 il San Lorenzo vince ancora l'Apertura da imbattuto, oltre al \"Metropolitano\" ed al campionato di Buenos Aires.\nGli anni Settanta iniziano nel migliore dei modi per il San Lorenzo, grazie alle due vittorie del Metropolitano del 1970 e 1971. Nello stesso anno il San Lorenzo partecipa ad una tourn\u00e9e in Europa, la prima volta per una squadra argentina. Hanno preso parte al tour Oscar Visciglia, Gustavo Aguirre, Carlos Perroni, Carlos Garro, Dante Massolini, Norberto Pacheco, Carlos Perales, Abel Rojas, N\u00e9stor Delgui ed Emilio Dumani, con Edgard Parizzia come capo allenatore.\nIl San Lorenzo riusc\u00ec a battere l'OKK Beograd e sei squadre italiane, oltre a giocare anche contro la nazionale spagnola. Durante il tour, la squadra venne soprannominata \"La Catedral\" (La Cattedrale), dopo un discorso tenuto da Emilio Dumani in cui disse: \"Questa squadra combatte sempre e non si spegne mai... come le luci di una cattedrale\".\nNonostante i successi di questi anni, il campionato di Buenos Aires del 1973 fu l'ultimo titolo vinto fino agli anni 2010.\nLiga Nacional e declino.\nIl 26 aprile 1985, il San Lorenzo gioca la prima partita di sempre della neonata Liga Nacional de B\u00e1squet, affrontando l'Argentino de Firmat all'Estadio Obras Sanitarias. Il club per\u00f2 viene subito retrocesso dopo solo una stagione.\nLa sezione cestistica della polisportiva San Lorenzo fu inattiva dal 1986 al 1993, tornando poi solo per i campionati giovanili. Nel 1996 la polisportiva decide di creare anche una squadra senior, partecipando al campionato di prima divisione di Buenos Aires. Nel 2004, la squadra Under-22 vince il campionato di categoria, vincendo poi nel 2012 la \"Copa De Oyarbide\".\nRitorno alla gloria.\nNel 2014, San Lorenzo debutta nel Torneo Nacional de Ascenso, campionato del secondo livello professionistico argentino. L'anno successivo, il San Lorenzo torna nel primo campionato argentino, la Liga Nacional de B\u00e1squet, grazie alla fusione con la squadra 9 de Julio de R\u00edo Tercero, esattamente trent'anni dopo il debutto in LNB. La prima partita venne giocata il 22 settembre 2015 contro il Quimsa, battuto per 79 a 64.\nIl 2016 segna la storia per il San Lorenzo, il club infatti vince il suo primo titolo LNB, battendo La Uni\u00f3n nella serie finale per 4-0. W\u00e1lter Herrmann, giocatore degli \"Azulgrana\" viene nominato MVP delle Finali.\nNella stagione successiva, San Lorenzo bissa il successo vincendo ancora il campionato argentino, battendo questa volta il Regatas Corrientes per 4-1. Sempre nella stessa stagione, il San Lorenzo entr\u00f2 nella storia della LNB concludendo la stagione con 23 vittorie e solo tre sconfitte, record di sempre. Gabriel Deck venne scelto come MVP delle Finali.\nStadio.\nIl San Lorenzo gioca i match casalinghi al Polideportivo Roberto Pando di Boedo, Buenos Aires, il quale ha una capacit\u00e0 di 2.700 persone.\nRoster.\n\"Aggiornato al 4 febbraio 2020.\"\nStatistiche.\nCompetizioni continentali.\n Campioni\u00a0\u00a0 Finalista\u00a0\u00a0 Terzo posto\u00a0\u00a0 Quarto posto\u00a0\u00a0\nCoppa Intercontinentale.\n Campioni\u00a0\u00a0 Finalista\u00a0\u00a0 Terzo posto\u00a0\u00a0 Quarto posto\u00a0\u00a0"}
{"id": "8324478", "revid": "22475", "url": "https://it.wikipedia.org/wiki?curid=8324478", "title": "Picea spinulosa", "text": "Picea spinulosa () \u00e8 una specie di peccio appartenente alla famiglia delle Pinaceae nativo della zona himalayana del Bhutan, dell'India (Sikkim, Arunachal Pradesh) e della Cina (Tibet, bacino del Brahmaputra).\nEtimologia.\nIl nome generico \"Picea\", utilizzato gi\u00e0 dai latini, potrebbe, secondo un'interpretazione etimologica, derivare da \"Pix picis\" = pece, in riferimento all'abbondante produzione di resina. Il nome specifico \"spinulosa\" deriva dal latino (da \"spinula\" diminuitivo di spina), ma non \u00e8 chiaro a quale carattere morfologico fece riferimento William Griffith.\nDescrizione.\nPortamento.\nAlbero alto 50-60 metri con tronco monopodiale diritto di diametro fino a 2,5 metri; i rami del primo ordine sono lunghi, sviluppati orizzontalmente e cascanti. I rami del secondo ordine sono anch'essi lunghi, snelli e pendenti. La chioma \u00e8 piramidale, negli esemplari anziani largamente colonnare, o aperta e irregolare. I virgulti sono slanciati, flessibili, di colore grigio giallastro pallido o marrone pallido, prominentemente scanalati, glabri; i pulvini sono stretti, lunghi 1-1,5\u00a0mm, disposti a 60\u00b0-80\u00b0 sul germoglio .\nFoglie.\nLe foglie sono aghiformi, lineari, dritte o lievemente ricurve e disposte a raggio sui germogli pendenti, con sezione trasversale rombica o quadrangolare, di colore verde scuro lucido superiormente e con bande stomatiche bianco-bluastre inferiormente, lunghe 1,5-3,5\u00a0cm e con punte pungenti; normalmente sono prive di stomi, ma talvolta presenti sulla faccia superiore in 1-2 linee, e disposti in 4-5 linee su due bande inferiormente. Le gemme vegetative sono ovoidali, ottuse, lunghe 5\u20137\u00a0mm, poco resinose; hanno perule ovate, ottuse, di colore arancione-marrone o rosso-marrone, persistenti per parecchi anni.\nFiori.\nSono strobili maschili gialli, ascellari, lunghi 2-2,5\u00a0cm.\nFrutti.\nI coni femminili sono terminali, cilindrici, inizialmente eretti, poi pendenti a maturazione, lunghi 6\u20139\u00a0cm e larghi 3-4,5\u00a0cm, da immaturi verdi o verdi-rossastri, poi marroni-rossastri, con apice ottuso e base stretta; sono sessili o con corti peduncoli. I macrosporofilli sono obovati, spesso irregolari, lunghi 1,5\u20132\u00a0cm, con superficie abassiale finemente striata, lucida, glabra, con margine superiore intero o dentellato, base a cuneo. Le brattee sono rudimentali, ligulate, lunghe 3\u20134\u00a0mm, totalmente incluse. I semi, di color grigio o marrone, sono ovoidali-oblunghi, lunghi 4,5\u00a0mm, e con parte alata ovata-oblunga, lunga 8\u201314\u00a0mm, di colore arancione-marrone.\nCorteccia.\nLa corteccia \u00e8 rugosa e a scaglie, nei tronchi pi\u00f9 larghi fortemente fessurata, di colore grigio-marrone o grigio.\nDistribuzione e habitat.\nVegeta a quote di alta montegna comprese tra i 2700 e i 3600 m, in coabitazione con altre conifere come \"Abies densa\", \"Pinus wallichiana\" e \"Tsuga dumosa\". Nel sottobosco sono presenti \"Taxus wallichiana\" e specie dei generi \"Rhododendron\" e \"Sorbus\".\nTassonomia.\nSinonimi.\nSono riportati i seguenti sinonimi:\nUsi.\nFornisce un legno di buona qualit\u00e0 utilizzato localmente, ma il suo sfruttamento non \u00e8 mai stato sviluppato in maniera massiva. In Gran Bretagna viene coltivato a fini ornamentali.\nConservazione.\nIl peccio del Sikkim possiede un vasto areale e il suo sfruttamento non \u00e8 eccessivo; per questo motivo viene classificata come specie a rischio minimo nella Lista rossa IUCN."}
{"id": "8324480", "revid": "2091899", "url": "https://it.wikipedia.org/wiki?curid=8324480", "title": "David Bivin", "text": "Biografia e carriera.\nDopo la laurea conseguita nel 1963 negli USA, Bivin ha proseguito i suoi studi in Israele all'Universit\u00e0 Ebraica di Gerusalemme, dove ha studiato storia, letteratura e archeologia ebraica. Completati gli studi nel 1969, ha deciso di rimanere in Israele. Dal 1970 al 1981 \u00e8 stato direttore dell'Hebrew Language Division dell'American Ulpan di Gerusalemme e del Modern Hebrew Department dell'American Institute of Holy Land del Monte Sion, poi divenuto Jerusalem University College. Negli anni ottanta \u00e8 entrato a far parte della Jerusalem School of Synoptic Research, un'organizzazione di biblisti ebrei e cristiani che studia i vangeli sinottici alla luce del contesto storico, linguistico e culturale dei tempi di Ges\u00f9. Nel 1987 Bivin ha fondato e diretto la rivista \"Jerusalem Perspective\", che fino al 1999 \u00e8 uscita in formato cartaceo trasformandosi successivamente in una rivista on line. Fino al 1991 Bivin \u00e8 stato sergente della riserva dell'esercito israeliano. Attualmente vive a Yad HaShmon (vicino a Gerusalemme) con la moglie Josa, che ha sposato nel 1969. \nDurante la sua carriera, Bivin ha scritto diversi libri e pi\u00f9 di duecento articoli."}
{"id": "8324481", "revid": "287204", "url": "https://it.wikipedia.org/wiki?curid=8324481", "title": "Roncal (formaggio)", "text": "Il Roncal \u00e8 un formaggio a base di latte pecorino spagnolo. Esso prende il nome dall'omonima valle dei Pirenei in cui viene prodotto, ed \u00e8 una specialit\u00e0 dei comuni di Uzt\u00e1rroz, Isaba, Urzainqui, Roncal, Garde, Vid\u00e1ngoz e Burgui. Dal 1981, il Roncal \u00e8 protetto dalla \"Denominaci\u00f3n de Origen\".\nCaratteristiche.\nIl Roncal ha forma cilindrica, misura fra gli 8 e i 12 centimetri di altezza e una spessa crosta grigia. Dopo quattro mesi di maturazione, esso pesa circa 2/3 chili e se viene sottoposto a una stagionatura di sei od otto mesi il suo sapore diviene pi\u00f9 forte e assume una consistenza friabile simile a quella del Parmigiano. Il formaggio Roncal ha un sapore abbastanza intenso e piccante ed \u00e8 ricco di lipidi, proteine e calcio. Il Roncal viene preparato usando ovini di razza latxa e rasa, che si adattano ai rigidi climi montani e producono grandi quantit\u00e0 di latte, cos\u00ec come dall'incrocio F1 LachaXMilchschaf. La produzione del Roncal si svolge fra il mese di dicembre e quello del mese di luglio dell'anno seguente e le sue fasi di preparazione includono la coagulazione del latte (a una temperatura di cagliata compresa tra i 30 e i 37\u00a0\u00b0C), il taglio, il drenaggio, lo stampaggio, la salatura e la maturazione."}
{"id": "8324497", "revid": "2043251", "url": "https://it.wikipedia.org/wiki?curid=8324497", "title": "Jos\u00e9 Luis Mumbiela Sierra", "text": "Biografia.\nJos\u00e9 Luis Mumbiela Sierra \u00e8 nato a Monz\u00f3n il 27 maggio 1969.\nFormazione e ministero sacerdotale.\nDopo aver completato la sua formazione primaria e secondaria ha scoperto la sua vocazione al presbiterato ed \u00e8 entrato in seminario dove ha compiuto la sua formazione ecclesiastica e nel 1994 ha conseguito la laurea in teologia all'Universit\u00e0 di Navarra a Pamplona.\nIl 25 giugno 1995 \u00e8 stato ordinato presbitero per la diocesi di Lleida nella vecchia cattedrale diocesana da monsignor Ram\u00f3n Malla Call. Dal 1995 al 1998 \u00e8 stato vicario parrocchiale della parrocchia di San Pietro a Fraga. Il 30 giugno 1997 ha conseguito il dottorato in teologia.\nIl 28 febbraio 1998 \u00e8 stato inviato in Kazakistan come sacerdote missionario \"fidei donum\" nella diocesi della Santissima Trinit\u00e0 in Almaty. \u00c8 stato vicario parrocchiale della parrocchia di \u015e\u0131mkent e successivamente \u00e8 stato prefetto degli studi e vice-rettore del seminario interdiocesano di Karaganda. Il 16 giugno 2007 \u00e8 diventato rettore dello stesso. A tutti questi incarichi, ha sempre combinato l'opera di missionario nel paese asiatico.\nMinistero episcopale.\nIl 5 marzo 2011 papa Benedetto XVI lo ha nominato vescovo della Santissima Trinit\u00e0 in Almaty. Ha ricevuto l'ordinazione episcopale l'8 maggio successivo dall'arcivescovo Miguel Maury Buend\u00eda, nunzio apostolico in Kazakistan, Kirghizistan e Tagikistan, co-consacranti l'arcivescovo metropolita di Maria Santissima in Astana Tomasz Peta e il vescovo di Teruel e Albarrac\u00edn Carlos Manuel Escribano Sub\u00edas.\nDal 2015 \u00e8 presidente della Conferenza episcopale del Kazakistan.\nNel marzo del 2019 ha compiuto la visita \"ad limina\".\nOltre allo spagnolo, parla l'inglese e il russo.\nGenealogia episcopale.\nLa genealogia episcopale \u00e8:"}
{"id": "8324500", "revid": "76963", "url": "https://it.wikipedia.org/wiki?curid=8324500", "title": "Antoni Rovira i Virgili", "text": "Gli \u00e8 stata intitolata l'Universit\u00e0 Rovira i Virgili a Tarragona, con campus anche a Reus, Vila-seca, Tortosa e El Vendrell.\nBiografia.\nMostr\u00f2 sempre grande interesse per la lingua catalana, come dimostra una delle sue affermazioni ben note:\nA causa di questo avido interesse per la sua lingua madre, Rovira i Virgili fu affascinato dal grande linguista catalano Pompeu Fabra e pubblic\u00f2 numerosi articoli su di lui e le sue opere. Rovira i Virgili era affascinato dalla presenza di Fabra e spesso faceva riferimento ai suoi occhi scintillanti.\nDal punto di vista linguistico, Rovira i Virgili adott\u00f2 incondizionatamente e segu\u00ec le nuove proposte ortografiche e grammaticali di Pompeu Fabra per la lingua catalana in un momento in cui queste proposte non avevano ancora ricevuto supporto istituzionale. Rovira i Virgili non fu l'unico seguace delle proposte di Fabra a farlo, ma essendo un giornalista di fama, la sua aderenza agli insegnamenti di Fabra costitu\u00ec un esempio notevole e rappresentativo di un fenomeno crescente durante l'ultimo decennio del XX secolo. L'incondizionata adesione diretta, immediata e completa di alcuni intellettuali e scrittori dell'epoca alle teorie che Fabra sosteneva, stabil\u00ec il percorso per l'ammodernamento della lingua catalana e il suo crescente riconoscimento.\nAntoni Rovira i Virgili incontr\u00f2 Pompeu Fabra, per la prima volta, intorno al 1911, quando scriveva per il quotidiano \"El Poble Catal\u00e0\". Gi\u00e0 allora era un grande sostenitore della tesi del linguista, ma Fabra non era ancora diventato il referente indiscutibile della codificazione del catalano contemporaneo.\nA quel tempo si credeva che detta codificazione formale della lingua sarebbe stata un obiettivo facilmente raggiungibile a causa della recente creazione, nel 1907, dell'Institut d'Estudis Catalans. Vi era, tuttavia, una certa tensione tra le diverse opinioni di esperti su in cosa sarebbe dovuto consistere la codificazione e su chi avrebbe dovuto esercitare la sua leadership.\nLibri tradotti in lingua inglese.\nNel 2012, l'editore \"Publicacions URV\" (Universit\u00e0 Rovira i Virgili di Tarragona), pubblic\u00f2 la traduzione completa in lingua inglese delle sue opere \"In Defense of Democracy\""}
{"id": "8324509", "revid": "2184720", "url": "https://it.wikipedia.org/wiki?curid=8324509", "title": "Baciami adesso (Enrico Nigiotti)", "text": "Baciami adesso \u00e8 un singolo del cantante italiano Enrico Nigiotti pubblicato il 6 febbraio 2020 come primo estratto dal quarto album in studio \"Nigio\".\nCon il brano si \u00e8 presentato al Festival di Sanremo 2020, classificandosi al 19\u00ba posto.\nVideo musicale.\nIl videoclip \u00e8 stato reso disponibile il 6 febbraio 2020 tramite il canale YouTube del cantante."}
{"id": "8324510", "revid": "6923", "url": "https://it.wikipedia.org/wiki?curid=8324510", "title": "Salvatore Ciulla", "text": "Allievo del maestro Orazio Costa , del quale \u00e8 stato successivamente collaboratore, ha curato negli anni la regia di svariati spettacoli di prosa e lirica. Fondatore nel 1986 del Teatro Sant'Andrea di Pisa e direttore artistico della fondazione Fondazione Istituto Dramma Popolare di San Miniato dal 2002 al 2012 , dal 2000 \u00e8 direttore artistico di Certosa Festival. Durante la sua carriera ha condiviso la regia di importanti opere di prosa insieme a registi come Ugo Gregoretti e Pino Manzari. \nSi \u00e8 impegnato fortemente per la riscoperta dell'opera della scrittrice Elena Bono di cui \u00e8 stato grande amico e collaboratore ."}
{"id": "8324511", "revid": "599013", "url": "https://it.wikipedia.org/wiki?curid=8324511", "title": "Alexandra Frantti", "text": "Carriera.\nClub.\nLa carriera di Alexandra Frantti inizia nei tornei scolastici dell'Illinois, con la , e prosegue a livello universitario con la : partecipa alla NCAA Division I dal 2014 al 2017, vincendo il titolo nazionale durante il suo \"freshman year\" e ricevendo diversi riconoscimenti individuali, tra i quali spicca quello di National Freshman of the Year.\nNel febbraio 2018 firma il suo primo contratto professionistico in Slovenia, ingaggiata dal per la parte finale della 1.DOL 2017-18. Nella stagione 2018-19 emigra in Francia, partecipando alla Ligue A con l', venendo insignita del premio di miglior ricevitrice del torneo, mentre nella stagione seguente si trasferisce nella Liga Siatk\u00f3wki Kobiet polacca, firmando per il .\nPer l'annata 2020-21 approda in Italia per disputare la Serie A1 con il .\nNazionale.\nFa il suo esordio nella nazionale statunitense in occasione del campionato nordamericano 2021, dove si classifica al quarto posto."}
{"id": "8324512", "revid": "633110", "url": "https://it.wikipedia.org/wiki?curid=8324512", "title": "Ordine del Nibbio d'Oro", "text": ""}
{"id": "8324519", "revid": "2075278", "url": "https://it.wikipedia.org/wiki?curid=8324519", "title": "Suning Real Estate", "text": "Suning Real Estate Group Co., Ltd (cinese: \u82cf\u5b81\u7f6e\u4e1a\u96c6\u56e2\u6709\u9650\u516c\u53f8) \u00e8 una societ\u00e0 cinese che opera nel settore immobiliare, e di cui Zhang Jindong possiede il 65% di quote. \nSuning Real Estate crea una catena di business immobiliare innovativa integrata che copre tre programmi di sviluppo: immobili commerciali, citt\u00e0 e immobili residenziali.\nSuning Real Estate sviluppa e realizza grandi progetti dedicati a strutture commerciali e direzionali di fascia alta, con la collaborazione di architetti internazionali. In questo settore, oltre al Plaza di Xuzhou, un complesso di edifici ultramoderni dai quali svetta un grattacielo che raggiunge i 266 metri di altezza, Suning Real Estate ha gi\u00e0 realizzato altri analoghi complessi come Suning Plaza di Wuxi, con un grattacielo di 68 piani sviluppati su 328 metri di altezza inaugurato nel 2014; Suning Plaza Complex di Zhenjiang, caratterizzato da una torre alta 77 piani per 330 metri; e Nanjing Olympic Suning Tower, con un grattacielo di 99 piani per 420 metri di altezza, il secondo edificio pi\u00f9 alto di Nanchino.\nNel 2018 \u00e8 stato inaugurato a Shanghai il \"Bellagio Shanghai\" (in collaborazione tra Suning e MGM), il primo resort di lusso Bellaggio in Cina. Insieme a Bellagio Shanghai, Suning Real Estate ha stretto collaborazioni con marchi prestigiosi tra cui Sofitel, JW Marriott e Hyatt Regency.\nElenco dei grattacieli.\nSegue la lista dei grattacieli del \"Suning Real Estate Group\"; gli edifici sono elencati secondo il criterio dell'altezza strutturale ovvero punto pi\u00f9 alto della costruzione.\nL'elenco contiene grattacieli in costruzione."}
{"id": "8324521", "revid": "2184720", "url": "https://it.wikipedia.org/wiki?curid=8324521", "title": "Nell'estasi o nel fango", "text": "Nell'estasi o nel fango \u00e8 un singolo del cantante italiano Michele Zarrillo pubblicato il 6 febbraio 2020.\nCon il brano si \u00e8 presentato al Festival di Sanremo 2020, classificandosi al 18\u00ba posto."}
{"id": "8324523", "revid": "1565034", "url": "https://it.wikipedia.org/wiki?curid=8324523", "title": "Gabriel Malzaire", "text": "Biografia.\nGabriel Malzaire \u00e8 nato a Mon Repos il 4 ottobre 1957.\nFormazione e ministero sacerdotale.\nHa compiuto gli studi per il sacerdozio al seminario regionale di Trinidad e Tobago e poi a Chicago. Ha conseguito il dottorato in teologia sistematica alla Pontificia Universit\u00e0 Gregoriana a Roma con una tesi sull'insegnamento di Papa Paolo VI sulla presenza di Cristo nell'Eucaristia.\nIl 28 luglio 1985 \u00e8 stato ordinato presbitero per l'arcidiocesi di Castries. \u00c8 stato vicario parrocchiale, parroco e professore al seminario regionale di Port of Spain a Trinidad e Tobago.\nMinistero episcopale.\nIl 10 luglio 2002 papa Giovanni Paolo II lo ha nominato vescovo di Roseau. Ha ricevuto l'ordinazione episcopale il 4 ottobre successivo dall'arcivescovo metropolita di Castries Kelvin Edward Felix, co-consacranti l'arcivescovo metropolita di Porto di Spagna Edward Joseph Gilbert e quello di Kingston in Giamaica Edgerton Roland Clarke.\nDal 12 ottobre 2007 al 19 novembre 2011 \u00e8 stato anche amministratore apostolico di Saint John's-Basseterre.\nNel marzo del 2008 e nell'aprile del 2018 ha compiuto la visita \"ad limina\".\nDal 4 maggio 2017 \u00e8 presidente della Conferenza episcopale delle Antille. In seno alla stessa \u00e8 anche presidente della commissione per l'educazione.\nL'11 febbraio 2022 papa Francesco lo ha nominato arcivescovo metropolita di Castries; \u00e8 succeduto a Robert Rivas, dimessosi per raggiunti limiti d'et\u00e0.\nIl prossimo 24 aprile prender\u00e0 possesso canonico dell'arcidiocesi.\nGenealogia episcopale.\nLa genealogia episcopale \u00e8:"}
{"id": "8324546", "revid": "1310927", "url": "https://it.wikipedia.org/wiki?curid=8324546", "title": "Club Deportivo Mirand\u00e9s 2019-2020", "text": "Questa voce raccoglie le informazioni riguardanti il Mirand\u00e9s nelle competizioni ufficiali della stagione 2019-2020.\nStagione.\nNella stagione 2019-2020, il Mirand\u00e9s allenato da Andoni Iraola, disputa il campionato di Segunda Divisi\u00f3n dopo aver vinto i play-off del campionato di Segunda Divisi\u00f3n B 2018-2019. In Coppa del Re i castigliani riescono a raggiungere le semifinali, battendo squadre di categoria superiore come , e . In semifinale il doppio confronto contro la pi\u00f9 quotata termina con un risultato complessivo di 3-1 in favore dei baschi.\nRosa.\n\"La rosa e la numerazione sono tratte dal sito ufficiale del Mirand\u00e9s.\""}
{"id": "8324552", "revid": "1429175", "url": "https://it.wikipedia.org/wiki?curid=8324552", "title": "Enrico Bertone", "text": ""}
{"id": "8324560", "revid": "599013", "url": "https://it.wikipedia.org/wiki?curid=8324560", "title": "Kevin Holness", "text": "Carriera.\nHolness ha trascorso interamente la propria carriera in Canada, dividendosi tra le varie compagini principali del panorama canadese. Iniziata la propria carriera tra le fila del , nel 1994 passa al ed esordisce contro Toronto partendo da titolare. Alla prima stagione contribuisce alla conquista del titolo giocando 14 partite. Complessivamente colleziona 70 presenze e una rete in tre anni. Termina gli ultimi anni della propria carriera giocando con i .\nNazionale.\nIl 22 maggio 1995 esordisce con la nazionale canadese subentrando a 15 minuti dal termine durante un'amichevole contro la nazionale nordirlandese. Nel 1996 viene convocato e gioca due partite della Gold Cup realizzando una doppietta nella prima partita del girone contro l'Honduras. Complessivamente gioca 9 partite e segna due reti in nazionale.\nAllenatore.\nNel 2007-2008 \u00e8 l'allenatore del \"Saskatoon Accelerators\", squadra di indoor soccer che ha partecipato al \"Canadian Major Indoor Soccer League\"."}
{"id": "8324562", "revid": "124756370", "url": "https://it.wikipedia.org/wiki?curid=8324562", "title": "Gary Anderson (giocatore di freccette)", "text": "Gioca per la Professional Darts Corporation, ed \u00e8 un ex numero uno al mondo di BDO e WDF. Ha vinto due volte il PDC World Darts Championship, nel 2015 e nel 2016. Il suo soprannome \u00e8 \"The Flying Scotsman\".\nAnderson \u00e8 famoso per la bravura di mettere a segno punteggi alti e per la bellezza e pulizia del suo tiro."}
{"id": "8324563", "revid": "1537829", "url": "https://it.wikipedia.org/wiki?curid=8324563", "title": "Arduino Matassini", "text": "Biografia.\nFormazione.\nFiglio di Vittorio, Matassini nacque a Firenze nel 1894. Nel 1920 si laure\u00f2 in ingegneria presso l\u2019ateneo pisano; fu attivo soprattutto a Firenze come progettista. \nA Scandicci.\nA Scandicci ricopr\u00ec il ruolo direttore dell\u2019ufficio tecnico del comune : nel 1929 realizz\u00f2 il Campo Sportivo di Scandicci, nel decennio successivo la scuola elementare \u201cDuca degli Abruzzi\u201d (oggi Biblioteca di Scandicci) e la facciata razionalista della chiesa di Santa Maria a Greve (anni 1934-1937).\nA Firenze.\nTra il 1924 e il 1941 progett\u00f2 pi\u00f9 di trenta edifici nella zona di Legnaia e Porta Romana. \nNel 1945 partecip\u00f2, insieme agli architetti Ceaglio e Preti, al concorso per la ricostruzione del Ponte alla Vittoria, classificandosi al terzo posto.\nDal 1959 al 1964 diresse i lavori di costruzione dell\u2019edificio di via degli Alfani 31-33 oggi di propriet\u00e0 della Facolt\u00e0 di Lettere e Filosofia dell\u2019Universit\u00e0 di Firenze, progettato da Raffaello Fagnoni che si \u00e8 avvalso della collaborazione degli architetti Romano Viviani e Enzo Vannucci.\nAll\u2019anno 1965 risale uno studio per la trasformazione del complesso edilizio della Pia Casa di Lavoro di Montedomini redatto insieme ad Aurelio Cetica.\nFece parte della commissione guidata dal professore e ingegnere Livio Zoli per prevenire in futuro i disastri causati dall\u2019alluvione del 1966."}
{"id": "8324564", "revid": "8660", "url": "https://it.wikipedia.org/wiki?curid=8324564", "title": "Campionato olandese di football americano", "text": "Il campionato olandese di football americano \u00e8 una competizione che riunisce l'\u00e9lite dei club olandesi di football americano dal 1985. L'organizzatore del campionato e delle squadre nazionali \u00e8 la Federazione olandese di Football Americano (AFBN).\nQuesta competizione si disputa con una stagione regolare con girone all'italiana, seguita dai play-off con una finale soprannominata \"Tulip Bowl\".\nFormato.\nIl campionato attuale \u00e8 diviso in tre categorie: la Eredivisie, la Eerste Divisie e (senza continuit\u00e0 nel tempo) la Tweede Divisie. Esiste anche un campionato femminile denominato Queen's Football League, autonomo dalla AFBN.\nIl gioco si svolge con le regole della AFBN che si basano sul regolamento della NCAA.\nPer tre anni \u00e8 esistito un campionato rivale chiamato American Football League Nederland (AFLN).\nSquadre per numero di campionati vinti.\nLe tabelle seguenti mostrano le squadre ordinate per numero di campionati vinti nelle diverse leghe."}
{"id": "8324565", "revid": "1602064", "url": "https://it.wikipedia.org/wiki?curid=8324565", "title": "Coppa F\u00e9lix Houphou\u00ebt-Boigny", "text": "La Coppa F\u00e9lix Houphou\u00ebt-Boigny (in francese \"Coupe F\u00e9lix Houphou\u00ebt-Boigny\"), nota anche come Supercoppa della Costa d'Avorio, \u00e8 una competizione calcistica organizzata dalla federcalcio ivoriana che per lungo tempo ha messo di fronte due squadre, la vincitrice del campionato ivoriano di massima serie e la vincitrice della Coppa della Costa d'Avorio, fungendo di fatto da supercoppa nazionale.\n\u00c8 intitolata al politico F\u00e9lix Houphou\u00ebt-Boigny, primo Presidente della Costa d'Avorio dal 3 novembre 1960 al 7 dicembre 1993 e Primo ministro dal 4 agosto al 27 novembre 1960. Si disputa tradizionalmente il 6 dicembre.\nFormula.\nDalla sua fondazione, la competizione ha visto contrapporsi due compagini, la vincitrice del campionato ivoriano di massima serie e la vincitrice della Coppa della Costa d'Avorio, fungendo di fatto da supercoppa nazionale.\nDalla stagione 2014-2015 la partecipazione al torneo \u00e8 allargata alle prime tre classificate in massima serie e la vincitrice della Coppa della Costa d'Avorio nella stagione precedente. \nFinali.\nFonte: RSSSF."}
{"id": "8324566", "revid": "33751", "url": "https://it.wikipedia.org/wiki?curid=8324566", "title": "Supercoppa della Costa d'Avorio", "text": ""}
{"id": "8324581", "revid": "125965513", "url": "https://it.wikipedia.org/wiki?curid=8324581", "title": "La mosca (novella)", "text": "La mosca \u00e8 una novella di Luigi Pirandello, contenuta nella raccolta omonima, quinto volume delle \"Novelle per un anno\".\nTrama.\nI fratelli Saro e Neli Tortorici arrivano in un paesino siciliano in cerca del medico locale, Sidoro Lopiccolo: intendono curare il cugino moribondo, Giurlannu Zar\u00f9, che, addormentatosi in una stalla, si \u00e8 svegliato gonfio e con la febbre alta. Il dottor Lopiccolo ha una situazione familiare complessa, essendo da tempo costretto a badare ai sette figli a causa della malattia che affligge la moglie. Nonostante la riluttanza del medico, i fratelli Tortorici lo convincono e lo guidano fino alla stalla. Il malato ha gi\u00e0 compreso la gravit\u00e0 delle proprie condizioni e vede svanire il sogno di sposarsi lo stesso giorno del cugino Neli. Il medico individua la causa del malessere in un\u2019infezione da antrace trasmessa dal morso di un insetto. Zar\u00f9 allora ricorda di aver visto una mosca volare nella stalla prima di addormentarsi, forse la stessa mosca che in quel momento volteggia attorno alle guance di Neli. Vedendo l\u2019insetto in prossimit\u00e0 di un taglio che il ragazzo ha sul viso, Zar\u00f9 si trova a sperare che quella sia davvero la mosca incriminata e realizza il proprio sentimento di invidia verso il cugino. La mosca morde Neli, con soddisfazione di Zar\u00f9. Tutti escono dalla stalla preoccupati, il moribondo giace solo e dimenticato, osservando la mosca rimasta l\u00ec a fargli compagnia e a strofinarsi le zampette.\nTemi trattati.\nLa novellistica di Pirandello ha come punto di partenza la narrativa verista. Se da un lato ad essa rimane legata sia per un'ideologia della vita fine a s\u00e9 stessa che per una forma aperta del novellare cos\u00ec differente dai modelli rinascimentali, dall'altro se ne discosta soprattutto in ambito teatrale in quanto vengono anticipati alcuni elementi del teatro dell\u2019assurdo quali una spiccata modernit\u00e0 ed innovazioni formali. Con uno studio pi\u00f9 approfondito si \u00e8 in grado di identificare accanto al teatro dell\u2019assurdo anche una novellistica dell\u2019assurdo. \nL'inizio della novella \u00e8 caratteristico da questo punto di vista. La novella si apre infatti \"in medias res\": la notizia dell\u2019incidente occorso a Zar\u00f9 si evince da una scena caotica e non da una narrazione dettagliata. Il lettore viene turbato e disorientato da questa immediatezza vitale e gli \u00e8 impossibile trovare orientamento perch\u00e9 la sua attenzione passa da un gruppo ad un altro ugualmente agitato. Per questo motivo c\u2019\u00e8 un progressivo attenuarsi della distinzione tra primo piano e sfondo narrativo e ci\u00f2 si evince dalla prevalenza del passato remoto rispetto all\u2019imperfetto. Tutto ci\u00f2 determina una discontinuit\u00e0 del flusso narrativo e di conseguenza le scene descritte appaiono frammentate. \nTale discontinuit\u00e0 viene accentuata da almeno tre cambiamenti di prospettiva. Il primo consiste nel passaggio dalla presentazione dei gruppi di contadini e dei fratelli Tortorici a quella del dottor Lopiccolo. Il secondo, invece, contrappone la descrizione del medico a quella di Neli che sogna fiducioso la sua futura famiglia. L\u2019ultimo si ha nel finale, quando lo sguardo del lettore \u00e8 focalizzato sulla coscienza di Zar\u00f9, enfatizzando il passaggio dalla vita alla morte. \nNel primo cambiamento di prospettiva, se si considera solo l\u2019ordine degli eventi, il personaggio del dottor Lopiccolo \u00e8 marginale e la sua funzione \u00e8 ridotta alla semplice diagnosi della malattia che ha colpito Zar\u00f9. Nonostante ci\u00f2, il profilo umano di Lopiccolo risulta estremamente dettagliato. Egli \u00e8 un medico deluso dalla vita, trasandato e stanco, con una moglie a letto da mesi e sette figli a cui badare e trascurati anch'essi. Per enfatizzare la rovina della sua vita, Pirandello pone come confronto la foto dove Lopiccolo era sorridente e appena laureato con tanti progetti e speranze. Dunque il personaggio del dottore rappresenta l\u2019uomo corroso dalla vita, con i suoi sogni e i suoi ideali infranti. \nIl secondo cambiamento di prospettiva riguarda, invece, lo spostamento di interesse da Lopiccolo a Neli ponendo in contrasto i due personaggi: da un lato il medico senza pi\u00f9 sogni e ideali, dall\u2019altro Neli, il contadino, pieno di gioia di vivere che, nutrendo speranza nei confronti della vita e del futuro, non viene turbato dalla miseria del medico. La speranza di Neli \u00e8 smentita, per\u00f2, dalla realt\u00e0 dei fatti e, proprio lui che \u00e8 pi\u00f9 legato alla vita, subisce la stessa sorte del cugino, mentre Lopiccolo, gi\u00e0 vicino alla morte, resta in vita.\nNel terzo cambiamento di prospettiva il narratore si immedesima nella coscienza del moribondo per mostrare come solo dal punto di vista di un personaggio prossimo alla morte si pu\u00f2 sentire e amare disperatamente la vita. In questo modo la novella si conclude con un motivo caro a Pirandello, quello della vita che viene vissuta pienamente solo nel momento della morte. Nelle novelle pirandelliane i personaggi entrano in crisi proprio a causa della vita, non perch\u00e9 la voglia di vivere venga a mancare, ma perch\u00e9 l\u2019atto della morte diventa il pi\u00f9 vitale, quello che porta la vera rivelazione della vita. A conferma di ci\u00f2, si nota che il moribondo pirandelliano non desidera mai la morte, anzi, prova invidia nei confronti di coloro che sono ancora vivi. \nIl racconto si chiude con un primo piano sulla mosca, concentrandosi sui minimi dettagli, per poi ingigantirli ed estraniarli dal resto del contesto. Tutto ci\u00f2 crea un senso di inquietudine e la mosca, da immagine familiare, diventa presagio di morte. "}
{"id": "8324584", "revid": "110157", "url": "https://it.wikipedia.org/wiki?curid=8324584", "title": "Depressione di Minusinsk", "text": "La depressione di Minusinsk (, \"Minusinskaja kotlovina\") della Siberia meridionale si trova nel Territorio di Krasnojarsk e nella Chakassia, in Russia.\nGeografia.\nLa depressione, ad andamento collinare e tagliata da valli, \u00e8 delimitata a ovest dalla catena Kuzneckij Alatau e dai monti dell'Abakan, a est dai monti Saiani Orientali e a sud dai Saiani Occidentali. Ha una superficie di circa 50.000 km\u00b2 e la sua altitudine varia tra i 200 e i 700\u00a0m.\nIl fiume Enisej e i suoi principali affluenti Abakan e Tuba scorrono attraverso la depressione e alimentano il bacino artificiale di Krasnojarsk situato al centro della valle. Sono presenti molti piccoli laghi, anche di acqua salata.\nVi sono depositi di carbone (bacino del carbone di Minusinsk), la cui estrazione inizi\u00f2 nel 1904. La produzione di carbone nel 2012 \u00e8 stata di 12,5 milioni di tonnellate.\nLe citt\u00e0 principali dell'area sono Minusinsk e Abakan, seguono Nazarovo, \u010cernogorsk, Sajanogorsk, Sorsk e Abaza.\nClima e vegetazione.\nIl clima \u00e8 continentale con inverni prolungati e leggermente nevosi ed estati calde. La temperatura a gennaio va dai -16 ai -21 \u00b0C, con minime fino a -52 \u00b0C; a luglio da circa 22 \u00b0C, fino a un massimo di 45 \u00b0C.\nLa depressione \u00e8 un'importante area agricola. Prima della rivoluzione, grazie al suo clima e alle colture di frutta, era spesso chiamata \"Italia siberiana\" (\u0421\u0438\u0431\u0438\u0440\u0441\u043a\u0430\u044f \u0418\u0442\u0430\u043b\u0438\u044f).\nAll'interno del territorio si distinguono: la steppa di Abakan (a nord-ovest), la steppa di Koibal (a sud-ovest), la steppa di Minusinsk e la steppa boscosa (a est)."}
{"id": "8324609", "revid": "123823058", "url": "https://it.wikipedia.org/wiki?curid=8324609", "title": "Paola Lavini", "text": "Biografia.\nPrende parte come protagonista a numerosi spettacoli nelle compagnie di musical con la direzione, tra gli altri, di Saverio Marconi, Massimo Romeo Piparo, Gigi Proietti, Enzo Iacchetti e Michele Guard\u00ec, quest'ultimo ne \"I promessi sposi\" in scena allo stadio San Siro di Milano. \nNel cinema lavora per registi quali Francesco Munzi in \"Anime nere\", Alice Rohrwacher in \"Corpo celeste\", Marco Pontecorvo in \"Tempo instabile con probabili schiarite\", Marco Tullio Giordana in \"Sanguepazzo\", Pupi Avati, Marco Bellocchio, e, tra gli stranieri, Michael Radford.\nSi cimenta anche in varie commedie al cinema con Vincenzo Salemme, Maurizio Casagrande, Paolo Cevoli e la troviamo anche in \"Scusa ma ti chiamo amore\" di Federico Moccia. Tra le fiction per la televisione la ricordiamo in \"Rome\", \"Boris\", \"Gente di mare\", \"Don Zeno\", \"La squadra\", \"Non uccidere\" e \"Il miracolo\", un progetto di Niccol\u00f2 Ammaniti.\nVince vari premi con il docufilm \"Terra bruciata! Il laboratorio italiano della ferocia nazista\" di Luca Gianfrancesco e nel 2018 vince il premio come miglior attrice italiana al Ferrara Film Festival. \nVanta collaborazioni canore con il maestro Vince Tempera e con un'orchestra di artisti di tutto il mediterraneo, sul tema dell'integrazione e della pace, esprimendosi in varie lingue. Prende parte a \"Cetto c'\u00e8, senzadubbiamente\", un film scritto e interpretato da Antonio Albanese ed \u00e8 diretta da Giorgio Diritti nel film \"Volevo nascondermi\" sulla storia del pittore Antonio Ligabue, nelle sale italiane nel 2020. Il film viene presentato in concorso alla 70\u00aa Berlinale dove Elio Germano vince l'Orso d'argento al Miglior Attore per la sua interpretazione dell'emarginato e solitario pittore, mentre Paola Lavini \u00e8 candidata come miglior attrice al Globo d'oro della Stampa estera 2020 per la sua interpretazione nel ruolo della Pina.\nSempre nel 2020 prende parte a \"L'isola del perdono\" di Ridha Behi, un film girato in Tunisia con Claudia Cardinale, e al progetto internazionale \"The Big Other\" per la regia di Jan Schomburg.\nIl 12 luglio 2020 \u00e8 tra gli artisti che aprono la diciottesima edizione dell'Ischia Global Film &amp; Music Fest con l'anteprima del film \"Il cinema non si ferma\" di Marco Serafini, girato in remoto durante il lockdown causato dall'emergenza da COVID-19. Paola recita accanto a Remo Girone, Maria Grazia Cucinotta e Nicolas Vaporidis.\nCuriosit\u00e0.\nPaola Lavini \u00e8 in grado di recitare in numerosi dialetti italiani, come dimostrano alcune delle le sue interpretazioni: ha recitato, tra gli altri, in dialetto calabrese nei film Anime nere e Corpo celeste, in pesarese nel film Tempo instabile con probabili schiarite, in sardo nel film Una donna per la vita, in romagnolo nel film Soldato semplice e, ancora, in campano nel docufilm Terra Bruciata! Il laboratorio italiano della ferocia nazista."}
{"id": "8324610", "revid": "6923", "url": "https://it.wikipedia.org/wiki?curid=8324610", "title": "Lucas Auer", "text": "Carriera.\n\u00c8 il nipote dell'ex pilota di Formula 1 Gerhard Berger.\nNell'ottobre 2011 ha vinto il campionato JK Racing Asia Series. Nel 2012 \u00e8 arrivato secondo nel campionato tedesco di Formula 3. Nel 2013 \u00e8 arrivato terzo nel campionato Toyota Racing Series.\nDal 2015 al 2018 ha militato nel team Mercedes nel campionato Deutsche Tourenwagen Masters. Nel dicembre 2018 diventa membro del Red Bull Junior Team. Dal 2019 corre per il team B-MAX Motopark nel campionato Super Formula.\nNel 2019 si \u00e8 riconfermato sul gradino pi\u00f9 basso del podio nel campionato Toyota Racing Series."}
{"id": "8324613", "revid": "599013", "url": "https://it.wikipedia.org/wiki?curid=8324613", "title": "Tom Kouzmanis", "text": "Carriera.\nHa giocato prevalentemente in squadre canadesi dilettanti, degni di nota sono gli anni al dove gioca complessivamente colleziona 24 partite segnando una rete.\nNazionale.\nIl 1\u00ba agosto 1995 esordisce con la nazionale canadese partendo titolare nell'amichevole contro la nazionale giamaicana, realizzando una doppietta. Due giorni dopo realizza un'altra doppietta contro la nazionale trinidadiana. Nel 1996 viene convocato e gioca una partita della Gold Cup. Complessivamente gioca 5 partite e segna 4 reti in nazionale."}
{"id": "8324614", "revid": "827882", "url": "https://it.wikipedia.org/wiki?curid=8324614", "title": "Saleri", "text": ""}
{"id": "8324615", "revid": "72396", "url": "https://it.wikipedia.org/wiki?curid=8324615", "title": "Acido fulgidico", "text": "L\u2019acido fulgidico \u00e8 un acido grasso a catena lineare con 18 atomi di carbonio, due doppi legami in posizione 10=11 e 15=16 e con tre gruppi ossidrilici in posizione 9, 12 e 13. \u00c8 un epimero C12 dell'acido malingico.\nFu isolato per la prima volta nel 1985 da Werner Herz e Palaniappan Kulanthaivel dalla pianta \"Rudbeckia fulgida\". Il nome comune di \"acido fulgidico\" deriva dal nome della specie. Inoltre \u00e8 stato isolato da rizomi della \"Serrana rodona\" e \"Cyperus rotundus\", utilizzati nella medicina tradizionale cinese per il trattamento di varie malattie e dalle radici di \"Codonopsis pilosula\". \u00c8 stato dimostrato che ha propriet\u00e0 anti-infiammatorie.\nL'acido fulgidico si trova anche nel riso affetto da brusone, patologia causata dall'ascomicete \"\" ed \u00e8 stato identificato anche come uno ( tipo F ) degli acidi grassi del \"Corchorus olitorius.\""}
{"id": "8324621", "revid": "2062065", "url": "https://it.wikipedia.org/wiki?curid=8324621", "title": "Joel Eriksson", "text": " Ha un fratello minore anch'esso pilota di nome Jimmy Eriksson, che ha corso nella GP2 2016.\nCarriera.\nFormula 4.\nNel 2007 inizia la sua carriera agonistica correndo coi karting fino al 2014. Nel 2014,Eriksson ha fatto il suo debutto nelle corse a ruote scoperte nell'ADAC Formel Masters. Nel 2015 \u00e8 rimasto nella serie, ora chiamata ADAC Formula 4, termina la stagione secondo in classifica.\nFormula 3 Europea.\nNel 2016, Eriksson si trasferisce nella Formula 3 europea con Motopark. Ha vinto una gara a Spa-Francorchamps e finisce quinto nella classifica finale del campionato, nello stesso anno vince il Masters di Formula 3 a Vanfoord. Continua con il team nel 2017, dove si qualifica secondo dietro a Lando Norris con 7 vittorie stagionali.\nDTM.\nNel 2018 e 2019 prende parte al campionato DTM correndo per il team BMW. Eriksson ottiene la sua prima vittoria nel DTM nel 2018 a Misano in una gara notturna intrisa di pioggia, diventando il secondo pi\u00f9 giovane vincitore della gara DTM nel processo.\nFormula E.\nIl 19 febbraio 2020 viene annunciato come collaudatore della scuderia GEOX Dragon per il Campionato di Formula E 2019-2020. Esordisce in Formula E nel E-Prix di Puebla per sostituire Nico M\u00fcller. In seguito viene annunciato che M\u00fcller lascia il team e la Formula E per concentrassi solo sul DTM di conseguenza Eriksson diventa il pilota titolare per le ultime sei gare della stagione."}
{"id": "8324623", "revid": "22356", "url": "https://it.wikipedia.org/wiki?curid=8324623", "title": "Eumysops", "text": " \nL'eumisope (gen. Eumysops) \u00e8 un mammifero roditore estinto, appartenente agli istricognati. Visse tra il Pliocene inferiore e il Pleistocene medio (circa 5 - 1 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto roditore doveva essere molto simile ai cosiddetti \"ratti spinosi\" sudamericani (gen. \"Echimys\"), e come questi doveva essere un roditore di grosse dimensioni e dal cranio specializzato. In particolare, \"Eumysops\" era caratterizzato da orbite grandi, scatola cranica raccorciata, denti notevolmente ipsodonti e da alcune specializzazioni postcraniche (come una cresta nella regione gluteale del femore eccezionalmente sviluppata e una spina iliaca anteriore in posizione molto distale).\nClassificazione.\n\"Eumysops\" \u00e8 un membro degli echimiidi, una famiglia di roditori istricognati molto diffusa in Sudamerica ancora oggi. In particolare, \"Eumysops\" \u00e8 considerato un membro della sottofamiglia Trichomyinae, attualmente rappresentata da \"Trichomys\". \nLa specie pi\u00f9 antica \u00e8 \"E. laeviplicatus\", del Pliocene inferiore, seguita da \"E. formosus\"; quest'ultima \u00e8 ritenuta ancestrale alla ben nota \"E. chapalmalensis\", apparsa circa 4,5 milioni di anni fa e sopravvissuta fino al Pleistocene medio; questa specie \u00e8 anche la pi\u00f9 grande del genere \"Eumysops\". Un'altra specie piuttosto recente (circa 3-2 milioni di anni fa) \u00e8 \"E. marplatensis\", mentre la specie \"E. gracilis\" \u00e8 particolarmente longeva (tra i 4,5 e i 2 milioni di anni fa) e sembrerebbe essere la forma pi\u00f9 arcaica del gruppo.\nPaleoecologia.\n\"Eumysops\" \u00e8 l'unico echimiide la cui evoluzione \u00e8 avvenuta nelle zone meridionali del Sudamerica; le sue caratteristiche morfologiche peculiari potrebbero essere dovute alla sua storia evolutiva australe, ed \u00e8 da mettere in relazione con l'ipotesi che ambienti derivati al di fuori dei tropici possano aver contribuito allo sviluppo di morfologie peculiari (Olivares e Verzi, 2014)."}
{"id": "8324624", "revid": "547992", "url": "https://it.wikipedia.org/wiki?curid=8324624", "title": "Cristoforo Lecapeno", "text": "Biografia.\nCristoforo era il secondo figlio di Romano Lecapeno, nonch\u00e9 il maggiore dei maschi. Per quanto riguarda i suoi parenti legittimi, aveva dunque una sorella pi\u00f9 grande, Elena, e una pi\u00f9 piccola, Agata, e tre fratelli pi\u00f9 piccoli, Stefano, Costantino e Teofilatto; a questi vanno aggiunti poi Basilio, figlio illegittimo di Romano I, e altre due sue sorelle di cui per\u00f2 non \u00e8 noto il nome.\nNon ci \u00e8 giunto niente sui primi anni di vita di Cristoforo ma si sa per certo che aveva raggiunto un'et\u00e0 adulta nel 919-920 e che nel 927 aveva una figlia in et\u00e0 da marito, quindi si pu\u00f2 ipotizzare che sia nato tra l'890 e l'895. Gi\u00e0 prima che suo padre salisse al potere, Cristoforo si era sposato con Sofia, figlia del \"patrikios\" Niketas, uno slavo originario del Peloponneso.\nQuando, nel 919, Romano riusc\u00ec a far sposare la propria figlia maggiore, Elena, al giovane imperatore Costantino VII Porfirogenito, allora solo quattordicenne, egli assunse il ruolo di guardiano dell'imperatore, proclamandosi basileopatore, e fece s\u00ec che Cristoforo gli succedesse nella carica di \"megas hetaireiarches\", ossia di comandante delle guardie di palazzo. Nel dicembre 920, Romano riusc\u00ec a farsi incoronare co-imperatore, finendo per sopravanzare il genero, Costantino VII, in quanto co-imperatore pi\u00f9 anziano, e, per consolidare ancor di pi\u00f9 la sua posizione, nonch\u00e9 per far s\u00ec che la sua famiglia sopravanzasse la dinastia dei Macedoni, legittima detentrice del trono, incoron\u00f2 co-imperatore anche suo figlio Cristoforo il 20 maggio 921. Inoltre, quando la madre di Cristoforo, Teodora, mor\u00ec, nel febbraio 922, Romano elev\u00f2 sua nuora Sofia al titolo di Augusta dell'impero, al pari della figlia Elena.\nNel 927, come parte di un accordo di pace, Maria, figlia di Cristoforo, ribattezzata per l'occasione Irene (ossia \"pace\" in greco), fu data in moglie all'imperatore bulgaro Pietro I. Romano prese l'occasione per far avanzare Crisfotoro innanzi a Costantino VII, facendo di esso il pi\u00f9 importante del gruppo dei co-imperatori, a cui nel 924 si erano aggiunti anche Stefano Lecapeno e il fratello Costantino. Nel 928, Niketas tent\u00f2 di convincere Cristoforo, suo genero, a deporre il proprio padre; il tentativo, per\u00f2, fu senza successo e Niketas fu esiliato. Le ragioni dietro tale congiura furono probabilmente che, dati i noti problemi di salute di Cristoforo, Niketas e la figlia temevano di perdere i propri privilegi in caso di una sua prematura scomparsa.\nCristoforo mor\u00ec nell'estate del 931 e fu molto compianto dal padre, il quale raccolse le proprie lacrime in un lacrimatoio e divenne molto pi\u00f9 devoto ad attivit\u00e0 religiose. Poco dopo la morte di Cristoforo, il quale venne sepolto nel Myrelaion, una chiesa ortodossa bizantina fatta appositamente costruire da Romano I come luogo di sepoltura della sua famiglia che sar\u00e0 poi, attorno al 1500, convertita in moschea dagli Ottomani, sua moglie Sofia si ritir\u00f2 da corte per entrare in convento, dove mor\u00ec.\nPer quanto riguarda il trono, dopo la morte Cristoforo il potere rest\u00f2 nelle mani di suo padre, dei suoi fratelli Stefano e Costantino e di Costantino VII. Nel dicembre 944, Stefano e Costantino deposero il proprio padre, il quale si fece monaco e mor\u00ec quattro anni dopo nel giugno 948; tuttavia, quando tentarono di deporre anche Costantino VII, la popolazione di Costantinopoli si ribell\u00f2 e li cacci\u00f2 dall'impero, esiliandoli.\nDiscendenza.\nDal matrimonio con Sofia, Cristoforo ha avuto tre figli:"}
{"id": "8324630", "revid": "4252", "url": "https://it.wikipedia.org/wiki?curid=8324630", "title": "Taverneichthys bikanericus", "text": "Taverneichthys bikanericus \u00e8 un pesce osseo estinto, appartenente agli osteoglossiformi. Visse nel Paleocene (circa 65 - 55 milioni di anni fa) e i suoi resti fossili sono stati ritrovati in India.\nDescrizione.\nQuesto pesce \u00e8 noto per un cranio con mandibola, ed \u00e8 quindi difficile ipotizzarne l'aspetto complessivo. Il cranio, tuttavia, \u00e8 piuttosto simile a quello di altri osteoglossiformi ben conosciuti come \"Phareodus\" e \"Brychaetus\", ed \u00e8 possibile che fosse simile a questi ultimi. In ogni caso \"Taverneichthys\" doveva essere di dimensioni medio - grandi: il solo cranio doveva essere lungo circa 16 centimetri. Il cranio era caratterizzato da orbite grandi e da fauci potenti dotate di lunghi denti aguzzi. \"Taverneichthys\" era caratterizzato principalmente dalla presenza di un grande dermetmoide, separato dai frontali grazie ai due nasali, che si univano fra loro dietro il dermetmoide. Rispetto ad altri generi simili come \"Osteoglossum\" e \"Scleropages\", \"Taverneichthys\" era dotato di ossa della bocca maggiormente incurvate all'ins\u00f9. \nClassificazione.\n\"Taverneichtys\" \u00e8 un membro degli osteoglossiformi, un gruppo di pesci teleostei attualmente rappresentati da alcune forme tra le quali il grande \"Arapaima gigas\". \"Taverneichthys\" \u00e8 stato classificato, in particolare, nella sottofamiglia Osteoglossinae (famiglia Osteoglossidae) a causa dell'articolazione della mandibola posta molto dietro alla met\u00e0 dell'orbita e all'ectopterigoide e al palatino fusi. \n\"Taverneichthys bikanericus\" venne descritto per la prima volta nel 2005, sulla base di un fossile ritrovato nei pressi di Bikaner nel Rajastan, in India, nella formazione Palana risalente al Paleocene. Una successiva ridescrizione del materiale (Taverne et al., 2009) ha confermato l'appartenenza agli osteoglossidi, in una posizione intermedia tra un gruppo comprendente \"Chanopsis\" e \"Phareodus\" e un gruppo comprendente \"Brychaetus\", \"Musperia\", \"Opsithrissops\", \"Osteoglossum\" e \"Scleropages\"."}
{"id": "8324631", "revid": "22356", "url": "https://it.wikipedia.org/wiki?curid=8324631", "title": "Taverneichthys", "text": ""}
{"id": "8324632", "revid": "15756", "url": "https://it.wikipedia.org/wiki?curid=8324632", "title": "Antonio Bosa", "text": "Biografia.\nNato nel 1780 sotto la Repubblica di Venezia, frequent\u00f2 fin da giovanissimo la scuola di scultura dell'Accademia di Ca' Farsetti di Venezia. Nel 1799, all'et\u00e0 di diciannove anni, l'architetto tedesco Matteo Pertsch (1769-1834) gli commission\u00f2 alcune delle decorazioni scultoree per il palazzo Carciotti in costruzione a Trieste. In sei anni il Bosa scolp\u00ec quattordici statue allegoriche: sulla facciata verso il porto \"Minerva\", \"La Fama\", \"La Giustizia\", \"Mercurio\", \"L'Abbondanza\" e una \"Silfide\"; sulla facciata posteriore \"Nettuno\" e \"Palinuro\"; nel vestibolo dell'ingresso principale due statue colossali di \"Ercole\" e \"Minerva\"; ad adornare il grande scalone centrale tre figure femminili semi-nude; nel salone sette bassorilievi su temi omerici. Per il medesimo architetto Pertsch, sempre a Trieste il Bosa adorn\u00f2 la facciata in ordine dorico di \"Casa Panzera\" (o Casa della Rotonda) con bassorilievi a tema storico-romano.\nSuccessivamente, ancora a Trieste, si occup\u00f2 dell'apparato decorativo del nuovo palazzo della Borsa con sculture all'interno delle nicchie e nel pronao, pannelli decorativi con puttini e due statue sopra all'attico. Per l'orologio che adorna il timpano della facciata scolp\u00ec i Geni che lo sorreggono. Cre\u00f2 diverse statue poste all'interno del'edificio.\nSempre a Trieste cre\u00f2 nel 1830 (su commissione del 1818) il monumento al famoso archeologo tedesco Winckelmann, assassinato in quella citt\u00e0 nel 1768, e originariamente previsto nella chiesa di San Giusto."}
{"id": "8324633", "revid": "22356", "url": "https://it.wikipedia.org/wiki?curid=8324633", "title": "Avitosmerus canadensis", "text": "Avitosmerus canadensis \u00e8 un pesce osseo estinto, appartenente ai teleostei. Visse nel Cretaceo superiore (Turoniano, circa 95 - 90 milioni di anni fa) e i suoi resti fossili sono stati ritrovati in Canada.\nDescrizione.\nQuesto pesce possedeva un corpo piuttosto slanciato e di piccole dimensioni; la lunghezza non superava i 13 centimetri. \"Avitosmerus\" era abbastanza simile a un'odierna sardina. Era caratterizzato dalla presenza di un sopraorbitale lungo e sottile, di un piccolo sopraopercolo, e dei rami del canale sensorio preopercolare che raggiungevano il limite del preopercolo; il supraneurale anteriore, inoltre, era di dimensioni doppie rispetto a quelli dietro ad esso. Gli elementi della sua pinna caudale, infine, mostrano un alto grado di fusione. \nClassificazione.\n\"Avitosmerus\" \u00e8 un rappresentante basale degli Euteleostei, il pi\u00f9 grande gruppo di pesci ossei attuali. In particolare, \"Avitosmerus\" fa parte di una decina di generi di Euteleostei basali del Cretaceo provenienti da tutto il mondo (\"Barcarenichthys, Erichalcis, Gaudryella, Gharbouria, Humbertia, Kermichthys, Manchurichthys, Paravinciguerria\" e \"Stompooria\"); l'inclusione di \"Avitosmerus\" negli euteleostei si basa sulla presenza di uno stegurale libero e di un grande primo supraneurale, due caratteristiche controverse del clade. In ogni caso, \"Avitosmerus\" mostra notevoli somiglianze con altri euteleostei basali: rostrodermetmoide e mesetmoide separati (come in \"Gaudryella, Erichalcis, Gharbouria\", gli Osmeridae e i Coregonidae), condili lobati della \"hyomandibula\" (come in \"Gaudryella\" e \"Gharbouria\"), una spina neurale del primo centro preurale a forma di foglia (come in \"Kermichthys\") e la fusione del paripurale e del primo e secondo upurale (come in \"Gaudryella\"). \n\"Avitosmerus\" venne descritto per la prima volta nel 2002, sulla base di resti fossili ritrovati nella zona di Lac des Bois (Territori del Nord Ovest, Canada)."}
{"id": "8324634", "revid": "22356", "url": "https://it.wikipedia.org/wiki?curid=8324634", "title": "Avitosmerus", "text": ""}
{"id": "8324635", "revid": "1924342", "url": "https://it.wikipedia.org/wiki?curid=8324635", "title": "Intentions (Justin Bieber)", "text": "Intentions \u00e8 un singolo del cantante canadese Justin Bieber, pubblicato il 7 febbraio 2020 come secondo estratto dal quinto album in studio \"Changes\".\nIl brano vede la partecipazione del rapper statunitense Quavo.\nNell'ambito dei Grammy Award annuali ha ottenuto la candidatura come Miglior performance pop di un duo o un gruppo.\nPromozione.\nBieber e Quavo hanno presentato \"Intentions\" dal vivo per la prima volta l'8 febbraio 2020 al \"Saturday Night Live\". Il giorno della pubblicazione di \"Changes\", ossia il 14 febbraio 2020, entrambi gli artisti hanno eseguito nuovamente il brano al \"Tonight Show\" di Jimmy Fallon.\nVideo musicale.\nIl video musicale \u00e8 stato reso disponibile il 7 febbraio 2020, in concomitanza con l'uscita del singolo. Diretto da Michael Ratner, il video richiama l'attenzione sulle donne in difficolt\u00e0 e bambini bisognosi, in modo da alzare la consapevolezza per l'associazione di carit\u00e0 Alexandria House, il cui obbiettivo \u00e8 di aiutare coloro che soffrono di povert\u00e0 e tentare di portarli alla stabilit\u00e0. La clip ha ottenuto la candidatura nella categoria Miglior video pop agli MTV Video Music Awards 2020.\nTracce.\nTesti e musiche di Justin Bieber, Jason \"Poo Bear\" Boyd, Quavious Marshall, Dominic \"DJ\" Jordan e Jimmy Giannos.\nSuccesso commerciale.\n\"Intentions\" ha debuttato all'11\u00ba posto della classifica statunitense, marcando l'entrata pi\u00f9 alta nella pubblicazione del 22 febbraio 2020. La settimana seguente il brano \u00e8 salito di 2 posizioni, regalando a Bieber e a Quavo rispettivamente il loro diciottesimo e sesto ingresso nella top ten della Hot 100 statunitense. Nella sua sesta settimana di permanenza in tale classifica, il brano \u00e8 salito dalla 10\u00aa posizione all'8\u00aa, prima di raggiungere un picco di 5 nella pubblicazione del 20 giugno 2020 grazie a 60,6 milioni di audience radiofonica, copie digitali e 13 milioni di stream.\nNella classifica dei singoli britannica, ha esordito al numero 14 nella sua prima settimana d'uscita grazie a unit\u00e0 di vendita. La settimana seguente \u00e8 salito alla 10\u00aa posizione, diventando la diciannovesima entrata di Bieber nella top ten della Official Singles Chart. Nella pubblicazione del 9 aprile 2020, il brano ha raggiunto la 8\u00aa posizione dopo aver venduto unit\u00e0."}
{"id": "8324636", "revid": "2091899", "url": "https://it.wikipedia.org/wiki?curid=8324636", "title": "Gobiocerus mongolicus", "text": "Il gobiocero (Gobiocerus mongolicus) \u00e8 un mammifero artiodattilo estinto, appartenente ai bovidi. Visse nel Miocene inferiore (circa 18 - 17 milioni di anni fa) e i suoi resti fossili sono stati ritrovati in Mongolia.\nDescrizione.\nQuesto animale doveva essere grande pi\u00f9 o meno quanto una capra o una pecora attuali, e anche l'aspetto doveva essere vagamente simile a queste specie. \"Gobiocerus\" era caratterizzato da denti relativamente brachiodonti, e i molari superiori erano dotati di una costa sul lato labiale del lobo anteriore; sul lobo posteriore, invece, la costa era notevolmente appiattita, ed erano presenti inoltre piccoli stili. La superficie linguale dei molari inferiori era dotata di coste lisce e arrotondate. Non erano presenti tubercoli o colonne alla base delle mezzelune, e in generale la superficie dei denti era leggermente striata. Rispetto agli affini \"Turcocerus\" e \"Hypsodontus\", \"Gobiocerus\" era dotato di rilievi sui molari maggiormente sviluppati, sia nella parte interna (nei molari inferiori) che in quella esterna (nei molari superiori). \nClassificazione.\n\"Gobiocerus\" fa parte di una radiazione evolutiva di bovidi di media taglia che nel corso del Miocene inferiore e medio si diffusero in Asia, noti come Hypsodontini. \"Gobiocerus mongolicus\" venne descritto per la prima volta da Sokolov nel 1952, sulla base di resti fossili ritrovati in Mongolia. "}
{"id": "8324637", "revid": "22356", "url": "https://it.wikipedia.org/wiki?curid=8324637", "title": "Gobiocerus", "text": ""}
{"id": "8324640", "revid": "22356", "url": "https://it.wikipedia.org/wiki?curid=8324640", "title": "Sobniogallus albinojamrozi", "text": " \nSobniogallus albinojamrozi \u00e8 un uccello estinto, appartenente ai galliformi. Visse nell'Oligocene inferiore (circa 32 - 29 milioni di anni fa) e i suoi resti fossili sono stati ritrovati in Polonia.\nDescrizione.\nQuesto animale era di piccole dimensioni, e doveva essere leggermente pi\u00f9 piccolo dell'attuale starna (\"Perdix perdix\"). Era probabilmente simile a quest'ultima nell'aspetto generale; richiamava i galliformi attuali per quanto riguarda l'osteologia dello sterno, della furcula e dell'omero, ma possedeva alcune caratteristiche antiquate principalmente nel carpometacarpo simile a quello degli anseriformi, una caratteristica che si riscontra nei galliformi ancestrali. Oltre a ci\u00f2, \"Sobniogallus\" era caratterizzato da uno sterno dalla spina interna fusa con quella esterna, che andava cos\u00ec a formare una \"spina communis\" che si estendeva cranialmente. La furcula, inoltre, era dotata di un'apofisi molto grande e a forma di lama. \nClassificazione.\n\"Sobniogallus\" \u00e8 uno dei numerosi galliformi arcaici conosciuti in terreni dell'Eocene e dell'Oligocene, ma non \u00e8 ascrivibile ad alcuna famiglia nota. In ogni caso, i suoi fossili sono molto importanti per confermare le parentele tra anseriformi e galliformi. \n\"Sobniogallus albinojamrozi\" venne descritto per la prima volta nel 2014, sulla base di resti fossili ritrovati in Polonia, nella zona di Sobniow, in terreni databili all'Oligocene inferiore."}
{"id": "8324642", "revid": "22356", "url": "https://it.wikipedia.org/wiki?curid=8324642", "title": "Sobniogallus", "text": ""}
{"id": "8324643", "revid": "22356", "url": "https://it.wikipedia.org/wiki?curid=8324643", "title": "Antofagastia turneri", "text": "Antofagastia turneri \u00e8 un mammifero notoungulato estinto, appartenente agli interateriidi. Visse nell'Eocene superiore (circa 36 - 34 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto piccolo animale doveva assomigliare vagamente a una marmotta o forse a una nutria. Era caratterizzato da premolari e molari a corona bassa (brachidonti) con un solco linguale stretto e piccole fossette nei molari superiori. Lo zigomo, come nei tipici interateriidi, era caratterizzato dall'esclusione dell'osso giugale dall'orbita, a causa del processo zigomatico della mascella e dalla presenza di un piccolo processo discendente. \nEra molto pi\u00f9 piccolo di altri interateri quali \"Notopithecus\" e \"Transpithecus\".\nClassificazione.\n\"Antofagastia\" \u00e8 un rappresentante arcaico degli interateriidi, una famiglia di notoungulati tipoteri che si diffusero principalmente tra l'Oligocene e il Miocene. In particolare, \"Antofagastia\" sembrerebbe occupare una posizione pi\u00f9 derivata di \"Notopithecus\" e di \"Transpithecus\", ma meno derivata rispetto a \"Santiagorothia\" o \"Protypotherium\". \n\"Antofagastia\" venne descritto per la prima volta nel 2014, sulla base di resti fossili ritrovati nel nordovest dell'Argentina, nella formazione Geste risalente alla fine dell'Eocene. Un animale affine \u00e8 \"Punapithecus\"."}
{"id": "8324644", "revid": "22356", "url": "https://it.wikipedia.org/wiki?curid=8324644", "title": "Antofagastia", "text": ""}
{"id": "8324645", "revid": "767487", "url": "https://it.wikipedia.org/wiki?curid=8324645", "title": "Falcatus", "text": "Il falcato (gen. Falcatus) \u00e8 un pesce cartilagineo estinto, appartenente ai simmoriidi. Visse nel Carbonifero inferiore (circa 330 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto piccolo pesce non doveva superare i 30 centimetri di lunghezza. Il corpo era genericamente simile a quello di uno squalo, con una grossa testa dotata di grandi occhi e un muso appuntito; la bocca era situata ventralmente, e i denti erano di tipo cladodonte, ovvero dotati di una cuspide centrale pi\u00f9 grande delle altre cuspidi laterali e di un rilievo linguale a forma di placca con bottoni articolari. \nLa caratteristica pi\u00f9 saliente di \"Falcatus\" era per\u00f2 data dalla forma bizzarra della prima pinna dorsale: questa era altamente modificata, e trasformata in una struttura allungata in avanti, rigida e a forma di lama appiattita. Questa struttura era presente per\u00f2 solo nei maschi della specie, mentre le femmine ne erano del tutto prive. I maschi di \"Falcatus\", inoltre, presentavano rostri allungati e denticoli presenti sul tetto cranico e sulle pinne. Il dimorfismo sessuale di questo genere era quindi notevole.\nClassificazione.\n\"Falcatus\" \u00e8 il genere eponimo della famiglia Falcatidae, comprendente piccoli pesci cartilaginei imparentati solo alla lontana con gli squali odierni e facenti invece parte dell'ordine estinto dei Symmoriida, comprendenti anche forme dall'aspetto pi\u00f9 tradizionale come \"Cobelodus\" e altre forme dalla pinna dorsale modificata, come \"Stethacanthus\" e \"Akmonistion\". \nI primi resti fossili rinvenuti furono classificati con il nome di Physonemus falcatus nel 1883; essi consistevano in alcune spine dalla forma insolita, rinvenute isolate in varie localit\u00e0 degli Stati Uniti occidentali. Solo con la scoperta di esemplari completi nel famoso giacimento di Bear Gulch in Montana divenne chiaro che questi fossili erano da attribuire a un nuovo genere di condroitti, che venne descritto da Lund nel 1985 con il nome di \"Falcatus\". Oltre alla specie tipo Falcatus falcatus a questo genere sono state attribuite anche le specie \"F. hamatus\" e \"F. proclivus\", note per\u00f2 solo per elementi isolati. \nPaleoecologia.\nUn fossile interessantissimo mostra due individui della specie \"F. falcatus\" in interazione fra loro: l'individuo privo di pinna dorsale modificata, verosimilmente una femmina, si \u00e8 conservato nell'atto di mordere la struttura dorsale del maschio. Ci\u00f2 indicherebbe che le strutture modificate di \"Falcatus\" avrebbero avuto una funzione nell'ambito del comportamento sessuale e di corteggiamento. La notevole abbondanza di esemplari maschi nel giacimento di Bear Gulch, e la relativa scarsit\u00e0 di femmine, induce inoltre a ritenere che i maschi fossero notevolmente pi\u00f9 abbondanti in aree deputate al lek, ovvero la forma di corteggiamento ritualizzata nella quale le femmine scelgono il proprio partner a scapito di numerosi altri maschi (Lund, 1985)."}
{"id": "8324647", "revid": "1543377", "url": "https://it.wikipedia.org/wiki?curid=8324647", "title": "Animal (Trey Songz)", "text": "Animal \u00e8 un brano musicale del cantante statunitense Trey Songz pubblicato il 17 marzo del 2017 come terzo singolo d'anticipazione dell'album \"Tremaine\".\nVideo musicale.\nIl videoclip del brano presenta temi libidici, dove dominano stanze specchiate e varie posizioni promiscue. Nel video Songz \u00e8 circondato da un gruppo di donne scarsamente vestite che gli ballano intorno, durante un gioco di strip poker e altre attivit\u00e0 lascive."}
{"id": "8324649", "revid": "22356", "url": "https://it.wikipedia.org/wiki?curid=8324649", "title": "Paraentelodon intermedium", "text": "Il paraentelodonte (Paraentelodon intermedium) \u00e8 un mammifero artiodattilo estinto, appartenente agli entelodontidi. Visse nell'Oligocene superiore (circa 28 - 24 milioni di anni fa) e i suoi resti fossili sono stati ritrovati in Asia.\nDescrizione.\nI resti fossili atribuiti a questo animale sono incompleti, ma dal raffronto con quelli di animali simili e meglio conosciuti come \"Archaeotherium\" e \"Daeodon\" \u00e8 possibile ipotizzarne l'aspetto. \"Paraentelodon\" doveva essere un animale gigantesco, di taglia comparabile a quella del pi\u00f9 grande entelodonte conosciuto, \"Daeodon\". Come quest'ultimo, doveva possedere una testa enorme rispetto al corpo, molto robusta e dal muso allungato. \"Paraentelodon\" si distingueva dagli altri entelodontidi per una serie di caratteristiche, tra le quali gli incisivi che andavano ingrandendosi dal primo al terzo paio, un secondo premolare inferiore di grosse dimensioni, superiori a quelle dei premolari successivi, e grandi molari di forma squadrata. I molari superiori erano dotati di sei cuspidi arrotondate, compresi paraconuli e metaconuli ben sviluppati, e un notevole \"precingulum\". Il ramo inferiore dell'osso dentale era dotato di vere e proprie flange ossee che si protendevano verso il basso, nella zona del secondo premolare inferiore. \nClassificazione.\nDescritto per la prima volta da Gabunia nel 1964, \"Paraentelodon intermedium\" \u00e8 noto per resti fossili ritrovati in Georgia, in Kazakistan e in Cina. A questa specie sono stati attribuiti anche gli esemplari precedentemente ascritti alle specie Neoentelodon dzhungaricus e Paraentelodon macrognathus. \n\"Paraentelodon\" \u00e8 un membro derivato della famiglia Entelodontidae, comprendente grandi artiodattili vagamente simili a maiali dal cranio molto allungato. In particolare, secondo alcuni studi \"Paraentelodon\" potrebbe essere stato vicino all'origine del genere nordamericano \"Daeodon\", grazie a una migrazione attraverso lo stretto di Bering (in quel tempo ovviamente collegante i due continenti tramite un \"ponte\" noto come Beringia) nel corso dell'Oligocene superiore."}
{"id": "8324650", "revid": "22356", "url": "https://it.wikipedia.org/wiki?curid=8324650", "title": "Paraentelodon", "text": ""}
{"id": "8324651", "revid": "110157", "url": "https://it.wikipedia.org/wiki?curid=8324651", "title": "Chiesa del Patrocinio della Beata Vergine Maria", "text": "La chiesa del Patrocinio della Beata Vergine Maria \u00e8 la parrocchiale di Beata, frazione di Pian Camuno in provincia di Brescia. Risale al XVIII secolo.\nStoria.\nLa parrocchiale di Beata venne edificata nel 1747 e, all'inizio del XX secolo, venne ristrutturata. La dedicazione a Maria \u00e8 legata alla lunga tradizione per il culto mariano nel bresciano iniziato almeno nel IV secolo.\nVenne elevata a dignit\u00e0 parrocchiale nel 1922, ottendo l'autonomia dalla chiesa di Sant'Antonio Abate di Pian Camuno.\nUn intervento di restauro conservativo \u00e8 stato realizzato alla fine del Novecento e si \u00e8 concluso nei primi anni del XXI secolo.\nDescrizione.\nLa chiesa \u00e8 stata eretta nella frazione di Beata ed \u00e8 orientata verso nord ovest. La facciata \u00e8 suddivisa in due ordini verticalmente asimmetrici poich\u00e9 nel secondo sono presenti lesene assenti nel primo. Il frontone curvilineo superiore mostra centralmente una parte affrescata che rappresenta la Madonna dell'Aiuto mentre nel secondo ordine, ai lati della grande finestra centrale, due affreschi con immagini di santi.\nLa torre campanaria ha base quadrata ed \u00e8 costruita in pietra a vista sino alla cella campanaria, \u00e8 dotata di un orologio e si erge nella parte posteriore del corpo dell'edificio, verso sud est.\nL'interno ha una sola navata con copertura a botte. Nella sala \u00e8 presente un altar maggiore con altari laterali."}
{"id": "8324653", "revid": "33751", "url": "https://it.wikipedia.org/wiki?curid=8324653", "title": "Stadio municipale di Anduva", "text": "Lo stadio municipale di Anduva () \u00e8 uno stadio di calcio situato a Miranda de Ebro, in Spagna. Dal 1950 ospita le gare interne del ."}
{"id": "8324656", "revid": "599013", "url": "https://it.wikipedia.org/wiki?curid=8324656", "title": "Diamant Ramazani", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nel settore giovanile del Lebbeke, nel 2007 \u00e8 stato acquistato dall' che lo ha aggregato al proprio settore giovanile. Nel 2011 \u00e8 passato al , con cui nel 2018 ha firmato il primo contratto da professionista.\nNazionale.\nIl 4 settembre 2019 ha esordito con la Nazionale burundese disputando l'incontro di qualificazione per il Campionato mondiale di calcio 2022 pareggiato 1-1 contro la .\nStatistiche.\n\"Statistiche aggiornate al 20 gennaio 2020\"."}
{"id": "8324661", "revid": "125135236", "url": "https://it.wikipedia.org/wiki?curid=8324661", "title": "Episodi di Station 19 (terza stagione)", "text": "La terza stagione della serie televisiva statunitense Station 19, composta da 16 episodi, \u00e8 stata trasmessa in prima visione assoluta sul network ABC, dal 23 gennaio al 14 maggio 2020.\nIn Italia, la stagione \u00e8 andata in onda sui canali a pagamento di Fox Italy dal 24 febbraio al 26 agosto 2020. All'inizio della trasmissione la stagione si era fermata ai primi 4 episodi, trasmessi dal 24 febbraio al 16 marzo 2020 su Fox Life, a causa delle disposizioni di emergenza legate alla pandemia di COVID-19, le quali avevano impedito la continuazione del doppiaggio. In seguito alla chiusura di Fox Life, la trasmissione si \u00e8 trasferita su Fox, dove il continuo degli episodi doppiati ha ripreso la messa in onda dal 22 luglio 2020, terminando il 26 agosto 2020. In chiaro va in onda in seconda serata su Canale 5 dal 29 giugno 2021, interrompendosi all'episodio 12 il 7 settembre 2021. L'episodio 13 \u00e8 stato caricato su Mediaset Infinity il 7 settembre 2021 per una settimana.\nIl primo episodio della stagione, \"Conosco questo bar\", rappresenta la prima parte di un \"crossover\" con \"Grey's Anatomy\" finito con il decimo episodio della sua sedicesima stagione, \"Aiutami a superare la notte\".\nConosco questo bar.\nTrama.\nil primo episodio della terza serie \u00e8 uno spin-off della 10\u00b0 puntata di gray's anatomy (16\u00b0 stagione). La puntata ha inizio con un incidente avvenuto in un bar in cui c'erano Ben, Travis, Pruitt e diversi medici del gray's sloan, tra cui Jackson e diversi specializzandi, alla fine la squadra riesce ad intervenire tempestivamente e tutti i medici sono salvi.\nSi scopre poi, che Vic ha una storia con Jackson, Miranda aspetta un bambino da Ben, Maya rompe con Jack, Andi litiga furiosamente con il padre ed \u00e8 arrabbiata con Robert per averla rifiutata.\nLui le dice che vuole proteggerla perch\u00e9 una eventuale loro relazione comprometterebbe la nomina di Andy come capitano.\nFuochi d'artificio al chiuso.\nTrama.\nIn stazione arriva il capo per parlare con Sullivan circa la nomina del nuovo capitano, c'\u00e8 anche un nuovo arrivato: Vasquez. La squadra \u00e8 impegnata in una esplosione di fuochi di artificio in un supermercato, questa vicenda colpisce particolarmente Ben, poich\u00e9 gli ricorda una situazione simile in cui si \u00e8 trovato da ragazzo e per cui un suo amico ha perso la vita, vi sono infatti diversi fashback che mostrano la vicenda in cui fu coinvolto Ben da ragazzo. \nJack incontra in bar la moglie di Vaquez ma ignaro di chi sia, fa l'amore con lei in macchina, poco dopo il marito si aggira nel parcheggio alla ricerca della moglie che per\u00f2 non trova.\nRyan torna da San Diego, dice ad Andy di essere ancora innamorato di lei, ma non fa in tempo a finire il discorso che viene colpito da un colpo di pistola esploso da un bambino a cui lui e Andy stavano badando, e morir\u00e0 poco dopo.\nElogio funebre.\nTrama.\n\u00c8 il giorno del funerale di Ryan a cui partecipano tutti. Viene ripercorsa la storia di Andy e Ryan che si conoscevano fin da bambini. Andy ottiene il permesso da Sullivan di tornare al lavoro ma tra i due c'\u00e8 ancora tensione.\nLa squadra \u00e8 chiamata ad intervenire e Maya prende il comando poich\u00e9 Sullivan accusa un forte dolore alla gamba dell'incidente, difatti poco dopo si reca al Gray's Sloan per farsi visitare dal dott. Koracic, il quale gli conferma che la sua patologia \u00e8 cronica e potrebbe risolversi solo con un intervento, che il capitano si rifiuta di fare. Koracic gli dice che non gli prescriver\u00e0 pi\u00f9 farmaci.\nVic continua la sua storia con Jackson e Jack continua ad andare a letto con la moglie di Vasquez che ancora non sa nulla.\nPruitt ha un cancro all'ultimo stadio e si era confidato con Ryan prima della sua morte pregandolo di proteggere Andy, si confida anche con Sullivan dicendogli di non promuovere Andy perch\u00e9 non \u00e8 il momento giusto e di proteggerla.\nLa casa dove non vive nessuno.\nTrama.\nMaya viene promossa capitano ma all'interno della squadra ci sono malumori, Maya parte in quarta con un atteggiamento molto duro, facendo svolgere allenamenti massacranti, e fatica a farsi accettare da Andy che \u00e8 arrabbiatissima con lei, in quanto pensa che sarebbe dovuta diventare lei capitano. Sullivan continua a prendere medicine di nascosto per attenuare il dolore alla gamba.\nJack e Ben intervengono in un campo di senzatetto e si scopre che Jack ha una storia molto difficile alle spalle, ha perso i genitori in un incendio da bambino ed \u00e8 stato successivamente separato dai fratelli (aveva un fratello ed una sorella sordomuta).\nIn caserma viene abbandonato un bambino che successivamente verr\u00e0 aiutato dalla dottoressa Jo Wilson che da poco lavora come volontaria con i bambini abbandonati, avendo lei una storia molto simile.\nAlla fine Jack va con Andy nel luogo dove viveva da bambino, decide poi di affittare una stanza nella casa di Jack poich\u00e9 non pu\u00f2 pi\u00f9 vivere con Maya.\nNel Bosco.\nTrama.\nMaya su consiglio del Capitano Herrera porta la squadra in campeggio, come ospite si aggiunge il dottor Jackson Avry che da tempo ha una relazione con VIc. Ben presto la gita prende una brutta piega poich\u00e9 la squadra viene attaccata da un orso, una coppia presente sul posto riporta gravi ferite, un uomo durante l'attacco perde il naso che Maya recupera e porta in ospedale poco dopo, verr\u00e0 operato da Jackson ma alla fine l'uomo muore (la vicenda continua poi nell'episodio 16 di Gray's Anatomy).\nDurante l'esperienza del campeggio Rigo si insospettisce perch\u00e9 la moglie durante la fuga per l'attacco dell'orso si trovava con Jack.\nViene ripercorsa la storia di Maya, il padre molto severo, le imponeva allenamenti massacranti e di fatto molto rigido anche con le sue amicizie, tutto ci\u00f2 ha portato Maya a vincere l'oro olimpico ma di fatto le ha rovinato l'adolescenza.\nSullivan in preda a forti dolori ruba degli antidolorifici dalla caserma.\nDopo la pessima esperienza Andy va con Jack a bere in un locale, lui le confida che \u00e8 andato a letto con la moglie di Rigo e i due finiscono per fare l'amore nel bagno del locale. Al locale c'era anche Maya, che per\u00f2 visibilmente amareggiata se ne sta in disparte e conosce poi la Dottoressa Carina De Luca.\nIce Ice Baby.\nTrama.\n\"Si abbatte una violenta nevicata su Seattle e la squadra \u00e8 impegnata in diverse emergenze\". Nasce la figlia di Dean, in quanto la fidanzata rompe le acque mentre si trova in stazione.\nVasquez scopre che la moglie lo ha tradito con Jack e lo prende a pugni. Viene ripercorsa la storia di Travis ed il marito, poich\u00e9 in stazione chiama una persona che \u00e8 rimasta bloccata in auto a causa del freddo e si scopre essere la madre di Simon il marito di Travis, alla fine la donna muore.\nSullivan continua ad accusare dolori alla gamba, Ben inizia a sospettare qualcosa. Andy viene a sapere che il padre ha un cancro all\u2019ultimo stadio, Maya prova a recuperare l\u2019amicizia con Andy ma lei \u00e8 ancora arrabbiata.\nSatellite dell'amore.\nTrama.\nMaya va a letto con Carina, Andy ancora con Jack e Travis con Dixon che dopo scoprir\u00e0 essere un nuovo elemento della squadra nonch\u00e9 figlio del capo. Ben si accorge che mancano dei farmaci, lo dice a Sullivan ma lui tergiversa, nel frattempo Ben realizza il suo progetto di realizzare una unit\u00e0 di medicina all'interno della stazione, nel suo team c'\u00e8 anche il capitano Herrera che gli d\u00e0 una mano.\nSullivan continua a prendere medicine, finisce per andare in overdose e quando Dixon lo trova svenuto per terra gli dice di non dire niente a nessuno.\nRigo \u00e8 in fin di vita poich\u00e9 coinvolto in una esplosione.\nMaya continua a frequentare Carina, ma la squadra le \u00e8 ancora ostile.\nJJ dice a Dean di non voler essere madre e dice di andarsene definitivamente lasciando la bambina con il padre.\nNato per correre.\nTrama.\nDean \u00e8 impegnato a badare alla figlia, nel frattempo la squadra interviene in un grave incidente di moto.\nRigo \u00e8 in terapia intensiva.\nSullivan si reca al Gray\u2019s Sloan per parlare con la dottoressa Shepherd la quale capisce subito che Sullivan ha iniziato a fare uso di droga e gli consiglia dei trattamenti alternativi, anche Ben e Miranda intuiscono che Sullivan ha problemi di dipendenza da farmaci.\nDean decide di tenere la bambina su consiglio del capitano Herrera e Vic si trasferisce da lui per aiutarlo.\nAndy confessa i suoi sentimenti a Sullivan, Dixon dice a Travis di avere una ragazza.\nPovero vagabondo.\nTrama.\nMaya chiede a Sullivan di dare il posto da capitano ad Andy poich\u00e9 lei ha pi\u00f9 rispetto da parte della squadra, Sullivan rifiuta. Nel frattempo La Squadra interviene in un negozio di armi in cui un uomo apparentemente in stato confusionale minaccia di far esplodere una granata, alla fine risolvono grazie all'intervento di Sullivan, e successivamente Andy fa i complimenti a Maya per la gestione dell\u2019operazione.\nArriva in stazione un anziano affetto da Alzheimer e viene ripercorsa la storia di Vic, che da bambina aveva una nonna affetta da questa malattia.\nSullivan confessa ad Andy di avere un problema neurologico cronico.\nTravis litiga con Dixon poich\u00e9 ritiene che essendo figlio del capo gli vengono riservati trattamenti di favore e che in realt\u00e0 non ha scelto di fare il pompiere per passione, ma perch\u00e9 pressato dal padre.\nIl capitano Herrera denuncia che negli anni diversi pompieri sono morti di cancro e chiede interventi rapidi.\nSullivan annuncia che Rigo \u00e8 morto a seguito di un'embolia polmonare.\nQualcosa di quello che succede quando si parla.\nTrama.\nArriva la psicologa per parlare con la squadra e tutti ammettono le proprie fragilit\u00e0 e ripercorrono tappe fondamentali della loro vita che ne hanno segnato il carattere: Andy parla del suo rapporto con suo padre, Jack della perdita dei genitori in un incendio, Travis dei suoi problemi con il padre dovuti al fatto di essere gay, Ben racconta di un episodio di razzismo di cui \u00e8 stato vittima, Dean racconta del suo cattivo rapporto con i genitori e Vic della sua storia con Ripley, Maya del suo rapporto con il padre e dell\u2019educazione severa che ha ricevuto da bambina.\nAlla fine Dixon va da Travis e lo bacia, Maya propone a Carina di fare un week-end insieme e Andy \u00e8 con Sullivan.\nNessun giorno di riposo.\nTrama.\nMaya va in vacanza con Carina, arriva in caserma la fidanzata di Dixton causando molto imbarazzo con Travis, alla fine Travis \u00e8 arrabbiatissimo con lui perch\u00e9 scopre che la fidanzata vorrebbe sposarlo ma lui la sta ingannando. Robert e Andy parlano con il Capitano Herrera della loro relazione, durante il pranzo Robert racconta diverse cose della sua infanzia, come il fatto di avere un nonno nazista.\nBen \u00e8 impegnato a cercare un partner che lo affianchi al PRT dopo l\u2019abbandono del capitano Herrera.\nNel finale Maya ha un attacco di panico dopo aver ricevuto l\u2019avviso di un'emergenza sul cellulare e Carina si prende cura di lei provando a tranquillizzarla.\nCi rivedremo.\nTrama.\nLa squadra interviene in un incendio molto pericoloso e alla fine Robert molto preoccupato per Andy che era all\u2019interno decide di entrare per dare una mano a lei e alla squadra.\nLa squadra rischia molto, alla fine il capitano Herrera entra per salvare Andy ma viene divorato dalle fiamme, il gesto del capitano appare pi\u00f9 come gesto volontario che come tentativo di salvataggio.\nPrima della tragedia che coinvolge il capitano Pruitt, Andy e Sullivan si sposano senza nessuno, \u00e8 presente solo il capitano Herrera.\nJackson aiuta Ben al PRT, Vic non \u00e8 molto contenta della situazione.\nUn decesso colpisce psicologicamente la 19.\nSognami un po'.\nTrama.\nIl padre di Emmett (capitano Dixon) annuncia l\u2019imminente matrimonio del figlio, Travis \u00e8 arrabbiato perch\u00e9 ritiene che lui continui a prendere in giro la fidanzata dato che non le ha detto di essere gay.\nMaya \u00e8 presa di mira dal capo Dixon perch\u00e9 ha fatto entrare il capitano Herrera nell\u2019edificio che l\u2019ha portato alla morte e minaccia di declassarla.\nAndy \u00e8 visibilmente scossa per la morte del padre.\nDean e jack intervengono in un incendio dove c\u2019era un ragazzo sordomuto, alla fine aiutano lui e la madre a scappare dal marito violento.\nBen scopre da Emmett che Sullivan \u00e8 andato in overdose e capisce che i suoi sospetti erano fondati, alla fine Emmett dichiara alla squadra di essere gay.\nI fantasmi che mi perseguitano.\nTrama.\nAndy torna al lavoro, la squadra \u00e8 impegnata in un intervento in una sala giochi in cui ci sono diversi bambini, alla fine riescono a salvare tutti tranne una persona anziana rimasta incastrata all\u2019interno.\nDurante l\u2019operazione Emmett si rifiuta di entrare e Jack ha una reazione eccessiva tanto che Andy gli dice che \u00e8 affetto da PST e che chieder\u00e0 a Sullivan di metterlo a riposo.\nBen affronta Sullivan e lo convince a parlare del suo problema di dipendenza di droga con il capo DIxton, il quale ritiene di non poter rischiare uno scandalo e dice a Ben di non dire nulla altrimenti metter\u00e0 nei guai lui e la dottoressa Baily dato che i farmaci erano sotto la sua responsabilit\u00e0 e il progetto del PRT \u00e8 in collaborazione con il Grey\u2019s Sloan.\nLa madre di Maya va in stazione e farle visita e le dice che ha lasciato il padre, Maya ha una reazione abbastanza aggressiva, Carina prova a calmarla ma finisce per litigare anche con lei.\nLa madre di Maya arriva in caserma. Viene organizzata una cena, Robert e Andy annunciano di essere sposati. Carina prova a parlare con Maya degli abusi del padre.\nCattivo ragazzo.\nTrama.\nViene ripercorsa la storia di Vic e di come ha conosciuto il Capitano Herrera, lui l\u2019ha salvata da un incendio nel teatro dove lavorava.\nAndy va a svuotare la casa del padre e cerca spiegazioni riguardo alcune vicende accadute nel passato, ad esempio il fatto che il padre non le ha permesso di intrattenere relazioni con i suoi cugini.\nJack aiuta ancora Ben al PRT, i due intervengono per un uomo ferito in un parco con loro c\u2019\u00e8 Emmett che \u00e8 alla guida quando viene minacciato da una donna armata che vuole morfina in quanto tossicodipendente.\nLa donna si da alla fuga ma viene investita da un\u2019auto.\nIn stazione arriva una donna ferita che ha ucciso un ragazzo\nMaya litiga con Carina poich\u00e9 lei prova a farla ragionare riguardo sua madre, alla fine presa dalla rabbia va a letto con Jack.\nVic e travis si recano in una fabbrica per un controllo anti incendio.\nSul finale Sullivan interrompe il capo Dixon nel bel mezzo di una riunione per denunciare il furto di farmaci e Hemmet dice a Travis di aver fatto coming out con il padre e di essersi dimesso.\nPi\u00f9 forte di una bomba.\nTrama.\nSullivan viene operato da Amelia Shepherd, Andy \u00e8 con lui in ospedale ma continua a pensare al padre e prova ancora a contattare i suoi parenti, in ospedale incontra Meredith e parla con lei riguardo suo padre, ripercorre i suoi ricordi e sospetta cha la madre si sia suicidata. \nLa squadra interviene per una esplosione in un ospedale, trovano una bomba all\u2019interno e riescono a disinnescarla, sul posto si presenta anche il padre di Maya che la aggredisce verbalmente e viene allontanato, il capitano Dixon viene arrestato per frode ed estorsione.\nMaya recupera con Carina scusandosi con lei per averla tradita e dicendole che la ama e vuole stare con lei, Jack va a casa della ragazza con il figlio sordomuto che aveva aiutato tempo prima, Miller dice a Vic che deve trovarsi un altro appartamento, quando lei chiede spiegazioni lui tergiversa.\nAndy scopre che sua madre \u00e8 viva quando si reca dalla zia."}
{"id": "8324684", "revid": "295403", "url": "https://it.wikipedia.org/wiki?curid=8324684", "title": "A-League 1995", "text": "La A-League 1995 \u00e8 stata la prima edizione del campionato con tale denominazione, a seguito della decisione della American Professional Soccer League di cambiare nome. Si tratt\u00f2 de facto del primo livello della piramide calcistica statunitense di quell'anno, visto che la Major League Soccer, che aveva gi\u00e0 ricevuto la ratifica di prima divisione dalla federazione, avrebbe iniziato la propria attivit\u00e0 solo nella stagione successiva.\nRispetto alle sette squadre che avevano partecipato all'ultima edizione dell'APSL, si ebbero i fallimenti di e , pi\u00f9 il passaggio dei alla USISL Professional League. Il numero dei partecipanti arriv\u00f2 a sei con l'ingresso di e .\nFormula.\nSe una partita terminava in pareggio venivano calciati gli shoot-out al termine dell'incontro. Erano assegnati 3 punti per la vittoria, 2 punti per la vittoria agli shootout, 1 punto per la sconfitta agli shootout e zero punti per la sconfitta. Le prime quattro classificate partecipavano ai play-off per il titolo.\nTutti i turni dei play-off erano al meglio delle tre partite. Anche ai play-off se l'incontro terminava in pareggio si calciavano gli shoot-out per determinare il vincitore."}
{"id": "8324687", "revid": "106908", "url": "https://it.wikipedia.org/wiki?curid=8324687", "title": "Song Goes Off", "text": "Song Goes Off \u00e8 un singolo del cantante statunitense Trey Songz, pubblicato inizialmente il 2 marzo 2017 come singolo promozionale, e successivamente il 25 settembre del 2017 come quarto estratto dal settimo album in studio dell'artista, \"Tremaine\".\nIl brano.\n\"Song Goes Off\" \u00e8 una ballata lenta, scritta dallo stesso Songz assieme a Frank Brim e David Brown, con la produzione curata da C4. Il brano contiene un sample del singolo del 1988 \"Ooo La La La\" di Teena Marie. \nNel brano il cantante parla del desiderio di tornare insieme a una ragazza, con la quale ha avuto una storia intima, esprimendo le sue emozioni e cercando di convincerla a fare lo stesso prima che la \"canzone si spenga\" e il momento si perda, continuando le tematiche del singolo \"Playboy\", dove esprime le sue continue difficolt\u00e0 nel trovare l'amore.\nVideo musicale.\nIl videoclip del brano \u00e8 stato pubblicato il 3 marzo del 2017, e diretto da Lance Gross e Terrence J, e mostra il cantante passare una nottata a festeggiare con alcune donne, che si contendono la sua attenzione. Mentre la serata avanza lui beve sempre di pi\u00f9, e si ritrova barcollante fuori dal club a pensare con malinconia alla sua ex-ragazza."}
{"id": "8324691", "revid": "599013", "url": "https://it.wikipedia.org/wiki?curid=8324691", "title": "Anthony Wambani", "text": " \nCarriera.\nClub.\nCresciuto nel settore giovanile del , nel 2018 \u00e8 stato acquistato dagli svedesi del .\nNazionale.\nL'8 dicembre 2019 ha esordito con la Nazionale kenyota disputando l'incontro di CECAFA Cup vinto 1-0 contro la .\nStatistiche.\n\"Statistiche aggiornate al 6 febbraio 2020\"."}
{"id": "8324692", "revid": "124123", "url": "https://it.wikipedia.org/wiki?curid=8324692", "title": "Ren\u00e9 Dreyfus", "text": ""}
{"id": "8324694", "revid": "1067855", "url": "https://it.wikipedia.org/wiki?curid=8324694", "title": "Quicken Loans Arena", "text": ""}
{"id": "8324705", "revid": "1936517", "url": "https://it.wikipedia.org/wiki?curid=8324705", "title": "Fucinato", "text": ""}
{"id": "8324711", "revid": "599013", "url": "https://it.wikipedia.org/wiki?curid=8324711", "title": "Andre de Jong", "text": "Carriera.\nClub.\nIl 1\u00ba luglio 2019 viene acquistato a titolo definitivo dalla squadra sudafricana dell'.\nNazionale.\nCon l'Under-20 ha preso parte al Mondiale di categoria nel 2015."}
{"id": "8324713", "revid": "827882", "url": "https://it.wikipedia.org/wiki?curid=8324713", "title": "Bobby Howard Byrd", "text": ""}
{"id": "8324714", "revid": "1305772", "url": "https://it.wikipedia.org/wiki?curid=8324714", "title": "Kolosso", "text": ""}
{"id": "8324723", "revid": "2184720", "url": "https://it.wikipedia.org/wiki?curid=8324723", "title": "Voglio parlarti adesso", "text": "Voglio parlarti adesso \u00e8 un singolo del cantante italiano Paolo Jannacci pubblicato il 6 febbraio 2020.\nCon il brano si \u00e8 presentato al Festival di Sanremo 2020, arrivando al 16\u00ba posto."}
{"id": "8324740", "revid": "1498232", "url": "https://it.wikipedia.org/wiki?curid=8324740", "title": "Ho amato tutto", "text": "Ho amato tutto \u00e8 un singolo della cantante italiana Tosca, pubblicato il 6 febbraio 2020.\nIl brano, scritto, prodotto e arrangiato da Pietro Cantarelli, \u00e8 stato presentato al Festival di Sanremo 2020, dove si \u00e8 classificato al sesto posto, vincendo il premio \"Giancarlo Bigazzi\" per la miglior composizione musicale e il premio \"Nilla Pizzi\" per la migliore interpretazione. Il brano fa parte della riedizione dell'album \"Morabeza\", uscito il 14 febbraio 2020."}
{"id": "8324741", "revid": "757396", "url": "https://it.wikipedia.org/wiki?curid=8324741", "title": "San Lorenzo Almagro (pallacanestro)", "text": ""}
{"id": "8324745", "revid": "295403", "url": "https://it.wikipedia.org/wiki?curid=8324745", "title": "Clark Hunt", "text": "Biografia.\nHunt \u00e8 il figlio di Lamar Hunt, fondatore dell'American Football League e dei Kansas City Chiefs, e nipote del petroliere H.L. Hunt. Dopo essersi diplomato alla St. Mark's School of Texas si laure\u00f2 alla Southern Methodist University nel 1987, dove fu capitano della squadra di calcio dell'istituto. Hunt si laure\u00f2 in Business Administration con particolare enfasi sulla finanza.\nHunt fu nominato presidente dei Kansas City Chiefs nel 2005. Dopo la morte del padre nel 2006 eredit\u00f2 la propriet\u00e0 dei Chiefs assieme alla sorella e a due fratelli. Tuttavia Hunt \u00e8 il principale dirigente della franchigia, rappresenta la squadra agli incontri tra gli altri proprietari e ha la parola finale sui cambi di personale. Tra il 2007 e il 2012 la squadra ebbe degli anni difficili, qualificandosi per i playoff solo una volta in sei stagioni. La situazione mut\u00f2 nel 2013 con l'assunzione dell'allenatore Andy Reid che port\u00f2 la franchigia a uno dei periodi di maggior successo della sua storia, con 4 titoli di division consecutivi tra il 2016 e il 2019 e soprattutto la vittoria del Super Bowl LIV, cinquant'anni dopo l'ultimo titolo conquistato.\nHunt possiede anche l'FC Dallas della Major League Soccer e fino al 2013 ha posseduto anche i Columbus Crew che sotto la sua direzione vinsero la loro prima MLS Cup nel 2008."}
{"id": "8324751", "revid": "287204", "url": "https://it.wikipedia.org/wiki?curid=8324751", "title": "Souvenirs de Munich", "text": "Souvenirs de Munich \u00e8 una quadriglia su temi dal \"Tristano e Isotta\" di Wagner, per pianoforte a quattro mani, del compositore francese Emmanuel Chabrier.\nStoria.\nL'interesse di Chabrier per Wagner risale al 1862, quando come esercizio di studio copi\u00f2 la partitura del \"Tannh\u00e4user\". All'inizio del 1880 chiese un permesso al suo ministero per visitare Monaco quel marzo con Duparc e altri amici per andare a una rappresentazione di \"Tristano e Isotta\", come si poteva vedere solo l\u00ec. L'esperienza fu una rivelazione musicale per Chabrier. Chabrier, come assistente di Charles Lamoureux, aiut\u00f2 nelle prove per le esecuzioni di concerti a Parigi dell'atto I (1884) e dell'atto II (1885) di \"Tristano e Isotta\".\nTuttavia, per quanto ammirasse la musica di Wagner, poteva ancora benissimo creare parodie musicali del compositore tedesco. Chabrier improvvisava regolarmente opere di questo tipo al piano; Delage descrive una cena serale a casa di Lamoureux in cui un'improvvisazione su temi del \"Ciclo dell'Anello\" fece inferocire von B\u00fclow. Poulenc descrisse \"Souvenirs de Munich\" come \"irresistibilmente divertente\", in quei punti dove i solenni temi principali di Wagner compaiono con \"barbe finte e baffi finti\".\nLa data esatta della creazione di \"Souvenirs de Munich\" \u00e8 sconosciuta, ma probabilmente risale al 1887. Forse con in mente la satira di Offenbach \"Le musicien de l'avenir\", guid\u00f2 sia Faur\u00e9 che Messager a comporre \"Souvenirs de Bayreuth\" in modo simile.\nAnalisi musicale.\nI cinque movimenti seguono lo schema tradizionale di una quadriglia"}
{"id": "8324753", "revid": "599013", "url": "https://it.wikipedia.org/wiki?curid=8324753", "title": "Mohammad Al-Marmour", "text": "Carriera.\nClub.\nHa esordito tra i professionisti nel 2013 con il ; club della prima divisione siriana; nel 2017 si \u00e8 trasferito ai libanesi del , ma dopo una sola stagione trascorsa nella prima divisione libanese ha fatto ritorno al Tishrin, con cui nel 2020 ha anche vinto un campionato ed ha esordito nelle competizioni internazionali per club dell'AFC, prendendo parte alla Coppa dell'AFC 2021.\nNazionale.\nNel 2019 ha esordito nella nazionale siriana, in una partita di qualificazione ai Mondiali del 2022 vinta per 2-1 contro le Maldive."}
{"id": "8324754", "revid": "767487", "url": "https://it.wikipedia.org/wiki?curid=8324754", "title": "L'amore \u00e8 bello", "text": "L'amore \u00e8 bello (\"Happy Go Lovely\") \u00e8 un film britannico del 1951 diretto da H. Bruce Humberstone."}
{"id": "8324773", "revid": "1543377", "url": "https://it.wikipedia.org/wiki?curid=8324773", "title": "Monastero di Ralung", "text": "Il Monastero di Ralung (Wylie: \"ra lung dgon\"), situato nella regione \u00dc-Tsang del Tibet centro-occidentale, a sud del passo Karo La, \u00e8 la sede tradizionale del lignaggio Drukpa del Buddismo tibetano. \u00c8 stato fondato nel 1180 da Tsangpa Gyare, primo \"Gyalwang Drukpa\", discepolo di Lingje R\u00e9pa (Wylie: \"rje ras pa\"), fondatore del lignaggio\nPosizione geografica.\nIl monastero \u00e8 situato nell'attuale Contea di Gyantse, qualche chilometro a sud della strada che connette Nagarz\u00ea con Lungmar, immediatamente a nord del Distretto di Gasa del Bhutan. In epoche precedenti era possibile commerciare attraverso i passi dell'Himalaya, fatto che estendeva l'influenza di Ralung verso sud.\n\u00c8 infatti a Ralung che nel 1594 nasce Shabdrung Ngawang Namgyal, il quale nel 1616 fugge da l\u00ec per rifugiarsi al di l\u00e0 dell'Himalaya e fondare il Bhutan con il suo sistema duale di governo.\nIl monastero \u00e8 circondato dai picchi torreggianti e ghiacciai di Gyetong Soksum (6,244m), Jangzang Lhamo (6,324m) e Noijin Kangsang (7,191m). La localit\u00e0 \u00e8 sempre stata considerata di buon auspicio:\nStoria.\nIl fondatore del Bhutan, il primo Shabdrung Rinpoche, Ngawang Namgyal, era il 18\u00ba abate del monastero di Ralung e nel 1616 fugg\u00ec dal Tibet quando il suo riconoscimento come reincarnazione del famoso erudito Kunkhyen Pema Karpo fu contestata dal governatore dell'\u00dc-Tsang. Egli unific\u00f2 le valli del Bhutan sempre in guerra fra loro, respingendo gli attacchi provenienti dal Tibet, creando un'identit\u00e0 nazionale e istituendo un sistema duale di governo, parte religioso e parte laico, che continua ai giorni nostri in forma modificata come governo monarchico del Bhutan.\nLignaggio Palden.\nGrafico del lignaggio Palden Drukpa ereditario (tibetano \u0f51\u0f54\u0f63\u0f0b\u0f63\u0fa1\u0f53\u0f0b\u0f60\u0f56\u0fb2\u0f74\u0f42\u0f0b\u0f54\u0f60\u0f72\u0f0b\u0f42\u0f51\u0f74\u0f44\u0f0b\u0f56\u0f62\u0f92\u0fb1\u0f74\u0f51\u0f0b) di Ralung dal fondatore, Tsangpa Gyare, fino all'ultimo detentore ereditario del trono, Ngawang Namgyal."}
{"id": "8324780", "revid": "767487", "url": "https://it.wikipedia.org/wiki?curid=8324780", "title": "L'idolo (film 1954)", "text": "L'idolo (\"The Love Lottery\") \u00e8 un film britannico del 1954 diretto da Charles Crichton."}
{"id": "8324783", "revid": "686936", "url": "https://it.wikipedia.org/wiki?curid=8324783", "title": "Broncos Stadium at Mile High", "text": ""}
{"id": "8324784", "revid": "1442080", "url": "https://it.wikipedia.org/wiki?curid=8324784", "title": "Ercolano Ercolani", "text": "Prese parte, nella specialit\u00e0 Volo Acrobatico, ai giochi della XI Olimpiade di Berlino nel 1936. Durante la seconda guerra mondiale comand\u00f2 il 96\u00ba Gruppo di bombardamento a Tuffo.\nBiografia.\nDiplomatosi all'Istituto Tecnico Industriale, il 15 ottobre 1928 si arruol\u00f2 nella Regia Aeronautica e fu ammesso al primo corso \u201cFalco\u201d dell\u2019Regia Accademia Aeronautica di Caserta, uscendone con il grado di sottotenente in servizio permanente effettivo il 24 luglio 1931. Trasferito al 4\u00ba Stormo Caccia Terrestre, dimostr\u00f2 attitudine al volo acrobatico.\nLa XI Olimpiade di Berlino.\nPromosso al grado di capitano il 4 giugno 1936 fu incluso in un ristretto gruppo di piloti da inviarsi alle gare della XI Olimpiade che si sarebbero svolte a Berlin Rangsdorf. Con lui partirono il Cap. Mario Viola ed il sergente maggiore Guido Carestiato. Come riserve figuravano il sergente Giovanni Cappelli ed il sergente Ugo Corsi. Le gare iniziarono il 29 luglio e durarono tre giorni.\nEgli esegu\u00ec un looping rovescio ad una quota cos\u00ec bassa che il suo timone di coda tracci\u00f2 un solco di una decina di metri sul prato del campo.\nVinse le gare il pilota Otto von Hagenburg, Germania, con punti 658,83, mentre Ercolani si classific\u00f2, primo fra gli italiani, al 9\u00ba posto con punti 544,50. A ruota dopo di lui Guido Carestiato che si classific\u00f2 10\u00ba e Mario Viola 11\u00ba.\nQualche giorno dopo il suo rientro in Italia fu trasferito alla 58\u00aa Squadriglia, 7\u00ba Gruppo, del 5\u00ba Stormo. Il 1\u00ba febbraio 1938, durante un volo di addestramento in pattuglia di IMAM Ro.41 Maggiolino, il suo biplano ebbe un incidente con quello di un gregario e dovette lanciarsi col paracadute.\nI Picchiatelli.\nIl 20 luglio 1938 gli fu affidato il comando del Reparto Sperimentale di Volo a Tuffo con il compito di mettere a punto il bimotore Savoia-Marchetti S.M.85 appositamente costruito dalla omonima Casa di Sesto Calende. Nel 1939, dal 12 agosto al 6 settembre, insieme a due suoi piloti effettuarono sull'Aeroporto di Guidonia e sul poligono di tiro di Furbara, voli e lanci di prova con altrettanti Junkers Ju 87B-1 Stuka giunti dalla Germania nel quadro di una missione militare guidata dal generale Erhard Milch. Frattanto, a seguito delle sue critiche e dei suoi suggerimenti, la Casa di Sesto Calende aveva risposto costruendo, sia un modello \u201cB\u201d che un modello \u201cC\u201d, oltre che una nuova una variante, designata S.M.86. Ma egli continuava ad essere insoddisfattodello S.M.85. Il 29 ottobre 1939 uno dei suoi piloti, il sergente maggiore Andreotti, pilotando un modello \u201cC\u201d, era precipitato per \"mancato richiamo\" al termine di una picchiata. Lo Stato maggiore della Regia Aeronautica aveva indetto anche un bando di gara per la realizzazione di due tipi di aereo, uno monomotore e uno bimotore. ed a esso avevano risposto tre ditte: la Breda con il monomotore Breda Ba.201, la Caproni con il monomotore Caproni Ca.355 \u201cTuffo\u201d e la Piaggio con un bimotore. Nessuna decisione venne per\u00f2 presa. Poco prima del conflitto gli uomini di questo reparto furono chiamati \"Picchiatelli\" in riferimento alle difficolt\u00e0 ed al tipo di volo.\nLa seconda guerra mondiale.\nIl 20 maggio 1940 lo Stato Maggiore decise di integrare il \"Reparto Sperimentale di Volo a Tuffo\" agli organici operativi dandogli la definitiva denominazione di 96\u00ba Gruppo di Bombardamento a Tuffo, mentre il personale fu organizzato su due Squadriglie, la 236\u00aa e la 237\u00aa, dotate ciascuna di nove S.M.85 oltre a quello del Comandante. \nAi primi di giugno il 96\u00ba Gruppo veniva dislocato sull'aeroporto di Pantelleria in quanto lo Stato Maggiore si aspettava un attacco contro l'isola di Malta che non avvenne mai. La salsedine e l'umidit\u00e0 del ricovero notturno nell'hangar scavato nella roccia avevano deformato le strutture alari in legno dello S.M.85. Una telefonata del Capo di Stato Maggiore dell'Aeronautica al Cap. Ercolani fece chiarezza. Il 5 luglio una ventina di piloti ed altrettanti tecnici partivano diretti all'aeroporto di Graz-Thalerhof (Austria) per un corso di istruzione al volo sul cacciabombardiere Junkers Ju 87. Un mese dopo i piloti, a bordo di altrettanti Ju-87, ritornarono in Italia prendendo servizio sull'aeroporto di Comiso.\nLa battaglia del Mediterraneo.\nIl 2 settembre gli Ju-87 del 96\u00ba Gruppo fecero la prima uscita con missioni dirette a contrastare il passaggio di un convoglio navale britannico segnalato nel Mediterraneo centrale. Il Bollettino di guerra n. 88 del 3 settembre ne diede notizia utilizzando e ufficializzando l'appellativo di \"Picchiatelli\". Nei giorni seguenti, assieme ad altre formazioni aeree italiane, gli Ju 87 presero parte a quello che fu detto l'assedio di Malta, con attacchi alle postazioni militari di Micabba, \u0126al Far e Marsa Scirocco.\nIl 17 settembre, nel corso di un'azione, circondato da caccia Gloster Gladiator e Hurricane, lo Ju-87 del sergente maggiore Luigi Catani precipit\u00f2 in mare; con lui scomparve anche l'armiere Francesco De Giorgi. Nello stesso mattino, durante un duello con due Hurricane fu ucciso l'armiere Giampiero Vio, mitragliere del tenente Andrea Brezzi che per\u00f2 riusc\u00ec a sganciarsi volando a pelo d'acqua e torn\u00f2 alla base. Le operazioni sul Mediterraneo durarono fino a quasi tutto ottobre quando ormai stava per iniziare la campagna italiana di Grecia, e il 27 ottobre il 96\u00ba Gruppo fu trasferito sull'aeroporto di Lecce-Galatina.\nLa campagna italiana di Grecia.\nQuesto fronte, sin dall'inizio delle loro operazioni, il 2 novembre che si protrassero anche per tutto il mese di dicembre, si rivel\u00f2 impegnativo, con missioni anche due volte al giorno quando la visibilit\u00e0 lo consentiva. \u00c8 da ricordare la vicenda del pilota sergente maggiore Elio Scarpini, disperso durante una missione la mattina del 17 novembre, la cui sorte \u00e8 legata a quella del suo comandante di squadriglia tenente Andrea Brezzi che, nel tentativo ricercare l'aereo del suo gregario, tornava quel pomeriggio nei luoghi del mattino, la valle della Vojussa, venendo abbattuto.\nL'8 gennaio 1941 fu dato al 96\u00ba Gruppo l'ordine di trasferimento all'aeroporto di Comiso per cooperare alla interdizione di un vasto convoglio nel Mar Mediterraneo appartenente all'operazione \"Excess\" dell'Ammiragliato britannico.\nLa mattina del 10 gennaio, tre Ju-87 della 236\u00aa Squadriglia colpirono l'incrociatore leggero \"Southampton\" che riport\u00f2 gravissime conseguenze. Poche ore dopo altri Ju-87 del 96\u00ba Gruppo centrarono in pieno la portaerei inglese HMS \"Illustrious\" arrecando danni seri anche a questa.\nIl 12 gennaio il 96\u00ba Gruppo ricevette l'ordine trasferirsi in Libia.\nLa campagna del Nordafrica.\nIl 2 febbraio 1941 gli aerei atterrarono a Misurata, dove mancava il carburante, non c\u2019erano munizioni n\u00e9 meccanismi di aggancio che permettessero l\u2019uso di bombe italiane. Solo dal 5 marzo piloti fecero qualche esercitazione di lancio nel deserto. Trasferiti all'Aeroporto di Martuba vicino a Derna il 9 aprile come base di avvicinamento a Tobruch vi subirono l\u2019incursione di una pattuglia di caccia Hurricane che mitragli\u00f2 a bassa quota gli aerei del 96\u00ba Gruppo. Il maresciallo Mazzei rimase ferito e fu trasportato all'ospedale di Bengasi dove mor\u00ec. \nNella mattinata dell'11 aprile si svolse un attacco contro il porto di Tobruch condotto da una formazione italo-tedesca. Vi presero parte cinque Ju-87 del 96\u00ba Gruppo Nel pomeriggio dello stesso giorno, durante un'operazione analoga, alcuni caccia inglesi abbatterono un aereo della 237\u00aa squadriglia pilotato dal maresciallo Enrico Bassi che si gett\u00f2 col paracadute. ma la quota era insufficiente e l'urto al suolo gli spezz\u00f2 le gambe. Raccolto da una ronda inglese fu curato e avviato alla prigionia dove rimase sino alla fine della guerra. A met\u00e0 aprile il Comandante Ercolani ed il tenente Fernando Malvezzi, ammalatisi, rientrarono in Patria, e il comando del 96\u00ba Gruppo fu affidato al capitano Giovanni Santinoni.\nIl 18 marzo 1943 ricevette la promozione al grado di tenente colonnello e dal 12 settembre 1944 svolse le funzioni di Capo del 1\u00ba Reparto del Comando dell'Unit\u00e0 Aerea appartenente alla Aeronautica Cobelligerante Italiana e contemporaneamente quelle di Sottocapo di Stato Maggiore.\nIl dopoguerra.\nIl 31 maggio 1946 il Comando dell'Unit\u00e0 Aerea gli rilasci\u00f2 un Diploma d\u2019Onore in riconoscimento della sua appartenenza al Comando della stessa durante la Guerra di Liberazione. Il 22 febbraio 1951 venne promosso al grado di colonnello a scelta assoluta. Il 2 luglio 1952 fu collocato in aspettativa per infermit\u00e0 temporanea aggravata per cause di guerra. Mor\u00ec a Roma il 4 luglio 1970.\nOnorificenze.\nErcolani ha ottenuto le seguenti onorificenze:"}
{"id": "8324785", "revid": "132406", "url": "https://it.wikipedia.org/wiki?curid=8324785", "title": "Erasmus plus", "text": ""}
{"id": "8324786", "revid": "547034", "url": "https://it.wikipedia.org/wiki?curid=8324786", "title": "Antico teatro da camera", "text": "Antico teatro da camera \u00e8 un album del cantautore italiano Gianni D'Errico, pubblicato dall'etichetta discografica Ariston Records nel 1976.\nL'album usc\u00ec alcuni mesi dopo la morte del cantautore."}
{"id": "8324789", "revid": "1504506", "url": "https://it.wikipedia.org/wiki?curid=8324789", "title": "Gouffier", "text": "Gouffier \u00e8 il nome di una grande famiglia francese, che possedeva la tenuta di Bonnivet a Poitou dal XIV secolo.\nCi furono molti rami di questa famiglia, il principale dei quali erano i duchi di Roannais, i conti di Caravas, i signori di Cr\u00e9vecoeur e di Bonnivet, i marchesi di Thois, di Brazeux e di Espagny. Il nome di Gouffier fu adottato nel XVIII secolo da un ramo della casa di Choiseul, per creare la casa Choiseul-Gouffier.\nIl nome Gouffier fu anche usato dai signori non imparentati di Rilhac-Lastours; vedi Gouffier di Lastours."}
{"id": "8324799", "revid": "1718925", "url": "https://it.wikipedia.org/wiki?curid=8324799", "title": "Episodi di God Friended Me (seconda stagione)", "text": "La seconda e ultima stagione della serie televisiva God Friended Me, formata da 22 episodi, \u00e8 stata trasmessa sul canale statunitense CBS dal 29 settembre 2019 al 26 aprile 2020.\nIn Italia \u00e8 stata trasmessa su Premium Stories dal 4 febbraio al 19 luglio 2020. In chiaro la stagione \u00e8 andata in onda su Italia 1 dal 24 dicembre 2020 al 1\u00ba gennaio 2021: il primo episodio \u00e8 andato in onda nel day-time mezzogiorno il 24 dicembre 2020, mentre il resto della stagione \u00e8 andata in onda dal 26 dicembre 2020 al 1\u00ba gennaio 2021 nella fascia oraria del day-time mattina con tre episodi al giorno.\nGli episodi dall'11 al 16 su Premium Stories, seguendo la programmazione iniziale, sono stati trasmessi in lingua originale a causa della pandemia di COVID-19 che aveva bloccato la continuazione del doppiaggio. Questi ultimi episodi doppiati in italiano sono stati recuperati il 19 luglio 2020 nella trasmissione della maratona dell'intera stagione andata in onda il 18 e 19 luglio 2020.\nEPISODIO 1: JOY\nMiles deve cominciare la nuova stagione del suo podcast, ma l'account di Dio tace, e Joy, conosciuta al termine della precedente stagione \u00e8 scomparsa. Miles per\u00f2 trova la ragazza, che si scopre essere un avvocato di Chicago, che ha lasciato tutto e ora lavora come cameriera a New York. La ragazza infatti si \u00e8 trasferita da Chicago per conoscere la figlia, data in adozione quando era giovane. La ragazza non ne vuole sapere nulla dell'account di Dio, ma Miles \u00e8 persuasivo, e insieme convincono il militare Lt. Fremont con problemi cardiaci a non rientrare in esercito per la sua salute, ma di dedicarsi all'amore per Rose e a un lavoro d'ufficio.\nEPISODIO 2: L'ACCOUNT DEI DUE MONDI\nIl messaggio che Miles ha ricevuto alla fine del precedente episodio \u00e8 sibillino \"Segui la signora, trova la tua via\". Ne segue una caccia al tesoro sia di Cara a Parigi che Miles a New York. Cara a Parigi ammette di aver paura di dire \"ti amo\" a Miles. Miles nel frattempo cerca di far conoscere un Padre e suo figlio adolescente. L'uomo quando ha scoperto che sarebbe divenuto padre, si \u00e8 spaventato e s\u00ec \u00e8 lasciato convincere dal padre della sua fidanzata, ad accettare dei soldi per uscire dalla sua vita. Dopo aver ricongiunto padre e figlio, Cara e Miles capiscono che l'account vuole che Miles raggiunga Cara a Parigi.\nEPISODIO 3: DA PARIGI CON AMORE\nMiles raggiunge Cara a Parigi e insieme continuano a investigare sul messaggio lasciato sul profilo di Miles \"Segui la signora, trova la tua via\". Questa ricerca li porta a una mostra al Louvre e scoprono che i quadri sono fatti da un programma informatico. Un quadro in particolare attira l'attenzione di Miles, il suo titolo \u00e8 infatti \"La via\" di Audrey Grenelle, che sta spostando la sua mostra proprio a Naw York. Nel frattempo a New York, Joy e Rakesh, aiutano una vigilessa con un fratello disabile. Alla fine dell'episodio Cara torna a New York con Miles.\nEPISODIO 4: PASSATO E FUTURO\nMiles, Cara e Rakesh aiutano Joy che ha avuto un suggerimento molto particolare: si tratta di Lauren, la figlia che ha dato in adozione. Lauren sta cercando di scoprire chi \u00e8 la sua vera madre, Joy vorrebbe dirglielo, ma Miles cerca di convincerla che non \u00e8 una buona idea stravolgere la vita della ragazza. Alla fine Joy finge di aver scoperto le origini della ragazza, e senza rivelarle di essere sua madre, le parla di suo nonno dandole anche una sua foto. Lauren ora che sa le sue origini pu\u00f2 tornare alla sua vita di sempre. Joy, ora che sa che sua figlia sta bene, decide di tornare a Chicago e continuare a fare l'avvocato.\nEPISODIO 5: LA FIGLIA DEL VESCOVO\nMiles riceve il suggerimento di amicizia di Claire Thompson, figlia del Vescovo con cui collabora Arthur, il padre di Miles. Claire \u00e8 un ex alcolista che fa l'infermiera nello stesso ospedale dove lavora Jaya. Si scopre che Claire ruba i farmaci nell'ospedale, ma non per se stessa, bens\u00ec per un piccolo ambulatorio creato da lei per aiutare le persone che non possono permettersi le cure mediche. Il Vescovo per\u00f2, essendo anche lui un ex alcolista, ha paura che la figlia possa ricadere in qualche dipendenza. Con l'aiuto di Miles e di suo padre, il Vescovo decide di aiutare la figlia con il suo ambulatorio, dimettendosi dalla carica di Vescovo. Thompson raccomanda Arthur come prossimo vescovo di New York. Jaya e Rakesh fingono di lasciarsi per non essere costretti dai genitori di lei a sposarsi.\nEPISODIO 6: LA COMBATTENTE\nAl barbecue di Ray Nicolette, l'investigatore privato aiutato un anno prima, Miles conosce un'assistente sociale, Elena, e il suo ragazzo, Austin. Elena ha iniziato ad allenarsi duramente nelle arti marziali miste per aiutare a guarire le ferite emotive di un'esperienza traumatica. Arthur, il padre di Miles, \u00e8 combattuto tra un'opportunit\u00e0 professionale di divenire Vescovo e le promesse fatte alla sua fidanzata, Trish. Quando comunica la decisione alla sua fidanzata lei decide di rompere il fidanzamento. Rakesh, nel frattempo, tenta di rintracciare l'artista dietro il misterioso dipinto che Miles e Cara hanno trovato a Parigi. A fine episodio Miles, Cara e Rakesh incontrano finalmente Audrey Grenelle.\nEPISODIO 7: CAUSA ED EFFETTO\nMentre Miles \u00e8 alle prese con il misterioso dipinto \"La via\" e viene coinvolto da un nuovo caso dall'account di Dio: Sameer, un avvocato con problemi finanziari, non vuole avere niente a che fare con un biglietto vincente della lotteria che Miles tenta di restituirgli. Ali si apre alla congregazione della chiesa LGBTQ a cui si \u00e8 unita. Audrey Grenelle, cerca di aiutare Miles a capire qual \u00e8 il messaggio segreto dietro il dipinto \"La via\", e grazie alla \"fortuna\" scoprono che dietro al dipinto \"La via\" si nasconde in realt\u00e0 la foto di una casa.\nEPISODIO 8: IL PRECURSORE\nLa casa de \"La via\" altri non \u00e8 che la casa di Gideon. Si scopre che costui \u00e8 stato il primo ad essere cooptato dall'account, e dunque \u00e8 il precursore di tutta la vicenda. Gideon, 5 anni prima, ha rinunciato all'account perch\u00e9 non voleva rinunciare all'amore, poco prima per\u00f2 di abbandonare l'account, aveva ricevuto l'invito di aiutare Audrey Grenelle, invito che aveva ignorato. Il padre della Grenelle infatti era morto proprio 5 anni prima, il compito di Gideon sarebbe stato quello di farli riappacificare prima della morte dell'uomo. Miles e Gideon aiutano la Grenelle a riappacificarsi con la donna che \"le ha portato via il padre\" e lei scopre cos\u00ec di avere un fratello. Rakesh chiede a Jaya di sposarlo per non dover pi\u00f9 fingere, ma lei non vuole e decide di interrompere la relazione. Gideon preannuncia a Miles che prima o poi, l'account di Dio lo metter\u00e0 alla prova e gli chieder\u00e0 di rinunciare all'amore e perci\u00f2 a Cara, e che non potr\u00e0 opporsi perch\u00e9 l'account non gli dar\u00e0 una scelta. Arthur diventa Vescovo di New York e Trish decide di dargli una seconda chance.\nEPISODIO 9: PROFETI E PERDITE.\nMiles va per la prima volta a cena a casa di Cara e della sua famiglia, dove sembra regnare una grande felicit\u00e0. L'account di Dio segnala per\u00f2 Paul, il patrigno di Cara, come persona d'aiutare. Si scopre che Paul ha perso parecchi soldi dei suoi clienti, ed \u00e8 coinvolto nel traffico di informazioni illegali di un suo amico, su cui Cara stessa sta scrivendo un articolo. Cara decide perci\u00f2 di non scrivere l'articolo, ma Miles, pensando di fare la cosa giusta, fa una soffiata anonima al giornale di Cara, e lei \u00e8 costretta a scrivere con Adam l'articolo sul amico del patrigno. L'Fbi si presenta a casa di Paul ma lui \u00e8 intenzionato a scappare in Canada. Cara lo convince a restare per sua figlia Liv e sua moglie Susan, ma questo comporta l'arresto di Paul. Cara \u00e8 arrabbiata con Miles, che le dice che \u00e8 l'account di Dio che sta provando a farli lasciare, ma Cara, che all'inizio dell'episodio, aveva chiesto a Miles di lasciar perdere Paul per non creare scompiglio nella sua famiglia, dice che non \u00e8 colpa dell'account, ma solo di Miles che non ha rispettato la sua richiesta.\nEPISODIO 10: ALTA TENSIONE\nMiles si trova con Rakesh nel palazzo dell'identity Seal, quando un lavavetri rimane sospeso nel vuoto all'altezza del quarantesimo piano. L'uomo, Miguel, sta cercando infatti di suicidarsi per permettere alla moglie di riscuotere l'assicurazione \u00e8 pagare la Dialisi alla figlia. Miles per\u00f2 riesce a farlo desistere e con l'aiuto di Cara riescono a raccogliere i soldi per le cure. La bambina per\u00f2 peggiora e ha bisogno di un trapianto di rene entro due giorni ma \u00e8 la seconda in lista e c'\u00e8 un solo rene 0- . Fortunatamente Miguel \u00e8 compatibile con il primo ragazzo della lista e riesce a fare uno scambio, il suo rene compatibile, in cambio del rene \"universale\" per la figlia. Miles vuole lasciare l'account di Dio, ma Cara lascia Miles perch\u00e9 le persone che gli segnala l'account hanno bisogno di aiuto e lui non pu\u00f2 lasciarli in difficolt\u00e0. Trish chiede ad Arthur di sposarla e Joy torna in citt\u00e0 con delle informazioni sull'account di Dio.\nEPISODIO 11: L'OROLOGIO DA TASCA\nJoy informa Miles e Rakesh sul fatto che tutte le persone che hanno aiutato sono collegate da una compagnia d'assicurazione. Mentre Rakesh \u00e8 impegnato a scoprire chi ha accesso ai dati sui clienti della compagnia assicurativa, Miles e Joy seguono il caso di una nuova persona segnalata dall'account di Dio: si tratta di Abe, un anziano sopravvissuto alla Shoah, in cerca di notizie sulla sorella persa mentre fuggivano dai tedeschi. Insieme riescono a ritrovare la sorella perduta. Rakesh e Miles, su suggerimento di un hacker, scoprono che dietro l'account di Dio potrebbe esserci Alphonse Jeffries, un ex soldato che Arthur, il padre di Miles, ha salvato in Vietnam. Grazie a questa nuova pista sull'account di Dio le cose tra Miles e Cara sembrano migliorare e ritornano ad essere amici. Mentre Cara \u00e8 in visita alla madre Susan, che sta firmando un contratto per tornare a lavorare come infermiera, Cara vede Ali uscire sconvolta dal reparto di oncologia.\nEPISODIO 12: AMICI DEL CUORE\nAl matrimonio di Arthur e Trish, l'account di Dio suggerisce a Miles l'amicizia proprio con la figlia della sposa. Miles aiuta la figlia di Trish a ritornare ad essere amica del suo ex marito. Ali e Miles scoprono che Ali ha un carcinoma duttale (genere invasivo) e Miles dice ad Alphonse Jeffries (invitato al matrimonio da Arthur) che \u00e8 disposto a rinunciare all'amore per Cara e a diventare un profeta, ma lui in cambio deve garantirgli che la sorella sopravviver\u00e0. Alphonse Jeffries per\u00f2 sembra non saperne niente dell'account di Dio n\u00e9 dell'hacker che avrebbe ingaggiato. I ragazzi tornano nell'appartamento dell'hacker ma lo trovano vuoto, l'unica cosa che l'hacker ha lasciato loro \u00e8 la carta della regina di cuori.\nEPISODIO 13: L'HACKER E LA PRINCIPESSA\nRakesh ha messo a punto la sua applicazione sull'anima gemella e vuole che i suoi amici siano i primi a vederne l'efficacia. Rakesh \u00e8 convinto che l'app gli indicher\u00e0 Jaya come sua anima gemella, ma al contrario l'app fa il nome di una donna, che \u00e8 anche il suggerimento dell'account di Dio: Lulu Achebe, il profilo fake della principessa Luela Avila Chuke, erede al trono del Longo. Rakesh scopre che Luela \u00e8 davvero la sua anima gemella, secondo la nonna di Luela infatti l'anima gemella \u00e8 la persona che veglia su qualcuno quando questa ne ha bisogno. Luela torna in Longo, ma Rakesh \u00e8 sereno perch\u00e9 per la prima volta ha immaginato il suo futuro senza Jaya. Ali decide di congelare gli ovuli prima di iniziare la chemioterapia perch\u00e9 desidera un giorno divenire madre, anche se questo significa posticipare le cure di almeno un mese.\nEPISODIO 14: CACCIA ALL'HACKER\nMiles si meraviglia quando l'account di Dio gli invia il suo stesso nome come suggerimento d'amicizia. Rakesh scopre che il profilo Facebook di Miles \u00e8 stato clonato. A clonare l'account di Miles \u00e8 Zack Waller, un ragazzo che con la truffa della raccolta fondi per i compleanni \u00e8 riuscito a raccogliere 10.000 dollari. Questi soldi gli servono per comprare un computer, chiamato tortino di lamponi, in grado di entrare sei server della difesa e scoprire cos\u00ec come \u00e8 morta sua madre. Miles e Rakesh cercano di tenerlo fuori dai guai scoprendo la verit\u00e0 sulla morte della madre del ragazzo. Cara nel frattempo scopre che la carta (donna di cuori) lasciata dall'hacker a Miles serve per entrare in un club segreto di gioco d'azzardo. Ali fuori dallo studio per congelare gli organi conosce Emily e nasce del feeling.\nEPISODIO 15: LA LISTA DEI DESIDERI.\nMiles, Cara e Rakesh vengono smascherati non appena entrano nel club. Un uomo infatti conosceva il possessore della carta e aveva un patto con l'hacker: la sua fedina penale veniva ripulita e in cambio l'uomo gli forniva il certificato di nascita che si pensa essere quello della persona dietro dell'account di Dio. Mentre Ali inizia la chemioterapia , Miles vuole convincere Anna, una ragazza a cui \u00e8 tornato il cancro, a lottare e non solo a stilare una lista dei suoi ultimi desideri. Secondo Artur e Ali il compito di Miles \u00e8 di far ritrovare la fede alla ragazza, ma quando lei muore poco prima di realizzare l'ultimo desiderio, Ali pensa che il suggerimento sia stato mandato per far ritrovare la fede a Miles. Miles, Cara e Rakesh riescono a farsi consegnare il certificato della persona che si nasconde dietro l'account e si scopre che altri non \u00e8 che il figlio di Alphonse Jeffries: Corey Smith.\nEPISODIO 16: IL DILEMMA DELL'ATEO\nMiles partecipa al un evento promozionale del nuovo libro del suo idolo, il famoso ateo Daryl Watkins, e dopo essere stato criticato pesantemente, Miles riceve la segnalazione proprio su di lui. Daryl infatti \u00e8 intenzionato a smettere di scrivere dopo che si \u00e8 innamorato di una pastora, ora crede infatti che Dio esista e non si sente pi\u00f9 coerente con quello che scrive, pensa perci\u00f2 che allontanando la fonte del suo amore, ritrovi un po' di coerenza. Secondo Arthur il compito di Miles \u00e8 di indirizzarlo verso la fede. Miles cerca di far ricongiungere Daryl con la Pastora, ma quest'ultima \u00e8 partita per il sud America cos\u00ec Daryl decide che andr\u00e0 da lei, non prima di insinuare in Miles il dubbio che dietro l'account di Dio ci sia Dio stesso. Cara nel frattempo indaga su Smith e scopre che lavora per il governo, in un'azienda tessile usata come copertura. Cara \u00e8 anche combattuta tra il dire e il tacere a Miles di avere avuto un appuntamento con Adam, un suo ex collega. Alla fine della puntata Ali sta male e viene portata al pronto soccorso, questo la porta a interrompere la conoscenza con Emily.\nEPISODIO 17: HARLEM CINEMA HOUSE\nIl tumore di Ali \u00e8 aggressivo perci\u00f2 le viene comunicato che servir\u00e0 una terapia pi\u00f9 aggressiva. Mentre Miles cerca di far svagare Ali, l'account di Dio gli invia come suggerimento d'amicizia i nomi di tre persone che lavorano in un vecchio cinema dove andavano da bambini: il titolare, Leo e Aley. Il cinema sta per essere chiuso e l'unica cosa che potrebbe salvarlo \u00e8 un anello rubato proprio da Aley prima ancora di lavorare per il cinema. Le ricerche dell'anello non vanno per\u00f2 a buon fine e questo crea dei dissapori tra i tre colleghi. Miles li fa riavvicinare e grazie all'account di Dio trovano nello scantinato delle pellicole d'epoca che valgono una fortuna e salvano il cinema. Ali e Emily escono nuovamente insieme.\nEPISODIO 18: LA RAGAZZA CON LA CHITARRA\nAli potr\u00e0 iniziare una nuova cura sperimentale anticancro che sembrerebbe efficace, ma la decisione finale spetta alla dottoressa Tammy, il nuovo suggerimento dell'account. Miles \u00e8 combattuto tra la speranza che la segnalazione sia stata mandata per aiutare Ali, e la paura che intervenendo verr\u00e0 esclusa dalla terapia sperimentale. Miles l'aiuta dopo essere stato convinto anche dalla sorella, Tammy per\u00f2 deve escludere Ali dalla cura per via di un difetto cardiaco. Cara riesce a convincere Corey Smith a incontrare lei e Miles.\nEPISODIO 19: IL FUGGITIVO\nCorey Smith afferma che l'account gli \u00e8 stato rubato e che \u00e8 intenzionato anche lui a scoprire da chi, perci\u00f2 con l'aiuto di Rakesh e del suo nuovo apprendista Zack Waller (st. 2 ep. 14), trovano un modo per indagare utilizzando i server della Darpa (azienda governativa per cui lavora Corey). Miles nel frattempo riceve un nuovo suggerimento di amicizia: si tratta di Russel Hill, la persona che gli ha restituito il portafoglio al ristorante quella mattina. L'uomo infatti ha un mandato di cattura per mancata presenza in tribunale. Russel ha paura che andando in prigione la figlia venga affidata a gente interessata solo agli assegni governativi e non al bene della figlia, come \u00e8 successo a lui da bambino. Tutto si risolve per il meglio quando si scopre che la cacciatrice di taglie, aveva conosciuto Russel quando era un neonato e si era dispiaciuta molto quando lo avevano portato via. Decide cos\u00ec di adottare sua figlia per i 6 mesi che Russel dovr\u00e0 passare in carcere. Nel frattempo Ali comincia a perdere i primi capelli per la chemioterapia.\nEPISODIO 20: DANNI COLLATERALI\nMiles registra il suo podcast di fronte ad alcuni dei suoi fan. Tra il pubblico c'\u00e8 anche Trevor, che lo accusa di avergli rovinato la vita. Trevor infatti era innamorato di una ragazza e stava per rivelargli i suoi sentimenti, progetto non andato a buon fine a causa del secondo suggerimento di Dio a Joy (st. 2 ep.1) che prevedeva il riavvicinamento di due innamorati: Rose e Lt. Fremont. Trevor \u00e8 convinto di dover dire tutto a Rose, che per\u00f2 si sta per sposare. Miles cerca di fargli capire che lei non \u00e8 la sua anima gemella, e glielo prova con l'app dell'anima gemella di Rakesh. Trevor alla cena pre-matrimonio dichiara il suo amore e poi scappa, Miles e Rose lo ritrovano davanti alla tomba del fratello di lei (migliore amico di Trevor) e le cose si risolvono per il meglio. Trevor ora pu\u00f2 andare avanti, si licenzia e si dedica al lavoro da comico, proprio prima di un suo spettacolo incontra la sua anima gemella consigliata dall'app di Rakesh. Rakesh nel frattempo, con l'aiuto di Zack Weller e di Corey Smith, violano l'account di Dio e di nascosto Corey infetta l'account con un virus. Ali e Emily si dichiarano amore reciproco. Cara viene lasciata da Adam perch\u00e9 lui ha scoperto (grazie a un dispetto di Trevor prima che le cose si risolvessero) che Miles \u00e8 ancora innamorato di lei.\nEPISODIO 21: MIRACOLI\nCorey ha inserito un virus nell'account di Dio, compromettendone il funzionamento, per impedire di essere scoperto dalla Darpa e perdere il lavoro. Nel frattempo Miles riceve il suggerimento di Cj Smith il figlio di Corey, il quale afferma che mentre era in coma un angelo gli ha detto alcune cose su suo pap\u00e0, pensa che l'angelo volesse far riavvicinare Corey e Alphons prima che fosse troppo tardi, Alphons infatti sta per morire. Corey viene arrestato per aver violato i sistemi di sicurezza della Darpa,ma suo padre, che si scopre essere stato assente perch\u00e9 ha lavorato per 20 anni nella Cia, riesce a farlo rilasciare. Cj scappa e a scoprire dove si trovi \u00e8 proprio Alphons, Cj infatti non aveva parlato con un angelo, era Alphons che mentre il ragazzo era in coma andava a trovarlo fuori dall'orario di visite per vedere come stava e parlargli di suo padre.Trovato il ragazzo padre e figlio si riavvicinano permettendo cos\u00ec anche a Cj di conoscere suo nonno. Rakesh e Zack nel frattempo riescono a salvare l'account di Dio. Susan, la madre di Cara la informa che presto si trasferir\u00e0 altrove. Il tumore di Ali si \u00e8 ridotto, perci\u00f2 potr\u00e0 finalmente fare l'intervento. Cara vuol dire a Miles che non ricambia i suoi sentimenti.\nEPISODIO 22: LA MONTAGNA\nAli affronta l'intervento chirurgico.Miles le porta la bibbia di sua madre in ospedale ma non fa in tempo a vederla prima dell'intervento a causa di un disguido in metro. Al termine dell'operazione sorge una complicanza (un trombo) e tutti sono spaventati. Miles nella bibbia trova una lettera di Ali, dove lei gli dice che \u00e8 contenta che lui non sia solo. Fortunatamente le cose vanno per il meglio e Ali si risveglia dall'intervento. Susan e Liv salutano Cara prima di trasferirsi e Susan le dice di essere sincera con Miles. Miles capisce che non importa in cosa si crede, l'importante \u00e8 aiutarsi sempre a vicenda lungo il percorso della vita. Finale: Cara dice la verit\u00e0 a Miles ma dopo un po' loro si rimettono insieme lo stesso. Ali entra in seminario (come era stato preannunciato nella st.2 ep.7). Rakesh e Jaya si rimettono insieme e lei accetta di sposarlo.\nAlla fine Miles, riceve un messaggio dall'account che lo invita a raggiungerlo sulla cima del Himalaya, dove un giovanissimo Monaco buddista dice a Miles che Lei lo sta aspettando. FINE."}
{"id": "8324805", "revid": "438678", "url": "https://it.wikipedia.org/wiki?curid=8324805", "title": "Microsoft Paint", "text": ""}
{"id": "8324807", "revid": "438678", "url": "https://it.wikipedia.org/wiki?curid=8324807", "title": "Paintbrush", "text": ""}
{"id": "8324809", "revid": "443160", "url": "https://it.wikipedia.org/wiki?curid=8324809", "title": "Stadio Pasquale Novi", "text": "Lo stadio Pasquale Novi \u00e8 una struttura sportiva di Angri in provincia di Salerno, conta 4000 posti a sedere.\nStruttura.\nDispone di una Tribuna coperta con capienza di 4000 persone. Al di sotto della tribuna centrale si trovano gli spogliatoi.\nStoria.\nLo stadio, inaugurato negli anni '70, \u00e8 dedicato al cittadino angrese Pasquale Novi, perito in guerra. Ed \u00e8 ubicato nell'omonimo piazzale.\nLo Stadio principalmente in terra battuta era ubicato in questo modo: Una tribunetta di cemento armato, un settore distinti e una tribuna di ferro riservata agli ospiti, infine gli spogliatoi erano collocati al retro della porta e divideva il settore distinti e il settore ospiti. Con gli anni il Pasquale Novi ha avuto varie manutenzioni ma nel 2001 l\u2019amministrazione comunale guidata da Umberto Postiglione da un nuovo volto allo Stadio rifacendolo da cima a fondo per ospitare al meglio la nuova Serie D. Venne innalzata una nuova tribuna coperta di cemento armato con una capienza che va da 4000-5000 persone, venne ristrutturato e ampliato il settore distinti per far s\u00ec che una met\u00e0 venisse utilizzata per gli ospiti e al centro dei distinti una nuova sala stampa, il rettangolo di gioco si colora per la tua prima volta di verde con l\u2019installazione di zolle in erba naturale e infine al vertice della bandierina un sottopassaggio che porta agli spogliatoi collocati al di sotto della tribuna centrale. Uno Stadio all\u2019avanguardia dove l\u2019amministrazione comunale Angrese ha messo a disposizione lo stadio Novi anche a squadre del calibro della , e per svolgere gli allenamenti e per disputare le partite interne di campionato nel mentre i loro stadi erano occupati per altri tipi di esigenze.\nInizialmente dotato di un campo da gioco in erba naturale, dal 2012, in concomitanza col fallimento dell', visse un periodi di incuria ed abbandono. Nel 2018 l'amministrazione comunale rimise a nuovo la struttura, dotandola di un terreno di gioco in erba sintetica.\nOspita le gare casalinghe dell' e della seconda realt\u00e0 cittadina, l'Angri City. Successivamente il Novi per breve periodo ha ospitato le gare interne della e dell'Alfaterna. Squadre della vicina Nocera Inferiore.\nLo stesso club rossonero usa la struttura doriana come centro di allenamento e, talvolta, per disputare alcune gare di campionato se il San Francesco non \u00e8 disponibile o agibile."}
{"id": "8324810", "revid": "203463", "url": "https://it.wikipedia.org/wiki?curid=8324810", "title": "Santosh Gujrathi Vidit", "text": ""}
{"id": "8324812", "revid": "110672047", "url": "https://it.wikipedia.org/wiki?curid=8324812", "title": "Gabinetto del Presidente degli Stati Uniti d'America", "text": ""}
{"id": "8324814", "revid": "115285095", "url": "https://it.wikipedia.org/wiki?curid=8324814", "title": "Trattamento superficiale", "text": "I trattamenti superficiali sono una vasta gamma di processi industriali che alterano la superficie di un prodotto lavorato per ottenere una determinata propriet\u00e0. I processi di finitura possono essere impiegati per: migliorare l'aspetto, l'adesione o la bagnabilit\u00e0, la saldabilit\u00e0, la resistenza alla corrosione, la resistenza all'ossidazione, la resistenza chimica, la resistenza all'usura, la durezza, la modifica della conducibilit\u00e0 elettrica, la rimozione di sbavature e altri difetti superficiali e il controllo dell'attrito superficiale. In casi limitati alcune di queste tecniche possono essere utilizzate per ripristinare le dimensioni originali per salvare o riparare un oggetto usurato o danneggiato. Una superficie non finita \u00e8 spesso chiamata \"grezza\" . \nI processi di finitura superficiale possono essere classificati in base al modo in cui incidono sul pezzo: \nI processi meccanici possono anche essere classificati insieme a causa di somiglianze della finitura superficiale finale . \nFinitura meccanica.\nI processi di finitura meccanica includono: \nL'uso di abrasivi nella lucidatura dei metalli porta a quella che viene considerata una \"finitura meccanica\". \nDenominazioni di finiture metalliche.\nConosciuto anche come rettifica, sgrossatura o molatura grossolana. Queste finiture sono di natura grossolana e di solito sono una finitura preliminare applicata prima della produzione. Un esempio potrebbe essere, per esempio, la rimozione dei canali di fusione, sbavatura o rimozione di materiale di saldatura in eccesso. Ha un aspetto ruvido e si applica usando un abrasivo a grana 36\u2013100. \nQuando la finitura \u00e8 specificata come n. 3, il materiale viene carteggiato con una grana uniforme di 60\u201380. \nConosciuto anche come spazzolatura, direzionale o satinata. Una finitura architettonica n. 4 \u00e8 caratterizzata da raffinate linee di levigatura dall'aspetto uniforme e direzionale. Viene prodotto lucidando il metallo con un nastro di carta vetrata a grana 120-180 oppure con un disco a grana 80-120. \nQuesta finitura \u00e8 comunemente usata per l'industria medica e alimentare e quasi esclusivamente per l'acciaio inossidabile. Questa finitura \u00e8 molto pi\u00f9 fine di una finitura architettonica n. 4. Questa finitura migliora l'aspetto fisico del metallo e aumenta i benefici sanitari. Si presta molta attenzione a rimuovere eventuali difetti superficiali nel metallo, come le fosse, che potrebbero consentire ai batteri di crescere. Una finitura lattiero-casearia o sanitaria n. 4 viene prodotta lucidando con un nastro abrasivo a grana 180\u2013240 o un disco ammorbidito con una mescola senza grasso a grana 120\u2013240. \nConosciuto anche come una finitura satinata fine. Questa finitura viene prodotta lucidando con una cinghia o una ruota di grana 220-280 ammorbidita con una mescola senza grasso 220-230 o una cinghia o un cuscinetto abrasivo non tessuto molto fine. Le linee di lucidatura saranno morbide e meno riflettenti di una finitura architettonica n. 4. \nUna finitura n. 7 viene prodotta lucidando con una cinghia o ruota 280\u2013320 e lucidando di sisal con una mescola tagliata e colorata. Questa \u00e8 una finitura semilucida che avr\u00e0 ancora alcune linee di lucidatura ma saranno molto opache. L'acciaio al carbonio e il ferro sono comunemente lucidati con una finitura n. 7 prima della cromatura. Una finitura n. 7 pu\u00f2 essere resa brillante da una lucidatura a colori con composto colorante e un tampone di cotone. Questo \u00e8 comunemente applicato per contenere i costi di lucidatura quando una parte deve essere lucida ma non impeccabile.\nConosciuto anche come finitura a specchio. Questa finitura viene prodotta mediante lucidatura con almeno una finitura a nastro o ruota da 320 grana. Ci si assicurer\u00e0 che tutti i difetti superficiali vengano rimossi. La parte viene lucidata in sisal e quindi lucidata a colori per ottenere una finitura a specchio. La qualit\u00e0 di questa finitura dipende dalla qualit\u00e0 del metallo da lucidare. Alcune leghe di acciaio e alluminio non possono essere lucidate a specchio. Anche i getti che hanno scorie o fosse saranno difficili, se non impossibili, da lucidare a un n. 8."}
{"id": "8324815", "revid": "1987129", "url": "https://it.wikipedia.org/wiki?curid=8324815", "title": "Castello di Gazzola", "text": "Il castello di Gazzola \u00e8 una fortificazione situata nel comune italiano di Gazzola in provincia di Piacenza. Il castello si trova all'estremit\u00e0 meridionale della pianura Padana, ai piedi dei primi rilievi collinari della val Luretta.\nStoria.\nL'esistenza del castello \u00e8 testimoniata per la prima volta in un documento del 1372 in cui viene citato come di propriet\u00e0 di Bartolomeo Dolzani; nello stesso anno l'edificio venne conquistato da parte dell'esercito pontificio, posto sotto il comando del nobile condottiero Dondazio Malvicini. Nel secolo successivo pass\u00f2 sotto il possesso della famiglia Anguissola.\nTra il XV e il XIX secolo fu di propriet\u00e0 della nobile famiglia dei Bonelli che ne mantenne il possesso fino all'estinzione del ramo famigliare. Nella seconda met\u00e0 del XIX secolo la propriet\u00e0 fu divisa e una porzione del castello entr\u00f2 nelle disponibilit\u00e0 della famiglia Mascaretti che lo adib\u00ec a propria dimora nel periodo compreso tra il 1850 e il 1870. Successivamente, il castello venne acquistato da parte dell'amministrazione comunale di Gazzola. A seguito di ci\u00f2, dal 1880 ospita la sede del municipio.\nNel 1978 il castello venne sottoposto a restauro, coordinato dalla soprintendenza ai monumenti della regione Emilia-Romagna, che interess\u00f2 sia gli interni che gli esterni.\nL'edificio sub\u00ec una serie di interventi di restauro terminati nel 2020, al termine dei quali inizi\u00f2 a ospitare una caserma dei carabinieri forestali e la sede di alcune associazioni locali.\nStruttura.\nIl castello conserva l'originaria pianta di forma rettangolare con due basse torri a base quadrata, disposte obliquamente sul lato opposto rispetto all'ingresso. Quest'ultimo, posto sul lato orientale presenta un portico e un loggiato che danno sul cortile interno dove si trova un pozzo barometrico.\nL'interno \u00e8 stato molto rimaneggiato in epoca barocca, intervento a cui si devono le ringhiere in ferro battuto presenti sui balconi, le conchiglie ornamentali realizzate in pietra e la doppia scala in granito che permette l'accesso ai piani superiori. Nel salone principale dell'edificio \u00e8 presente un camino al di sopra del quale si trova una decorazione rappresentante lo stemma araldico della famiglia Bonelli. Oltre agli interni, anche la facciata che d\u00e0 verso il cortile ha subito rifacimenti negli anni, a causa della necessit\u00e0 di adattare l'edificio alle diverse esigenze dei proprietari che si susseguirono.\nA seguito dei lavori di restauro effettuati nel 1978 vennero riportate alla luce degli archi che erano stati murati precedentemente e alcuni soffitti a cassettoni, mentre le murature esterne furono reintonacate."}
{"id": "8324838", "revid": "110672193", "url": "https://it.wikipedia.org/wiki?curid=8324838", "title": "Museo del mare (Pescara)", "text": ""}
{"id": "8324839", "revid": "767487", "url": "https://it.wikipedia.org/wiki?curid=8324839", "title": "Josu\u00e9 Balamandji", "text": ""}
{"id": "8324881", "revid": "446353", "url": "https://it.wikipedia.org/wiki?curid=8324881", "title": "Episodi de L'amica geniale", "text": ""}
{"id": "8324887", "revid": "767487", "url": "https://it.wikipedia.org/wiki?curid=8324887", "title": "Raccontami di un giorno perfetto", "text": "Raccontami di un giorno perfetto (\"All the Bright Places\") \u00e8 un film del 2020 diretto da Brett Haley.\nLa pellicola, con protagonisti Elle Fanning, Justice Smith, Keegan-Michael Key e Luke Wilson, \u00e8 l'adattamento cinematografico del romanzo del 2015 \"All the Bright Places\" scritto da Jennifer Niven, qui co-sceneggiatrice del film.\nTrama.\nViolet \u00e8 un'adolescente che tenta di buttarsi da un ponte il giorno del compleanno di sua sorella Eleonor, morta in un incidente stradale. Viene per\u00f2 salvata da Theodore Finch, un ragazzo problematico suo compagno di classe. Da questo tragico momento i due cominciano a conoscersi meglio e la loro amicizia ben presto diventer\u00e0 una storia d'amore. Violet per\u00f2, si accorger\u00e0 presto di dover fare i conti con un problema di cui soffre Theodore.\nProduzione.\nLe riprese del film sono iniziate il 4 ottobre 2018 a Cleveland.\nPromozione.\nIl primo trailer del film viene diffuso il 6 febbraio 2020.\nDistribuzione.\nLa pellicola \u00e8 stata distribuita sulla piattaforma Netflix a partire dal 28 febbraio 2020."}
{"id": "8324888", "revid": "599013", "url": "https://it.wikipedia.org/wiki?curid=8324888", "title": "Darrel Williams", "text": "Carriera.\nKansas City Chiefs.\nDopo non essere stato scelto nel Draft NFL 2018, Williams firm\u00f2 con i Kansas City Chiefs il 5 maggio 2018. Nella sua stagione da rookie disput\u00f2 6 partite correndo 44 yard e segnando un touchdown su ricezione.\nNella settimana 4 della stagione 2019 contro i Detroit Lions, Williams segn\u00f2 due touchdown su corsa nella vittoria per 34-30. Fu inserito in lista infortunati il 5 dicembre 2019 per un problema al tendine del ginocchio. La sua annata si chiuse con 141 yard corse, 3 touchdown su corsa e uno su ricezione in 12 partite. Durante la sua assenza, i Chiefs andarono a vincere il Super Bowl LIV, conquistando il titolo dopo cinquant'anni dal primo SuperBowl vinto.\nNella finale AFC dei playoff 2020-2021 Williams guid\u00f2 la squadra con 52 yard corse e un touchdown nella vittoria sui Buffalo Bills che qualific\u00f2 i Chiefs al secondo Super Bowl consecutivo."}
{"id": "8324889", "revid": "767487", "url": "https://it.wikipedia.org/wiki?curid=8324889", "title": "Francesco Cilocco", "text": "Biografia.\nProveniente da una famiglia agiata ebbe un'istruzione che gli consent\u00ec di occuparsi di questioni giudiziare. Nel 1794 fu uno dei capi della rivolta contro casa Savoia. Il malcontento accumulato fino a quel momento esplose con un moto di ribellione fra notabili e popolo cagliaritano che, il 28 aprile 1794, catturarono ed espulsero da Cagliari il Vicer\u00e9 e tutti i funzionari piemontesi; la giornata \u00e8 oggi commemorata come \"Sa die de sa Sardigna\" e festa del popolo sardo.\nEssendo un eloquente oratore, l'anno successivo fece parte di una delegazione inviata a Sassari per sedare le richieste di autonomia della Sardegna settentrionale.\nLa sua loquela fece colpo sui locali che gli chiesero di guidarli contro i potenti sassaresi. \nRiusc\u00ec a raccogliere circa 13.000 persone che riuscirono a far fuggire i baroni che governavano Sassari. \nDopo aver ottenuto questo risultato, il 31 dicembre part\u00ec per rientrare a Cagliari, assieme agli altri due membri della delegazione, avendo posto al governo personaggi a lui fedeli.\nIl 10 gennaio 1795 giunsero Cagliari, non senza aver incontrato opposizione durante il viaggio, e fecero rapporto agli Stamenti.\nA seguito della repressione scatenata dai piemontesi fu costretto a riparare a Parigi. Trasferitosi in Corsica, nel gennaio del 1801, organizz\u00f2 una spedizione in Sardegna sperando di ottenere un appoggio da Napoleone.\nCercando l'appoggio di banditi e pastori, nel marzo 1802, sbarc\u00f2 ad Aggius fronteggiante la sponda della Corsica.\nQui raccolse un manipolo di pastori con il quale si prometteva di attaccare Tempio Pausania, residenza del comandante civile e militare della Gallura. L'azione svan\u00ec a seguito di alcune delazioni e a causa del servizio di spionaggio del regime, portando allo scioglimento della forza.\nIl 12 giugno tent\u00f2 un nuovo sbarco, che colp\u00ec di sorpresa, e tra il 16 e il 18 giugno, riusc\u00ec a conquistare alcune difese costiere e un battello, ma la reazione dei piemontesi lo costrinse a ritirarsi. Rimase per mesi nascosto tra le montagne per evitare l'arresto ma l'esecuzione di alcuni suoi uomini lo espose a ritorsioni da parte dei parenti dei giustiziati e il 25 luglio del 1802 venne rintracciato e consegnato alle autorit\u00e0.\nVenne processato e condannato a morte e il 30 agosto del 1802 impiccato sulla pubblica piazza."}
{"id": "8324890", "revid": "729019", "url": "https://it.wikipedia.org/wiki?curid=8324890", "title": "Cygnus NG-12", "text": "Cygnus NG-12, precedentemente conosciuta come CRS OA-12, \u00e8 una missione spaziale privata di rifornimento per la Stazione Spaziale Internazionale, programmata da Northrop Grumman per la NASA nell'ambito del programma \"Commercial Resupply Services\" e decollata il 2 novembre 2019.\nIl vettore utilizzato \u00e8 stato un Antares 230+, il quale ha portato in orbita il veicolo cargo Cygnus, costituito in questo caso dalla capsula S.S. \"Alan Bean\", comprendente il modulo per immagazzinamento pressurizzato costruito da un partner industriale di Orbital ATK, la Thales Alenia Space.\nLa Cygnus NG-12 \u00e8 stata la tredicesima missione orbitale del veicolo spaziale Cygnus, la dodicesima delle quali avente come cliente la NASA. Cygnus NG-12 faceva parte, in particolare, del contratto \"Commercial Resupply Services 2\", di cui \u00e8 stata la prima missione, che prevede un minimo di sei missioni a favore della Northrop Grumman Innovation Systems.\nModulo di servizio.\nLa missione Cygnus NG-12 \u00e8 stata effettuata con una navetta Cygnus, in particolare con una versione di dimensioni maggiori, chiamata Cygnus PCM, utilizzata qui per la nona volta. Come nel caso della precedente missione Cygnus NG-11, \u00e8 stato inoltre utilizzato un sistema di carico che permette di caricare esperimenti tempo-dipendenti anche solo 24 ore prima del lancio, mentre in precedenza il carico doveva essere pronto ben quattro giorni prima.\nCome da tradizione della Orbital ATK, e quindi in seguito della Northrop Grumman Innovation Systems, il modulo \u00e8 stato battezzato S. S. \"Alan Bean\", in onore di Alan Bean, astronauta del Programma Apollo e quarto uomo a camminare sulla Luna.\nLancio e svolgimento della missione.\nLa missione \u00e8 partita il 2 novembre 2019, alle 13:59:47\u00a0UTC, a bordo di un Antares 230+ decollato dal sito di lancio numero 0 del Mid-Atlantic Regional Spaceport. Il 4 novembre 2019 il modulo Cygnus, con a bordo la capsula pressurizzata per immagazzinamento costruita dalla Thales Alenia Space, ha raggiunto la ISS e ha iniziato a condurre una serie di manovre per regolare la propria velocit\u00e0, altitudine e orientazione con quella della stazione spaziale. Dopo aver raggiunto il punto di cattura, alle 9:10\u00a0UTC il veicolo \u00e8 stato preso dal Canadarm2, comandato dall'astronauta statunitense Jessica Meir con l'aiuto della collega Christina Koch, e infine, alle 11:21\u00a0UTC, \u00e8 stato agganciato al modulo Unity.\nIl modulo Cygnus della missione \u00e8 rimasto agganciato alla ISS per circa 88 giorni. Il distacco \u00e8 avvenuto il 31 gennaio 2020 e il veicolo \u00e8 stato liberato dal Canadarm2 alle 14:36\u00a0UTC dello stesso giorno. Dopo una serie di manovre atte ad allontanarlo dalla stazione spaziale, il Cygnus ha messo in orbita diversi satelliti CubeSat e, cos\u00ec come accaduto per la precedente missione NG-11, non ha effettuato subito il rientro in atmosfera ma \u00e8 rimasto in orbita per altri 45 giorni (la NG-11 vi rimase per qualche mese), come richiesto dalla NASA, in modo da dimostrare di poter effettuare voli indipendenti dalla ISS e di poter quindi essere utilizzato in futuro come ambiente per esperimenti da portare avanti in condizioni di microgravit\u00e0. Una volta terminata la dimostrazione, il 17 marzo 2020 la capsula \u00e8 rientrata nell'atmosfera terrestre, distruggendosi assieme alle tonnellate di spazzatura in essa caricate durante la sua permanenza attraccata all'ISS.\nCarico.\nLa missione NG-12 ha portato in orbita un carico totale di di materiale. Questo includeva di materiale pressurizzato destinato all'interno della Stazione Spaziale Internazionale e 119\u00a0kg di carico non pressurizzato costituito da un lanciatore di satelliti CubeSat, il Slingshot Cubesat Deployer System, e diversi CubeSat, i quali sono stati messi in orbita o dalla Cygnus, utilizzando il sopraccitato dispositivo, dopo il distacco del modulo dalla ISS, o dalla stessa stazione spaziale.\nIn particolare il carico era cos\u00ec composto:\nTra gli esperimenti scientifici portati dalla Cygnus NG-12 sull'ISS si possono citare, tra gli altri:\nTra i vari CubeSat portati in orbita dalla Cygnus NG-12 e che saranno poi messi in orbita, figurano, tra gli altri, HuskySat, sviluppato dall'Universit\u00e0 del Washington di Seattle, volto a testare un sistema di propulsione al plasma pulsato e un sistema di comunicazione ad alta frequenza, HARP (Hyper Angular Rainbow Polarimeter), sviluppato dall'Universit\u00e0 del Maryland di Baltimora, avente lo scopo di misurare le propriet\u00e0 microfisiche degli aerosol atmosferici, delle nuvole e delle particelle di ghiaccio, e SOCRATES (Signal of Opportunity Cubesat Ranging and Timing Experiments), sviluppato dall'Universit\u00e0 del Minnesota di Minneapolis, atto a dimostrare una nuova tecnologia di osservazione dei raggi gamma provenienti dallo spazio profondo."}
{"id": "8324897", "revid": "599013", "url": "https://it.wikipedia.org/wiki?curid=8324897", "title": "Chris Lammons", "text": "Carriera.\nAtlanta Falcons.\nLammons firm\u00f2 con gli Atlanta Falcons dopo non essere stato scelto nel Draft NFL 2018 il 28 aprile 2018. Fu svincolato il 1\u00ba settembre 2018.\nNew Orleans Saints.\nLammons firm\u00f2 con la squadra di allenamento dei New Orleans Saints il 3 ottobre 2018 ma fu svincolato il 20 ottobre.\nMiami Dolphins.\nLammons firm\u00f2 con la squadra di allenamento dei Miami Dolphins il 28 novembre 2018, passandovi il resto della stagione. Debutt\u00f2 come professionista l'8 settembre 2019 contro i Baltimore Ravens, facendo registrare un passaggio deviato. Nella settimana 13 contro i Philadelphia Eagles, Lammons intercett\u00f2 un passaggio di Carson Wentz nel finale del quarto periodo, sigillando la vittoria per 37\u201331 dei Dolphins. Fu svincolato il 7 dicembre 2019.\nKansas City Chiefs.\nIl 10 dicembre 2019, Lammons firm\u00f2 con la squadra di allenamento dei Kansas City Chiefs. Vi rimase per il resto della stagione, incluso durante la vittoria dei Chiefs del Super Bowl LIV."}
{"id": "8324899", "revid": "287204", "url": "https://it.wikipedia.org/wiki?curid=8324899", "title": "Muirisc", "text": "Biografia.\nCi\u00f2 che poco si sa su Muirisc pu\u00f2 essere ricondotto a due brevi riferimenti poetici medievali.\nMuirisc fu guidata da suo padre, \u00dagaine Mor (alias Hugony the Great), il sessantaseiesimo re d'Irlanda che avrebbe diviso il paese in venticinque quote, una per ciascuno dei suoi figli. Tra i suoi fratelli c'erano L\u00f3egaire Lorc (che governava Life), Cobthach C\u00f3el Breg (che governava Brega) e una sorella di nome Lathar.\nMuirisc mise la sua roccaforte vicino a Clew Bay all'ombra di Cruachan Aigli (Conical Mountain), ora noto come Croagh Patrick .. Era conosciuta come una capitana di mare e una guerriera che \"governava i suoi robusti marinai e grandi uomini\" ed era famosa per essere tanto \"audace\" e \"coraggiosa\" quanto era bella.\nLasso di tempo.\nLe stime rispetto a quando Muirisc (cos\u00ec come suo padre) potrebbe aver vissuto la collocano in un arco temporale di 1.100 anni, che va da 600 a.C. al circa 500 d.C.."}
{"id": "8324903", "revid": "599013", "url": "https://it.wikipedia.org/wiki?curid=8324903", "title": "Dorel Zaharia", "text": "Carriera.\nIn attivit\u00e0 giocava come attaccante."}
{"id": "8324911", "revid": "599013", "url": "https://it.wikipedia.org/wiki?curid=8324911", "title": "Ryan Hunter", "text": "Carriera.\nKansas City Chiefs.\nDopo non essere stato scelto nel Draft NFL 2018, Hunter firm\u00f2 con i Kansas City Chiefs. La sua prima stagione la trascorse interamente nella squadra di allenamento. Nel 2019 fu promosso nel roster attivo. Dopo una sconfitta, i Chiefs svincolarono Hunter, facendogli rifirmare poco dopo per la squadra di allenamento. Fu nuovamente promosso nel roster attivo e concluse la stagione con 3 presenze, nessuna delle quali come titolare. Nei playoff non scese mai in campo, con i Chiefs che andarono a vincere il Super Bowl LIV contro i San Francisco 49ers per 31-20.\nLos Angeles Chargers.\nIl 1\u00ba ottobre 2020 Hunter firm\u00f2 con i Los Angeles Chargers."}
{"id": "8324916", "revid": "767487", "url": "https://it.wikipedia.org/wiki?curid=8324916", "title": "L'eredit\u00e0 di un uomo tranquillo", "text": "L'eredit\u00e0 di un uomo tranquillo (\"Happy Ever After\") \u00e8 un film britannico del 1954 diretto da Mario Zampi."}
{"id": "8324937", "revid": "155634", "url": "https://it.wikipedia.org/wiki?curid=8324937", "title": "Valerija Demidova", "text": "Biografia.\nDemidova inizia a competere a livello internazionale nel marzo 2015 partecipando ai Mondiali juniores che si sono svolti a Chiesa in Valmalenco, vincendo la medaglia d'argento nell'halfpipe. Nel febbraio 2017 debutta in Coppa del Mondo a Mammoth Mountain, negli Stati Uniti d'America, e il mese successivo disputa i Mondiali di Sierra Nevada concludendo in dodicesima posizione, mentre sale nuovamente sul podio ai Mondiali juniores di Crans-Montana ottenendo il terzo posto sempre nell'halfpipe.\nNel dicembre 2017 ottiene il primo podio in Coppa del Mondo a Secret Garden. Prende parte alle Olimpiadi di terminando al sesto posto nella finale dell'halfpipe. Lo stesso anno partecipa a Cardrona ai suoi terzi campionati mondiali juniores vincendo per la seconda volta la medaglia d'argento. Nel corso della stagione 2019/20 si aggiudica la Coppa del Mondo di halfpipe.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "8324938", "revid": "88740", "url": "https://it.wikipedia.org/wiki?curid=8324938", "title": "Sunburnt", "text": "Sunburnt \u00e8 il quarto album in studio long playing di Martin Phillipps &amp; The Chills, pubblicato nel 1996 in Nuova Zelanda, Europa e Australia dalla Flying Nun Records e dalla Festival Records. Tutte le canzoni sono state scritte da Martin Phillipps. L'album venne registrato in Inghilterra prevalentemente da Martin Phillipps in quanto gli altri membri, per dei problemi con i visti, non riuscirono a essere presenti a parte alle sessioni di registrazione e, in alcuni casi, vennero impiegati dei turnisti come Dave Gregory e Dave Mattacks con Phillipps che si occup\u00f2 delle parti cantate, delle tastiere e della chitarra oltre ad alcune percussioni; anche Craig Leon, il produttore dell'album, ha collaborato come musicista ad alcune tracce. L'album venne registrato ai Doghouse Studios nell'Oxfordshire da agosto a settembre 1995 e venne mixato e masterizzato ai Rockfield Studios in Galles e ai Townhouse Studios a Londra. "}
{"id": "8324939", "revid": "181699", "url": "https://it.wikipedia.org/wiki?curid=8324939", "title": "Novichok", "text": ""}
{"id": "8324941", "revid": "81195", "url": "https://it.wikipedia.org/wiki?curid=8324941", "title": "Valeriya Demidova", "text": ""}
{"id": "8324943", "revid": "125055420", "url": "https://it.wikipedia.org/wiki?curid=8324943", "title": "Robin Hood. Il principe dei ladri", "text": "Robin Hood. Il principe dei ladri (\"Robin des bois: Le Prince des voleurs\") \u00e8 un romanzo storico attribuito ad Alexandre Dumas e pubblicato postumo nel 1872. Si tratta di una reinterpretazione della storia e della vita dell'eroe popolare del Regno Unito Robin Hood.\nIn particolare, vengono narrate la sua nascita e giovinezza, nonch\u00e9 l'avventura che lo far\u00e0 scontrare con lo Sceriffo di Nottingham, a essere dichiarato bandito e rifugiarsi nella foresta di Sherwood per capeggiare la banda di ribelli nota come \"allegra brigata\", come verr\u00e0 poi raccontato nel successivo sequel \"Robin Hood il proscritto\", dello stesso autore.\nTrama.\nAffidato al guardaboschi Gilbert Head e a sua moglie Margaret, il giovane trovatello Robin Head, che poi viene mutato in Hood, cresce nella foresta di Sherwood conquistandosi la fama di arciere provetto. Nessuno sa che il ragazzo \u00e8 il legittimo erede della contea di Huntingdon, sfuggito per poco alla morte. L'incontro con Allan Clare e sua sorella Marian, di cui si innamora perdutamente, lo porta a sfidare lo Sceriffo di Nottingham, il barone Fitz Alwine, al quale viene rapita la figlia Christabel, invaghita di Allan.\nLa vendetta \u00e8 terribile: il barone fa incendiare la casa di Robin e uccidere la sua madre adottiva, impedisce che possa rivendicare i suoi diritti di nascita e convince, infine, il re Enrico II a dichiararlo proscritto. Il giovane prova a rispondere colpo su colpo e mette a segno continue scorribande grazie anche al valoroso sostegno di amici come Little John, Fra Tuck e Will Scarlett, ma alla fine il villaggio di Gamwell sede dell'ultima resistenza cade e il gruppo di ribelli si rifugia nella foresta.\nIl loro covo segreto sar\u00e0 un immenso sotterraneo completamente abitabile, costruito da rifugiati sassoni sotto Gugliemo I il Conquistatore, dal quale l'allegra brigata pu\u00f2 continuare a rubare ai ricchi per dare ai poveri. Cinque anni dopo, Robin salva in extremis la vita della sua promessa sposa Marian e pu\u00f2 continuare la sua vendetta contro lo sceriffo e il sovrano che lo hanno bandito.\nStoria editoriale.\nSecondo alcuni biografi di Dumas, l'opera e il suo seguito sarebbero entrambe apocrife: in particolare, si tratterebbe di una traduzione, con qualche rivisitazione, del precedente romanzo dell'autore e giornalista inglese Pierce Egan, inedito in Italia, intitolato \"Robin Hood and Little John; or, the Merrie Men of Sherwood Forest\" (traducibile come \"Robin Hood e Little John; oppure, gli allegri compagni della Foresta di Sherwood\"), pubblicato a puntate nel 1838 e riunito in volume due anni pi\u00f9 tardi. Traduzione che sarebbe stata solo nominalmente attribuita a Dumas .\nAltri media.\nAl titolo del romanzo si richiama quello del film del 1991 \"Robin Hood - Principe dei ladri\" (in originale \"Robin Hood: Prince of Thieves\") che, tuttavia, ha una trama del tutto diversa."}
{"id": "8324949", "revid": "767487", "url": "https://it.wikipedia.org/wiki?curid=8324949", "title": "La volpe di Londra", "text": "La volpe di Londra (\"The Silken Affair\") \u00e8 un film britannico del 1956 diretto da Roy Kellino."}
{"id": "8324954", "revid": "599013", "url": "https://it.wikipedia.org/wiki?curid=8324954", "title": "Cosmin Tilinc\u0103", "text": "Carriera.\nIn attivit\u00e0 giocava come attaccante."}
{"id": "8324956", "revid": "767487", "url": "https://it.wikipedia.org/wiki?curid=8324956", "title": "A caccia di spie", "text": "A caccia di spie (\"Where the Spies Are\") \u00e8 un film britannico del 1966 diretto da Val Guest.\nEsso \u00e8 basato sul libro \"Passport to Oblivion\" di James Leasor."}
{"id": "8324963", "revid": "110811186", "url": "https://it.wikipedia.org/wiki?curid=8324963", "title": "Fondo di garanzia dei depositanti del credito cooperativo", "text": "Il Fondo di garanzia dei depositanti del credito cooperativo \u00e8 un particolare fondo la cui funzione \u00e8 risarcire (nei casi previsti dalla legge e fino a un massimo di euro i depositanti delle banche di credito cooperativo in stato di fallimento (o, pi\u00f9 precisamente, di liquidazione coatta amministrativa). In alcuni casi, come ad esempio le azioni, il rimborso non \u00e8 dovuto. La banche non di credito cooperativo aderiscono invece a un fondo similare denominato Fondo interbancario di tutela dei depositi.\nStoria.\nUn antenato dell'attuale Fondo di garanzia dei depositanti del credito cooperativo pu\u00f2 essere considerato il \"Fondo centrale di garanzia delle Casse rurali ed artigiane\", istituito nel 1978; il fondo era costituito inizialmente su base volontaria. Nel 1987 nacque anche il Fondo interbancario di tutela dei depositi, il quale era rivolto invece alle banche diverse dalle Casse rurali ed artigiane.\nIl Fondo centrale di garanzia delle Casse rurali ed artigiane svolgeva non solo la funzione di rimborso parziale dei crediti vantati dai clienti, ma anche quella di supporto alle Casse rurali ed artigiane in difficolt\u00e0, distinguendosi in tal modo dal corrispettivo Fondo interbancario di tutela dei depositi.\nL'istituzione vera e propria del Fondo di garanzia dei depositanti del credito cooperativo si ebbe il 14 marzo 1997, grazie a Federcasse; a tale fondo presero parte inizialmente ben 362 banche di credito cooperativo. L'istituzione del fondo fu obbligatoria, al fine di uniformarsi alla direttiva 14/94/CE, la quale rendeva obbligatoria la costituzione e l'adesione ai sistemi di garanzia dei depositanti."}
{"id": "8324965", "revid": "716642", "url": "https://it.wikipedia.org/wiki?curid=8324965", "title": "James Sands", "text": "Carriera.\nNazionale.\nConvocato per la Gold Cup 2021, nel corso della competizione fa il suo esordio con la nazionale maggiore nel successo per 1-0 contro dell'11 luglio."}
{"id": "8324982", "revid": "767487", "url": "https://it.wikipedia.org/wiki?curid=8324982", "title": "Pralina di cioccolato", "text": "Una pralina di cioccolato \u00e8 un piccolo cioccolatino ripieno.\nNel 1912 il cioccolataio belga Jean Neuhaus pensa di ricoprire una classica pralina di cioccolato, nasce cos\u00ec la prima pralina farcita, chiamata anche \"pralina belga\".\nPreparazione.\nLa preparazione delle praline si divide in quattro fasi:\nLe praline nella letteratura.\nPhilibert Schogt ha dedicato il libro \"La bottega del cioccolato\" alle praline di cioccolato."}
{"id": "8324984", "revid": "767487", "url": "https://it.wikipedia.org/wiki?curid=8324984", "title": "Il pacco", "text": "Il pacco (\"The Package\") \u00e8 un film del 2018 diretto da Jake Szymanski.\nTrama.\nUn gruppo di amici parte per un viaggio all\u2019aria aperta con l\u2019intenzione di passare un weekend nel bosco. Durante la prima sera, dopo una festa a base di alcol, Jeremy si recide il pene per sbaglio e viene trasportato in ospedale da un elisoccorso. I ragazzi, per\u00f2, scoprono che il pene del loro amico \u00e8 rimasto all\u2019interno del loro frigobar e quindi devono fare di tutto per portarlo in buone condizioni all\u2019ospedale.\nProduzione.\nNel gennaio 2017 Netflix annunci\u00f3 una nuova sceneggiatura scritta da Kevin Burrows e Matt Mider ed intitolata \"Eggplant Emoji\". Nel luglio 2017 venne annunciato che Jake Szymanski avrebbe diretto il film, e nell'agosto 2017, Daniel Doheny, Sadie Calvano, Geraldine Viswanathan, Luke Spencer Roberts ed Eduardo Franco entrarono s far parte del cast. Il film \u00e8 stato successivamente ribattezzato \"The Package\" (\"Il Pacco\").\nDistribuzione.\nIl film \u00e8 disponibile sulla piattaforma Netflix dal 10 agosto 2018.\nAccoglienza.\nSul sito Rotten Tomatoes, il film ha un punteggio di approvazione del 42% sulla base di 19 recensioni, con una valutazione media di 5,04/10. Il consenso dei critici del sito web recita: \"\"Il pacco\" impara a proprie spese che una battuta sul pene non fa un film.\""}
{"id": "8324991", "revid": "270833", "url": "https://it.wikipedia.org/wiki?curid=8324991", "title": "Motomondiale 2020", "text": "Il Motomondiale 2020 \u00e8 stata la settantaduesima edizione del motomondiale.\nIl calendario.\nIl Gran Premio motociclistico del Qatar, prima prova della stagione, \u00e8 stato annullato per la sola classe MotoGP a causa della pandemia di COVID-19. Invece il Gran Premio motociclistico di Thailandia, previsto per il 22 marzo, \u00e8 stato rinviato al 4 ottobre per la stessa emergenza, anticipando di una settimana il Gran Premio motociclistico d'Aragona schedulato per il 27 settembre ma in seguito programmato per il 18 ottobre; il Gran Premio motociclistico delle Americhe e il Gran Premio motociclistico d'Argentina, previsti per il 5 e il 19 aprile, per gli stessi motivi sono stati rinviati tra il 15 e il 22 novembre, posticipando di due settimane il Gran Premio motociclistico della Comunit\u00e0 Valenciana programmato per il 29 novembre (che per\u00f2 poi torner\u00e0 alla data originaria del 15 novembre). Il 26 marzo viene rinviato a data da destinarsi anche il GP di Spagna (poi inserito per il 19 luglio) e il 2 aprile quello di Francia (poi schedulato per l'11 ottobre). Il 7 aprile vengono rinviati a data da destinarsi anche i GP d'Italia e di Catalogna (la cui data definitiva sar\u00e0 il 27 settembre). Il 29 aprile vengono cancellati i GP di Germania, Olanda (per la prima volta dall'istituzione del motomondiale) e Finlandia, con quest'ultimo che sarebbe tornato in calendario dopo 38 anni di assenza. Il 29 maggio vengono inoltre cancellati i GP di Gran Bretagna e Australia, seguiti il 1\u00ba giugno da quello del Giappone, il 10 giugno da quello d'Italia e il 10 luglio da quello delle Americhe, con quest'ultimo inizialmente rinviato a data da destinarsi. Il 31 luglio vengono cancellati i GP di Thailandia, Argentina e Malesia. Il 10 agosto viene aggiunto il Gran Premio del Portogallo, che si disputer\u00e0 il 22 novembre sul circuito di Portim\u00e3o.\nDato il considerevole numero di eventi cancellati, vengono inseriti alcuni Gran Premi da disputare su circuiti gi\u00e0 presenti in calendario nei fine settimana successivi a quelli dei Gran Premi canonici e sono: Gran Premio di Andalusia il 26 luglio, Gran Premio di Stiria il 23 agosto, Gran Premio dell'Emilia-Romagna e della Riviera di Rimini il 20 settembre e Gran Premio di Teruel il 25 ottobre. Per l'8 novembre \u00e8 in programma il Gran Premio d'Europa sul circuito di Valencia, una settimana prima del Gran Premio gi\u00e0 presente in calendario sullo stesso circuito.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nMotoGP.\nLa stagione 2020 vede il ritiro del 5 volte iridato Jorge Lorenzo, dopo 18 stagioni consecutive di presenza nel Motomondiale. Il suo posto nel team Repsol Honda viene preso dal campione in carica della Moto2 \u00c1lex M\u00e1rquez, dove affianca il fratello Marc M\u00e1rquez. Anche il team ufficiale KTM fa debuttare il sudafricano Brad Binder, secondo classificato nella Moto2 l'anno precedente alle spalle di M\u00e1rquez, mentre l'Aprilia, complice la sospensione di Andrea Iannone per doping, si ritrova costretta a sostituirlo momentaneamente con Bradley Smith. Per quanto riguarda i team cosiddetti \"satellite\", il team Esponsorama accoglie Johann Zarco, mentre il posto di Hafizh Syahrin nel team Tech 3 viene preso dal debuttante Iker Lecuona.\nNella prima gara in Spagna il vincitore dei precedenti quattro titoli Marc M\u00e1rquez ha una brutta caduta, dove rimedia la frattura dell'omero del braccio destro, la quale porter\u00e0 alla sua assenza per l'intera stagione. Questo evento ricopre di velleit\u00e0 iridate una moltitudine di piloti, tra i quali riesce a spuntarla il pilota Suzuki Joan Mir, al suo secondo anno nella categoria. Mir vince il mondiale nonostante la vittoria del solo Gran Premio d'Europa, ma a fronte di una costante presenza sul podio con 3 secondi posti e 3 terzi posti in 14 gare disputate. \nGli avversari principali di Mir si rifanno nei due piloti di Petronas Yamaha, Fabio Quartararo e Franco Morbidelli, entrambi vincitori in 3 occasioni. Il francese, nonostante la vittoria delle prime due gare disputate, ha una flessione nella seconda parte di campionato che lo porta all'ottavo posto finale in graduatoria, mentre il pilota italiano, nonostante una seconda parte di stagione in crescendo, non riesce a superare il pilota maiorchino.\nLa stagione \u00e8 stata caratterizzata dall'alto numero di vincitori di gare: ben 9, record condiviso con l'edizione della classe del 2016, ma a fronte di un minor numero di prove (14 contro le 18 del 2016). Oltre a Morbidelli e Quartararo, riesce a ottenere vittorie plurime anche Miguel Oliveira (2), mentre gli altri vincitori di gare singole sono stati Binder (primo debuttante a vincere una gara dai tempi di Marc Marquez nel 2013), Andrea Dovizioso, Maverick Vi\u00f1ales, Danilo Petrucci e \u00c1lex Rins.\nLa Ducati vince il titolo costruttori, nonostante la Yamaha avesse fatto pi\u00f9 punti, ma \u00e8 stata penalizzata di 50 punti per non aver rispettato il protocollo MSMA relativo alle modifiche tecniche dei motori. Terzo posto per la Suzuki, che vince per\u00f2 il titolo a squadre per via dei risultati del campione Mir e di Rins, terzo classificato.\nMoto2.\nAll'ultima prova della classe, ben quattro piloti avevano la possibilit\u00e0 di vincere il mondiale: Enea Bastianini, Sam Lowes, Luca Marini e Marco Bezzecchi. A spuntarla \u00e8 stato il pilota riminese del team Italtrans, nonostante un risultato peggiore rispetto a quelli dei suoi avversari, ma comunque sufficiente per essere incoronato campione della classe. \nBastianini, Marini e Lowes detengono anche il maggior numero di vittorie (tre ciascuno), mentre Bezzecchi ne ha vinte due, cos\u00ec come lo spagnolo Jorge Mart\u00edn del team Red Bull KTM Ajo. Le due restanti vittorie sono state appannaggio di Tetsuta Nagashima e Remy Gardner.\nSenza storia il titolo costruttori, con la Kalex che ha vinto tutti i gran premi disputati, mentre il titolo a squadre \u00e8 stato conquistato dallo SKY Racing Team VR46 grazie ai risultati di Marini e Bezzecchi, secondo e quarto nella classifica finale.\nMoto3.\nLe tre vittorie nelle prime cinque gare della stagione si rivelano sufficienti allo spagnolo Albert Arenas del team Aspar per vincere il mondiale, nonostante una flessione nella seconda parte di stagione che ha permesso all'italiano Tony Arbolino e al giapponese Ai Ogura di avvicinarsi a lui sensibilmente.\nArenas \u00e8 stato il pilota pi\u00f9 vincente, con 3 affermazioni su 15 prove disputate; oltre a lui ci sono stati altri 9 vincitori, di cui 3 plurimi (Celestino Vietti, Jaume Masi\u00e1 e Ra\u00fal Fern\u00e1ndez, tutti e 3 con 2 vittorie ciascuno). A vincere una sola gara sono stati Tatsuki Suzuki, Dennis Foggia, John McPhee, Romano Fenati, Darryn Binder e Arbolino.\nNonostante il vincitore del mondiale guidasse una KTM, a vincere il mondiale costruttori \u00e8 stata la Honda, per via di una maggiore presenza sul podio. Il team Leopard, su Honda, vince la classifica a squadre. "}
{"id": "8324998", "revid": "599013", "url": "https://it.wikipedia.org/wiki?curid=8324998", "title": "Amar Hamdy", "text": "Caratteristiche tecniche.\n\u00c8 un centrocampista offensivo.\nCarriera.\nNazionale.\nIl 23 marzo 2019 ha esordito con la Nazionale egiziana disputando l'incontro di qualificazione per la Coppa delle Nazioni Africane 2019 pareggiato 1-1 contro il .\nStatistiche.\n\"Statistiche aggiornate al 6 febbraio 2020\"."}
{"id": "8325012", "revid": "1924342", "url": "https://it.wikipedia.org/wiki?curid=8325012", "title": "Rodeo (Lil Nas X e Cardi B)", "text": "Rodeo \u00e8 un brano musicale dei rapper statunitensi Lil Nas X e Cardi B, quinta traccia dell'EP di Lil Nas X \"7\", pubblicato il 21 giugno 2019.\nRemix.\nIl 27 gennaio 2020 \u00e8 stata pubblicata come singolo una versione remix del brano realizzata in collaborazione con il rapper statunitense Nas.\nPromozione.\nLil Nas X ha presentato \"Rodeo\" dal vivo insieme a Nas per la prima volta il 26 gennaio 2020 alla 62\u00aa cerimonia dei Grammy Award.\nVideo musicale.\nIl video musicale, diretto da Bradley &amp; Pablo, \u00e8 stato reso disponibile il 6 febbraio 2020. Scrivendo sul proprio profilo Twitter, il rapper ha affermato che per problemi legati alla mancanza di tempo Cardi B non ha avuto l'opportunit\u00e0 di comparire nel video."}
{"id": "8325017", "revid": "547034", "url": "https://it.wikipedia.org/wiki?curid=8325017", "title": "Hadrurus arizonensis", "text": "Hadrurus arizonensis, comunemente noto come scorpione peloso del deserto, scorpione gigante del deserto o scorpione peloso dell'Arizona, \u00e8 lo scorpione pi\u00f9 grande del Nord America, e una delle 8-9 specie di \"Hadrurus\" negli Stati Uniti, a raggiungere una lunghezza di 14 centimetri (5,5 pollici). Le sue grandi dimensioni gli permettono di nutrirsi facilmente di altri scorpioni e di una gran variet\u00e0 di altre prede, tra cui lucertole e serpenti. La colorazione di questa specie \u00e8 generalmente gialla con il dorso pi\u00f9 scuro. Questo scorpione prende il suo nome comune dai peli castani che coprono il corpo. Questi peli lo aiutano a rilevare le vibrazioni nel terreno. Una specie simile \u00e8 \"Hadrurus spadix\".\nDistribuzione e habitat.\n\"Hadrurus arizonensis\" \u00e8 diffuso nel deserto di Sonora e del Mojave. In Messico, la distribuzione della specie si estende dal Golfo della California al Sonora fino a Baja California Norte. Negli Stati Uniti, si trova nei due terzi occidentali dell'Arizona, nel deserto del Colorado e nel deserto del Mojave, nella California meridionale, nel Nevada meridionale e nell'estremo sud-ovest dello Utah. Questi scorpioni sono una specie adattatasi alle condizioni calde e secche del deserto. Di solito si trovano dentro e intorno a valli a bassa quota dove scavano elaborate tane (fino a 2,5 metri) ed emergendo di notte per cercare prede e un partner. Altre specie comunemente che vivono in sintonia con questa specie sono: \"Smeringurus mesaensis\", \"Hoffmannius confusus\" e \"Hoffmannius spinigerus\".\nBiologia.\nComportamento.\n\u00c8 uno scorpione scavatore, ma si trova comunemente anche sotto le rocce contenenti umidit\u00e0. Ha un comportamento aggressivo e attivo, e, come la maggior parte degli scorpioni, \u00e8 notturno.\nAlimentazione.\nLa sua dieta \u00e8 composta da grandi insetti, ragni e piccoli vertebrati.\nRiproduzione.\nCome tutti gli scorpioni, d\u00e0 alla luce piccoli vivi, che rimangono sulla schiena della madre per una settimana o pi\u00f9 prima di abbandonarla e vivere da soli.\nVeleno.\nNonostante le notevoli dimensioni, il veleno di questo scorpione non \u00e8 molto potente e la sua puntura \u00e8 comunemente percepita come dolorosa come una puntura d'ape. Il veleno ha un valore di LD50 di 168 mg/kg. Tuttavia, una reazione allergica al suo veleno pu\u00f2 essere fatale; i sintomi possono includere difficolt\u00e0 respiratorie, gonfiore eccessivo e dolore prolungato."}
{"id": "8325020", "revid": "1654832", "url": "https://it.wikipedia.org/wiki?curid=8325020", "title": "Vittoria Martello", "text": "Biografia.\nDopo il diploma all'Accademia nazionale di arte drammatica la sua carriera si \u00e8 svolta prevalentemente in teatro, dov'\u00e8 stata attiva sin dagli anni '40, diretta da Vito Pandolfi, Luigi Squarzina, Ruggero Ruggeri, Tatiana Pavlova, Daniele D'Anza. Nel 1950 viene scritturata da Giorgio Strehler nella seconda compagnia del Piccolo teatro di Milano, interpretando, a pi\u00f9 riprese, il ruolo di Smeraldina in \"Arlecchino servitore di due padroni\". Nella stagione 1954-55 viene scritturata da Alessandro Fersen per il Piccolo Teatro di Genova. \nHa lavorato anche per la radio.\nNegli anni '50 e '60 \u00e8 stata impegnata anche come doppiatrice (talvolta in dialetto napoletano) all'interno della Societ\u00e0 Attori Sincronizzatori, professione che avrebbe abbandonato dopo un breve periodo.\nEra la moglie dell'attore e doppiatore Mario Feliciani, sorella del dialoghista Vincenzo Martello e zia della doppiatrice Melina Martello. Nel 1956, con la nascita del figlio Massimo, smise di recitare."}
{"id": "8325039", "revid": "729019", "url": "https://it.wikipedia.org/wiki?curid=8325039", "title": "Antoine Guillaume Delmas", "text": "Biografia.\n\"Ancien R\u00e9gime\".\nEntr\u00f2 giovanissimo (11 anni di et\u00e0) nel reggimento di Touraine (divenuto poi 33\u00ba reggimento di fanteria) e partecip\u00f2 alla guerra d'indipendenza americana nel suo reggimento, che era stato portato dalle Antille dalla flotta comandata dall'ammiraglio de Grasse, e nell'ottobre 1781 prese parte alla battaglia di Yorktown. Ma le sue ardenti passioni lo fecero presto scartare in modo tale che, nonostante l'affetto del suo colonnello, il visconte di Mirabeau, fu costretto a lasciare il suo reparto nel 1788.\nGuerre della rivoluzione francese.\nScelto unanimemente nel 1791 per comandare il 1\u00ba battaglione di volontari della Corr\u00e8ze, egli acquis\u00ec presto una brillante reputazione nell'Armata del Reno, ove lo si vide un giorno andare a recuperare una bandiera in mezzo alla cavalleria nemica, uccidere di sua mano due ussari che la difendevano, e riportarla sotto gli applausi di tutta l'avanguardia. La sua abilit\u00e0 e il suo coraggio gli procurarono presto il grado di generale di brigata e il comando di tutta la fanteria dell'avanguardia.\nInviato a Landau, Delmas vi fu minacciato di destituzione dal rappresentante del popolo e, denunciato dai giacobini di questa citt\u00e0, riusc\u00ec a difendersi. Dopo la cessazione dell'assedio della citt\u00e0, and\u00f2 a combattere sul fronte di Kaiserslautern. Il Club dei Giacobini di Spira rinnovarono le denunce di Landau. Delmas ottenne gloriosamente la sua vittoria sul campo di battaglia e poi and\u00f2 a costituirsi e fu condotto come prigioniero a Parigi, ma l'esercito lo rivolle presto al comando.\nRientrato in linea alla testa di una divisione ed effettuata una ricognizione della localit\u00e0 di Bois-le-Duc ('s-Hertogenbosch, per i Tedeschi), che era ricoperta da paludi e stagni, si trov\u00f2 all'improvviso di fronte al Forte Orthen; qui scopr\u00ec un punto privo della difesa di palizzate e not\u00f2 nella guarnigione una sorte di esitazione; disse allora ai suoi ufficiali e agli otto ussari che li accompagnavano:\nE lanciando il proprio cavallo, pass\u00f2 il fossato, super\u00f2 il parapetto ed entr\u00f2 per primo nel forte. I 50 uomini che lo difendevano, sbalorditi da tale audacia, furono presi a sciabolate, respinti oltre la cinta e inseguiti fino sulla scarpata della piazza che il generale fece cannoneggiare dall'artiglieria della sua divisione, sistematasi all'interno del forte. Questa energica impresa port\u00f2 alla capitolazione dell'importante forte di Cr\u00e8vec\u0153ur.\nVerso la fine del 1796, Delmas comand\u00f2 una divisione nell'armata del Reno agli ordini di Moreau. Rientr\u00f2 in Francia a seguito di una grave ferita, pass\u00f2 all'Armata d'Italia, combatt\u00e9 i Tirolesi, ricevette il comando in capo dalle mani di Joubert e lo tenne fino all'arrivo di Sch\u00e9rer.\nSi copr\u00ec di gloria e rese importanti servigi nella battaglia di Magnano. Rifiut\u00f2 l'offerta del Direttorio di comandare la 1\u00aa divisione di Parigi e torn\u00f2 sui campi di battaglia nell'Armata del Reno. In seguito torn\u00f2 in Italia come luogotenente del generale capo.\nConsolato e guerre napoleoniche.\nNel 1801, egli assunse il comando delle truppe in Piemonte.\nIl giorno di Pasqua, 18 aprile 1802, la consacrazione del concordato, stipulato tra Napoleone Bonaparte per la Francia e Papa Pio VII per la Santa Sede, firmato il 15 luglio 1801, fu celebrata in pompa magna nella cattedrale di Parigi con un apparato tutto militare e al rumore delle salve di artiglieria. Molti generali, tra i quali Augereau e Delmas, credettero di dover protestare presso Napoleone contro la cerimonia. Si attribuisce al generale repubblicano Delmas questo responso:\nQuesta affermazione valse al generale Delmas una caduta in disgrazia che dur\u00f2 fino al 1813.\nOffr\u00ec la propria spada nel 1813 all'Imperatore, combatt\u00e9 con il solito coraggio e fu ferito mortalmente nella battaglia di Lipsia.\nMemorie.\nUn suo busto, opera del 1906 di Eug\u00e8ne-Jean Boverie, si trova sulla piazza che porta il suo nome ad Argentat-sur-Dordogne."}
{"id": "8325044", "revid": "267046", "url": "https://it.wikipedia.org/wiki?curid=8325044", "title": "Mondo sublunare", "text": "Nell'ambito della fisica aristotelica e dell'astronomia greca, le sfere del mondo sublunare indicano la regione del cosmo situata al di sotto del cielo della Luna, e costituita dai quattro elementi classici, ovvero: terra, acqua, aria e fuoco, da intendere pi\u00f9 che altro come espressioni tangibili di archetipi spirituali, di cui il loro aspetto fisico \u00e8 la manifestazione pi\u00f9 evidente.\nIl mondo o la sfera sublunare \u00e8 quindi il regno della natura soggetto al divenire e alla corruzione, a differenza del mondo astrale che, a partire dalla Luna salendo fino ai limiti dell'universo, \u00e8 regolato da leggi permanenti e immutabili.\nStruttura del cosmo e del mondo sublunare.\nIl concetto di un mondo terrestre sublunare, contrapposto a quello celeste, venne formulato grazie ai contributi di Platone e Aristotele, restando poi associato alla prospettiva di una Terra sferica posta al centro dell'Universo.\nPer comprendere la dimensione terrena, dominata dai quattro elementi, occorreva rifarsi alla realt\u00e0 spirituale trascendente, superiore alla prima sia spazialmente che ontologicamente, e costituita da un solo componente, purissimo e cristallino, chiamato \u00abetere\u00bb o \"quintessenza\". I Greci in particolare spiegavano lo spostamento dei pianeti ritenendo che il cielo fosse fatto a strati, cio\u00e8 che i vari pianeti fossero collocati su delle rispettive sfere in movimento, simili ad orbite, ognuno incastonato in una di esse come una gemma: era il movimento di queste sfere a farli muovere, trascinandoli con s\u00e9.\nSi trattava di sfere o cieli fatti appunto di etere incorruttibile, racchiusi uno dentro l'altro in maniera concentrica, i quali prendevano il nome dal pianeta che trasportavano: vi erano quindi, dall'interno verso l'esterno, il cielo della Luna (), di Mercurio (), di Venere (), del Sole (), di Marte (), di Giove (), di Saturno (), delle Stelle fisse, contenente lo zodiaco, e infine di un \u00abprimo mobile\u00bb. Quest'ultimo, cercando di imitare la perfetta immobilit\u00e0 di Dio (detto perci\u00f2 \u00abmotore immobile\u00bb), era contraddistinto dal moto pi\u00f9 regolare e uniforme che ci fosse, quello circolare, trasmettendolo a sua volta a tutti gli altri cieli.\nIl movimento tendeva tuttavia a corrompersi progressivamente dalla sfera pi\u00f9 esterna verso quella sublunare, trasformandosi da circolare-uniforme in rettilineo. In tal modo la dottrina aristotelica poteva fornire un fondamento metafisico all'astrologia, poich\u00e9 riconduceva tutti i mutamenti del mondo al movimento del primo cielo: il divenire terrestre cio\u00e8 poteva essere previsto e spiegato astrologicamente, con cause non solamente meccaniche, ma soprattutto finalistiche, dotate di senso e destino.\nLe quattro sfere sublunari.\nMentre le leggi delle sfere celesti, animate da invisibili intelligenze motrici, sono studiate dalla metafisica, le sostanze elementari della Terra, percepibili coi sensi, costituiscono l'oggetto della fisica, una disciplina che rester\u00e0 conosciuta anche come \u00abfilosofia della natura\u00bb almeno fino al XIX secolo.\nAristotele descrive il mondo sublunare in base alla dottrina dei quattro \u00abluoghi naturali\u00bb, nei quali dimora ciascuno degli elementi: essi hanno cio\u00e8 la tendenza a tornare nel loro rispettivo ambiente originario, se da questo vengono separati, come dimostra un sasso gettato nell'acqua che affondando tende ad andare verso la sua sfera, quella della terra, mentre le bolle d'aria che si liberano nell'acqua tendono ad andare verso l'alto, ossia la sfera dell'aria. Al di sopra di tutti vi \u00e8 il cerchio del fuoco, limite estremo oltre il quale la materia si raref\u00e0 ulteriormente nell'etere celeste, secondo una suddivisione in strati descritta ad esempio da Dante nella \"Divina Commedia\".\nDall'alto verso il basso si hanno dunque le seguenti sfere sublunari, il cui ordine riflette la \"scala naturae\":\nIl movimento \"naturale\" del fuoco e dell'aria tende verso l'alto, quello dell'acqua e della terra verso il basso. Aristotele distingue pertanto il movimento naturale da quello \"violento\", causato da un essere animato, che allontani con la forza uno dei quattro elementi dal suo ambiente naturale.\nUn terzo tipo di movimento \u00e8 quello \"perfetto\", proprio degli astri pi\u00f9 elevati, i quali sospinti dalle sfere di etere conoscono solo il moto circolare, privo della contrapposizione bipolare tra alto e basso responsabile viceversa dei continui fenomeni di generazione e corruzione, nascita e morte.\nUlteriori sviluppi.\nLa distinzione aristotelica tra regione sublunare e mondo celeste, che si rifletteva nella differenza tra fisica e metafisica, adottata nella cultura romana ad esempio da Cicerone e Lucano come la dolorosa consapevolezza di un'invalicabile frontiera tra Terra e Cielo, necessit\u00e0 e possibilit\u00e0, trapass\u00f2 nella filosofia e nella scienza medievali.\nL'arabo Avicenna rielabor\u00f2 la concezione aristotelica dei movimenti di generazione e corruzione confinandoli unicamente entro le sfere sublunari. Gli scolastici medievali come Tommaso d'Aquino nella sua opera \"Summa Theologica\", o Roberto Grossatesta nel \"De Luce\", tracciarono sulle orme di Aristotele una netta separazione ontologica tra la natura delle sfere celesti e quella delle sfere sublunarie. \nDante immaginava che il monte del Purgatorio fosse cos\u00ec alto da riuscire a raggiungere il limite estremo della sfera sublunare, sicch\u00e9\n&lt;poem&gt;:\u00ablibero \u00e8 qui da ogne alterazione: \nSar\u00e0 nel Rinascimento, con la rivoluzione astronomica, che la contrapposizione tra regione sublunare e mondo etereo inizi\u00f2 ad essere sfidata dalle teorie di Copernico, e ancor pi\u00f9 sul piano filosofico da Nicola Cusano e soprattutto Giordano Bruno: quest'ultimo afferm\u00f2 l'esistenza di una pluralit\u00e0 dei mondi, prefigurando il principio di omogeneit\u00e0 dell'universo, secondo cui non vi sono salti ontologici o alterit\u00e0 qualitative tra le diverse realt\u00e0 del cosmo, essendo in esso possibili infiniti altri sistemi planetari, con altri pianeti abitati come la Terra, tutti composti dai quattro elementi, tutti irradianti luce, e nessuno inferiore agli altri per dignit\u00e0.\nLa concezione implicita nella struttura delle sfere sublunari continu\u00f2 tuttavia a permeare la storia della filosofia, quale indicatore di un'irriducibile differenza ontologica tra la dimensione trascendente dell'Essere e quella degli enti sensibili, oppure venne riformulata in ambito esoterico, ad esempio nella cosmologia antroposofica promossa da Rudolf Steiner, che seppur sostituendo l'antica nozione di fuoco con quella di calore, distingueva quattro tipologie di etere, progressivamente condensatesi in forma fisica: si hanno cos\u00ec quattro strati che circondano la Terra, denominati da Steiner \"etere-calore\", matrice del fuoco, \"etere-luce\", da cui si origina l'aria, \"etere-chimico\", da cui ha origine l'acqua, ed \"etere-vitale\" da cui ha origine la terra. I primi tre compenetrano poi in ordine inverso l'interno della Terra, il nucleo della quale risulta dunque pervaso da un estremo calore.\nIl concetto di \u00absfera\u00bb \u00e8 stato inoltre ripreso nella terminologia scientifica moderna per indicare gli strati in cui suddividere il nucleo della Terra e la sua atmosfera: si parla cos\u00ec ad esempio di lito\"sfera\", idro\"sfera\", termo\"sfera\", ecc., e pi\u00f9 in generale di geo\"sfera\"."}
{"id": "8325052", "revid": "1573940", "url": "https://it.wikipedia.org/wiki?curid=8325052", "title": "Hadrurus", "text": "Hadrurus \u00e8 un genere di scorpioni appartenenti alla famiglia Caraboctonidae. Questi scorpioni si trovano nei deserti sabbiosi e altri habitat aridi nel nord-ovest del Messico e nel sud-ovest degli Stati Uniti. Sono tra i pi\u00f9 grandi di tutti i generi di scorpione, superati solo dai generi \"Hadogenes\", \"Pandinus\", \"Heterometrus\" e \"Hoffmannihadrurus\".\nTassonomia.\nSono, attualmente, riconosciute 7 specie:\nDue specie (\"H. aztecus\" e \"H. gertschi\") sono state separate e collocate nel genere \"Hoffmannihadrurus\" sulla base della maggiore distanza tra gli occhi laterali e il margine anteriore del carapace, nonch\u00e9 dalla distanza pi\u00f9 breve tra gli occhi mediani e gli occhi laterali."}
{"id": "8325060", "revid": "1719883", "url": "https://it.wikipedia.org/wiki?curid=8325060", "title": "Cerchio del fuoco", "text": ""}
{"id": "8325063", "revid": "1719883", "url": "https://it.wikipedia.org/wiki?curid=8325063", "title": "Simbolo astrologico", "text": ""}
{"id": "8325067", "revid": "1516087", "url": "https://it.wikipedia.org/wiki?curid=8325067", "title": "Haas VF-20", "text": "La Haas VF-20 \u00e8 una vettura da Formula 1 realizzata dalla Haas per prendere parte al Campionato mondiale di Formula 1 2020.\nLivrea.\nLa livrea della VF-20, presentata il 6 febbraio 2020, riprende lo schema simile a quello della VF-18, con il colore bianco a farla da padrone sul cofano motore, abbinato al rosso e al nero nel resto della carrozzeria: il motivo principale di questo ritorno al passato \u00e8 stato la definitiva scissione del contratto con lo sponsor Rich Energy, avvenuta nel corso dell'anno precedente.\nCarriera agonistica.\nStagione.\nLa vettura si dimostra in netto calo rispetto alla stagione precedente, poco competitiva e quasi sempre lontana dalla zona punti. Questo \u00e8 causato anche dal depotenziamento del motore Ferrari rispetto al 2020, che mette in evidenza tutti i limiti del telaio. La monoposto riesce a ottenere solo 3 punti: uno all\u2019Hungaroring con Kevin Magnussen (una penalit\u00e0 dalla nona posizione lo spost\u00f2 in decima), e due al Nurburgring, con Romain Grosjean. Inoltre, la VF-20 di Grosjean al Gran Premio di Sakhir \u00e8 protagonista di un incidente spettacolare: l\u2019auto colpisce la barriera quasi ortogonalmente, per poi successivamente penetrare il guard rail e spezzarsi in due, prendendo immediatamente fuoco per via d'una perdita di carburante dovuta alla rottura del serbatoio. Il pilota, sottoposto ad una decelerazione di 53 g, rimane miracolosamente illeso a parte qualche ustione non grave.\nNegli ultimi due Gran Premi il posto del convalescente Grosjean viene ingaggiato dal Pietro Fittipaldi, al debutto assoluto alla nella categoria. A fine campionato la Haas conferma il deludente nono posto della stagione precedente."}
{"id": "8325068", "revid": "1719883", "url": "https://it.wikipedia.org/wiki?curid=8325068", "title": "Sfere sublunari", "text": ""}
{"id": "8325069", "revid": "785863", "url": "https://it.wikipedia.org/wiki?curid=8325069", "title": "Harold Wenstrom", "text": ""}
{"id": "8325087", "revid": "663330", "url": "https://it.wikipedia.org/wiki?curid=8325087", "title": "The Apartment (azienda)", "text": "The Apartment Pictures, o semplicemente The Apartment, \u00e8 una societ\u00e0 italiana attiva nel settore della produzione di serie televisive e film. \u00c8 controllata al 100% dal gruppo Fremantle.\nL'azienda \u00e8 nata per gestire grandi produzioni di serie televisive e film italiani di respiro internazionale. Collabora con Wildside, anche essa di propriet\u00e0 di Fremantle, per la produzione esecutiva delle sue serie. Tra i registi che hanno collaborato con The Apartment figurano Paolo Sorrentino, i Fratelli D'Innocenzo, Saverio Costanzo e Luca Guadagnino."}
{"id": "8325098", "revid": "110676290", "url": "https://it.wikipedia.org/wiki?curid=8325098", "title": "EFDI", "text": ""}
{"id": "8325104", "revid": "110157", "url": "https://it.wikipedia.org/wiki?curid=8325104", "title": "Deildabikar 2020", "text": "La Deildabikar 2020 \u00e8 stata la 25\u00aa edizione del torneo. Il torneo, iniziato il 7 febbraio 2020, \u00e8 stato concluso anticipatamente il 19 marzo 2020 a causa dell'emergenza dovuta alla pandemia di COVID-19 in Islanda. Il era la squadra detentrice del trofeo.\nFormula.\nAl torneo partecipano 24 squadre: le 12 squadre partecipanti alla \u00darvalsdeild 2020 e le 12 squadre partecipanti alla 1. deild karla 2020. Le 24 squadre sono suddivise in quattro gruppi da sei squadre ciascuno, con ciascuna squadra ad affrontare le altre una volta sola per un totale di cinque giornate. Si qualificano alla fase finale le prime classificate di ciascun gruppo.\nSquadre partecipanti.\n\u00darvalsdeild\n1. deild karla\nFase a gironi.\nLe gare si sono disputate dal 7 febbraio al 12 marzo 2020."}
{"id": "8325107", "revid": "539155", "url": "https://it.wikipedia.org/wiki?curid=8325107", "title": "Concertino (Stravinskij)", "text": "Il Concertino per quartetto d'archi \u00e8 una composizione di Igor' F\u00ebdorovi\u010d Stravinskij scritta nel 1920.\nStoria.\nNel 1920, dopo il periodo passato in Svizzera durante gli anni della Prima guerra mondiale, Stravinskij decise di trasferirsi in Francia per essere pi\u00f9 vicino al mondo culturale da cui era rimasto troppo a lungo in disparte. Il compositore, prima di trovare una sistemazione definitiva, pass\u00f2 l'estate a Carantec, in Bretagna, e qui, tra luglio e settembre, scrisse il \"Concertino\" per quartetto d'archi.\nAlfred Pochon, primo violino del quartetto svizzero Flonzaley, aveva da tempo chiesto a Stravinskij una composizione per il suo organico poich\u00e9 desiderava inserire nel repertorio, abitualmente classico, un'opera contemporanea; la forma e la durata del brano dovevano essere a discrezione del musicista. I primi abbozzi del \"Concertino\" furono messi su carta da Stravinskij gi\u00e0 nel periodo svizzero, quando si trovava nel Vaud, ma la stesura definitiva avvenne in Bretagna. Poich\u00e9 il Quartetto Flonzaley era attivo in campo concertistico soprattutto negli Stati Uniti, la prima esecuzione dell'opera avvenne a New York il 3 novembre 1920; i quattro membri del quartetto erano all'epoca Adolfo Betti, Alfred Pochon, Louis Bailly, Iwan d'Archambeau.\nAnalisi.\nIl \"Concertino\" ha questo nome sia per la brevit\u00e0 del pezzo, costituito da un solo movimento, sia per il ruolo solistico che ha il primo violino. Il carattere essenziale del brano sta nel modo del tutto particolare con cui Stravinskij tratta gli strumenti ad arco. Quelle che da sempre sono ritenute le caratteristiche degli archi, la melodiosit\u00e0, il suono avvolgente, la dolcezza espressiva, qui sono totalmente bandite. Gli archi sono trattati in maniera quasi rude, soprattutto nel sottolineare marcatamente il ritmo, eredit\u00e0 evidente de l\"'Histoire du soldat\". Il \"Concertino\" presenta l'aspetto di un tempo di sonata; il brano inizia con una scala ascendente in cui se ne fondono due diverse, una in Do maggiore e una in Do diesis e prosegue con un breve disegno melodico nettamente ritmato. Segue una parte centrale con un \"Andante\" che sfocia nella \"Cadenza\" del primo violino. La ripresa del tema iniziale prosegue con sonorit\u00e0 taglienti e dissonanti, marcatamente ritmate. Il brano si chiude con un \"Andante\" segnato in partitura con un \"calmo e grave senza crescere fino alla fine\".\nNel 1952 Stravinskij rielabor\u00f2 il \"Concertino\" in una versione per dodici strumenti (flauto, oboe, corno inglese, clarinetto, due fagotti, due trombe, due tromboni, violino, violoncello) che fu eseguito per la prima volta a Los Angeles l'11 novembre 1952 dalla Los Angeles Chamber Symphony Orchestra diretta dallo stesso Stravinskij."}
{"id": "8325108", "revid": "1776051", "url": "https://it.wikipedia.org/wiki?curid=8325108", "title": "Argentat-sur-Dordogne", "text": "Argentat-sur-Dordogne (\"Argentat-sus-Dordonha\" in occitano) \u00e8 un comune francese situato nel dipartimento della Corr\u00e8ze nella regione della Nuova Aquitania. Esso \u00e8 attraversato dalla Dordogna.\nSi tratta di un nuovo comune formato il 1\u00ba gennaio 2017 dall'unione dei vecchi comuni di Argentat e di Saint-Bazile-de-la-Roche.\nLa sede del comune nuovo \u00e8 quella di Argentat."}
{"id": "8325114", "revid": "8660", "url": "https://it.wikipedia.org/wiki?curid=8325114", "title": "Tilburg Steelers", "text": "I Tilburg Steelers sono stati una squadra di football americano, di Tilburg, nei Paesi Bassi;.\nStoria.\nLa squadra \u00e8 stata fondata nel 1985 e ha chiuso nel 2004; ha vinto un Tulip Bowl, un Runners-Up Bowl e un titolo di terzo livello."}
{"id": "8325120", "revid": "838137", "url": "https://it.wikipedia.org/wiki?curid=8325120", "title": "Daniel Mizonzo", "text": "Biografia.\nDaniel Mizonzo \u00e8 nato a Nzaou-Mouyondzi il 29 settembre 1953.\nFormazione e ministero sacerdotale.\nHa compiuti gli studi primari a Mouyondzi dal 1959 al 1967. Ha proseguito gli studi nel seminario minore di Loango dal 1967 al 1971 e nel seminario minore \"San Giovanni\" di Brazzaville dal 1971 al 1974. Ha compiuto gli studi di filosofia e teologia nel seminario maggiore \"Card. Emile Biayenda\" di Brazzaville dal 1974 al 1981.\nIl 12 luglio 1981 \u00e8 stato ordinato presbitero per la diocesi di Nkayi. In seguito \u00e8 stato rettore del seminario minore di Loango dal 1981 al 1983; vicario parrocchiale di Mouyondzi dal 1983 al 1985; parroco di Mouyondzi dal 1983 al 1987 e professore di filosofia nel seminario maggiore di Brazzaville dal 1987 al 1993. Si \u00e8 poi trasferito in Francia per studiare filologia francese e filosofia all'Universit\u00e0 di Parigi-Sorbona. Nel marzo del 2001 \u00e8 ritornato in patria.\nMinistero episcopale.\nIl 16 ottobre 2001 papa Giovanni Paolo II lo ha nominato vescovo di Nkayi. Ha ricevuto l'ordinazione episcopale il 6 gennaio successivo nella basilica di San Pietro in Vaticano dallo stesso pontefice, co-consacranti gli arcivescovi Leonardo Sandri, sostituto per gli affari generali della Segreteria di Stato, e Robert Sarah, segretario della Congregazione per l'evangelizzazione dei popoli. Ha preso possesso della diocesi il 3 febbraio successivo con una cerimonia nella cattedrale di San Luigi.\nNell'ottobre del 2007 e nel maggio del 2015 ha compiuto la visita \"ad limina\".\nDal 25 aprile 2015 \u00e8 presidente della Conferenza episcopale del Congo.\nGenealogia episcopale.\nLa genealogia episcopale \u00e8:"}
{"id": "8325125", "revid": "729019", "url": "https://it.wikipedia.org/wiki?curid=8325125", "title": "Zander Fagerson", "text": "Biografia.\nFagerson fu campione scozzese under-15 di mountain biking, ma prefer\u00ec intraprendere la carriera di rugbista entrando a far parte dei , squadra con cui debutt\u00f2 nel corso della stagione 2014-15 aggiudicandosi il Pro12 (prima storica vittoria del club).\nNel febbraio 2016 ricevette, all'et\u00e0 di venti anni, la sua prima convocazione con la affrontando a Murrayfield l' in un incontro valevole per il Sei Nazioni, diventando il pi\u00f9 giovane pilone scozzese in 50 anni. Fu selezionato per disputare la e segn\u00f2 una meta nell'ultima partita della fase a gironi persa 28-21 contro i padroni di casa del ."}
{"id": "8325129", "revid": "1573940", "url": "https://it.wikipedia.org/wiki?curid=8325129", "title": "Acanthophis antarcticus", "text": "La vipera della morte comune (Acanthophis antarcticus ) \u00e8 una specie di vipera della morte originaria dell'Australia. \u00c8 uno dei serpenti terrestri pi\u00f9 velenosi in Australia e nel mondo. Nonostante rimanga diffuso in buona parte del territorio, sta affrontando una crescente minaccia a causa dell'invasione dei rospi delle canne in Australia.\nDescrizione.\nLa vipera della morte comune possiede una testa ampia e piatta, dalla forma vagamente triangolare, ed un corpo spesso con striature rosse, marrone e nero, mentre il ventre \u00e8 grigio, crema o rosa. Pu\u00f2 raggiungere una lunghezza massima di 70\u2013100 centimetri (2,3\u20133,3 piedi). Queste vipere possiedono le zanne pi\u00f9 lunghe di qualsiasi altro serpente australiano. A differenza della vipera europea (\"Vipera berus\"), la vipera della morte comune \u00e8 un membro della famiglia Elapidae, la famiglia dei cobra, piuttosto che della famiglia Viperidae, che non sono diffusi in Australia.\nTassonomia.\nLa vipera della morte comune venne descritta per la prima volta nel 1802 da George Shaw, come \"Boa antarctica\". Il naturalista francese Fran\u00e7ois Marie Daudin eresse il genere \"Acanthophis\" nel 1803, designando la vipera della morte (allora nota come \"A. cerastinus\") come unica specie a farne parte.\nDistribuzione e habitat.\nLa vipera della morte comune \u00e8 diffusa in gran parte dell'Australia meridionale orientale e costiera - Queensland, Nuovo Galles del Sud, Victoria e Australia meridionale. \u00c8 pi\u00f9 rara nel Northern Territory, nell'Australia occidentale e nelle parti occidentali dell'Australia meridionale. \u00c8 anche originaria della Papua Nuova Guinea.\nQuesti serpenti prediligono le foreste, i boschi, le praterie e le brughiere della costa orientale dell'Australia. Sono maestri del mimetismo, grazie alla loro colorazione a fasce che permette di spezzare la loro figura quando si nascondono tra le foglie morte del sottobosco, tra gli arbusti e nelle praterie.\nBiologia.\nAlimentazione.\nLe vipere della morte comuni si nutrono principalmente di piccoli mammiferi e uccelli. A differenza di altri serpenti, questi animali sono predatori da imboscata, che rimangono fermi in attesa della sua preda (spesso anche per molti giorni). In genere si nascondono sotto le foglie morte del sottobosco, spezzando la propria figura grazie al loro motivo mimetico, giacendo avvolte su se stesse, contorcendo la punta della coda (simile ad una larva) vicino alla testa come un'esca. Quando un animale si avvicina incuriosito dal movimento, la vipera colpisce rapidamente, iniettando il suo veleno, per poi attendere che la vittima muoia prima di mangiarla. Nonostante il nome, questo serpente non \u00e8 aggressivo, tuttavia la sua tecnica di caccia ad imboscate ed il suo eccellente mimetismo, lo rendono difficile da individuare, rendendolo pericoloso per le persone che si avventurano negli habitat delle foreste.\nRiproduzione.\nA differenza della maggior parte dei serpenti, le vipere della morte comuni partoriscono piccoli gi\u00e0 formati (viviparit\u00e0). Alla fine dell'estate, le femmine, possono partorire da 3 a 20 cuccioli. Sono state registrate nidiate anche di 30 cuccioli.\nVeleno.\nIl veleno della vipera della morte comune contiene una neurotossina altamente tossica che pu\u00f2 causare paralisi o persino la morte. Lo scatto ed il morso di questo serpente \u00e8 il pi\u00f9 veloce tra tutti i serpenti velenosi registrati in Australia. Nelle persone, la morte pu\u00f2 verificarsi entro sei ore dopo il morso.\nConservazione.\nLa Lista rossa IUCN classifica \"Acanthophis antarcticus\" come specie a rischio minimo (\"Least Concern\").\nNonostante rimanga diffusa su buona parte del territorio, la vipera della morte comune sta affrontando un crescente declino. La causa di ci\u00f2 \u00e8 da attribuire alla perdita dell'habitat e alla crescente diffusione degli invasivi rospi delle canne in Australia. Questi rospi sono in grado di nutrirsi degli esemplari pi\u00f9 giovani. Inoltre, per via delle loro ghiandole tossiche, questi rospi sono molto velenosi, e qualsiasi animale provi a nutrirsene muore avvelenato. Ci\u00f2 ha portato alla drastica diminuzione di molte specie di rettili, tra cui la vipera della morte comune."}
{"id": "8325131", "revid": "300067", "url": "https://it.wikipedia.org/wiki?curid=8325131", "title": "Erie BayHawks 2017-2018", "text": "La stagione 2017-18 degli Erie BayHawks fu la 1\u00aa nella NBA D-League per la franchigia.\nGli Erie BayHawks vinsero la \"Southeast Division\" con un record di 28-22. Nei play-off vinsero il primo turno con i Lakeland Magic (1-0), la semifinale di conference con i Fort Wayne Mad Ants (1-0), perdendo poi la finale di conference con i Raptors 905 (1-0)."}
{"id": "8325135", "revid": "300067", "url": "https://it.wikipedia.org/wiki?curid=8325135", "title": "Josh Longstaff", "text": ""}
{"id": "8325139", "revid": "30445", "url": "https://it.wikipedia.org/wiki?curid=8325139", "title": "Masegno", "text": "Il termine masegno (o maxegno, masegna) in veneziano indica un blocco di pietra squadrato utilizzato nella pavimentazione delle strade. Il vocabolo corrisponde all'italiano \"macigno.\nInsieme ai nizioleti, i masegni sono una peculiarit\u00e0 della viabilit\u00e0 terrestre di Venezia.\nStoria.\nQuesti blocchi di trachite di Monselice erano gi\u00e0 utilizzati per la pavimentazione delle strade delle citt\u00e0 di terraferma nella seconda met\u00e0 del XVII furono introdotti anche in laguna per sostituire le vecchie pavimentazione in cotto. Sebbene lo Scamozzi cinquant'anni prima ne sconsigliasse l'uso e continuava a considerare preferibile il laterizio: \nPrima di allora i \"masegni\" in trachite, o in pietra d'Istria, erano utilizzati soltanto per i lavori di fondazione o difesa dall'acqua. Sicuramente invece dei \"masegni\" di pietra d'Istria erano usati per le \"maistre\", le liste che racchiudevano in quadrati i mattoni disposti a spina di pesce e piantati a \"cortelo\" nel terreno.\nIndubbiamente l'introduzione dei masegni modific\u00f2 l'aspetto della citt\u00e0 sostituendo il grigio neutro e freddo della trachite al caldo rossastro dei mattoni esaltato dalle liste bianche. Ne rimane qualche esempio isolato come i campi antistanti alla Chiesa della Madonna dell'Orto e alla scuola della Misercordia vecchia per\u00f2 falsificati nell'Ottocento dall'inserzione delle squadrature in trachite anzich\u00e9 in pietra d'Istria..\n\u00c8 comunque da rilevare che in alcuni rilevanti casi si ebbe la capacit\u00e0 di alternare la pietra d'Istria alla trachite non tanto per definire con delle strisce bianche le pertinenze delle propriet\u00e0 o dei percorsi quanto per creare un ornamento con un complesso disegno. \u00c8 il precoce caso del sagrato di San Giorgio maggiore col suo fitto intreccio di quadrati e ottagoni imitato nel 1730 dal Massari ai Gesuati o il pi\u00f9 processionale disegno del Tirali realizzato tra il 1722 e il 1734 per la Piazza San Marco.\nAnche la citt\u00e0 di Trieste \u00e8 stata pavimentata in stile veneziano con i \"masegni\", come pure Rovigno in Istria."}
{"id": "8325141", "revid": "486946", "url": "https://it.wikipedia.org/wiki?curid=8325141", "title": "Bandiera dell'Emilia-Romagna", "text": ""}
{"id": "8325158", "revid": "767487", "url": "https://it.wikipedia.org/wiki?curid=8325158", "title": "Peter Wtewael", "text": "Biografia.\nFiglio maggiore del pittore Joachim Wtewael e fratello di Johan Wtewael, apprese l'arte della pittura dal padre. \nSuddivise i suoi interessi tra il lavoro e la politica. Nel settembre 1635, infatti, ader\u00ec alla Chiesa riformata e ci\u00f2 gli permise di prendere il posto dell'anziano padre nel Consiglio della citt\u00e0 nell'ottobre 1636. Nel 1642, inoltre, assunse la posizione del cognato morto come magistrato di corte, mantenendola per molti anni. Divenne anche diacono e anziano nella sua chiesa. Come suo fratello Johan rimase scapolo e visse nella casa dei suoi genitori. Non risulta che abbia mai aderito alla Corporazione di San Luca di Utrecht.&lt;br&gt;\nAttivo nella sua citt\u00e0 natale, rappresent\u00f2 principalmente soggetti storici, mitologici, religiosi (cristiani) e realizz\u00f2 nature morte. Rare alcune sue composizioni di genere ambientate in cucina, come ad esempio \"Scena in cucina\" del 1620 circa, simile nella struttura a quelle di Cornelis Jacobsz Delff, Pieter Cornelisz van Rijck e Floris van Schooten. Il suo stile, inizialmente molto simile a quello del padre appreso probabilmente con la realizzazione di copie delle sue opere, mut\u00f2 a partire dal 1620, assimilando caratteristiche dai dipinti di Abraham Bloemaert e di Gerrit van Honthorst."}
{"id": "8325162", "revid": "474175", "url": "https://it.wikipedia.org/wiki?curid=8325162", "title": "Stadio Karol Wojty\u0142a", "text": "Lo stadio Karol Wojty\u0142a, precedentemente Stadio Alfaterno, \u00e8 il principale impianto sportivo di Nocera Superiore.\nUbicazione e struttura.\nCostruito nella frazione di Pecorari, attualmente presenta due settori: una tribuna da circa mille posti e una gradinata da duecento. Inoltre \u00e8 munita di met\u00e0 pista d'atletica in tartan, diverse aree spogliatoio e di botteghini per i biglietti. Attualmente l'impianto \u00e8 in parte inagibile.\nStoria.\nLo stadio fu costruito nei primi anni '70 col nome di \"Stadio Alfaterno\", chiaro riferimento a Nuceria Alfaterna, nome con la quale era conosciuta anticamente la citt\u00e0. Inizialmente la struttura era spartana: con un campo in terra battuta ed un solo spalto di legno. In principio ospitava le realt\u00e0 minori di Nocera Superiore (come ad esempio l'InterNocera), fu dalla fine degli anni '80, quando l'amministrazione comunale ammodern\u00f2 la struttura, che l'impianto ospit\u00f2 anche le gare della Libertas Alfaterna, militante all'epoca in Promozione. Nel campionato di Eccellenza 91-92, con la Libertas che si trasfer\u00ec allo Stadio San Francesco d'Assisi, la Nocerina fu relegata dai tifosi, delusi ed esasperati dagli scarsi risultati, a terminare il campionato proprio all'Alfaterno.\nSuccessivamente, il club rossonero user\u00e0, a periodi alterni, la struttura per gli allenamenti o per le gare del settore giovanile fino al 2018. Lo stadio fu totalmente rimaneggiato nel 2006 assumendo il moderno aspetto, inoltre la struttura fu intitolata all'appena scomparso pontefice Karol Wojty\u0142a.\nNel 2009 divenne anche la struttura principale della Real Nocera Superiore, squadra che nelle stagioni 2010-2011 e Serie D 2011-2012 gioco le sue gare interne di Serie D in questa struttura.\nDal 2012, inoltre, ospita in maniera alterna le gare della rifondata Alfaterna.\nNel campionato di Eccellenza Campania 2014-2015 ha ospitato, per la seconda volta nella sua storia, le gare interne della . Il club rossonero poi abbandoner\u00e0 la struttura (dichiarata in parte inagibile), spostandosi allo Stadio Pasquale Novi di Angri.\nNel 2016 la struttura fu presa in gestione dalla \" Sporting Girls Nocerina\", la societ\u00e0 abbandoner\u00e0 poi la gestione, ritornando poi nel 2019 col nome di \"Fortitudo Nocerina\".\nA fine 2019, il gestore dell'impianto risulta essere l'ex calciatore Raffaele Sergio.\nAttualmente ospita le gare interne dell'Alfaterna Calcio (Eccellenza), della formazione pecorarese F3 (Seconda Categoria) e dell'Atletico Nuceria (Terza Categoria), squadra della vicina Materdomini.\nDal 2021 \u00e8 anche lo stadio di casa dell'ASD Nocera Superiore, squadra legata alla Raffaele Sergio Academy, che ha in gestione la struttura."}
{"id": "8325167", "revid": "72396", "url": "https://it.wikipedia.org/wiki?curid=8325167", "title": "C. W. Stoneking", "text": "Biografia.\nHa suonato con Jools Holland nella sua trasmissione 'Too late with Jools Holland\". Stoneking ha cantato nel terzo album in studio del cantautore americano Jack White, Boarding House Reach. Parlando di Stoneking Jack White ha dichiarato in un'intervista \"Mi piace cos\u00ec tanto la sua voce che cambierei la mia con la sua se mai fosse possibile. Sembra che venga da una nave fantasma. \u00c8 semplicemente bellissima\u201d. \nNel dicembre C. W. Stoneking 2018 ha realizzato un duetto vocale interpretando \u2018Silent Night\u2019 insieme a Josh Homme, cantante dei Queens of the Stone Age. \nTra il 2011 e il 2019 ha suonato anche in Italia in piccoli club.\nStile.\nIl suo stile si rif\u00e0 al blues delle origini, alla musica Calypso, allo swing tradizionale di New Orleans. A dispetto delle sue origini caucasiche il timbro vocale di Stoneking, scuro e graffiato, pu\u00f2 essere scambiato per quello di un cantante blues afroamericano degli anni quaranta. Suona la chitarra e il banjo.\nDiscografia.\nAlbum.\nC.W. Stoneking (1998)\nC.W. Stoneking &amp; The Blue Tits (live) (1999)\nKing Hokum - King Hokum Records (KHR 01) (marzo 2005)\nMississippi &amp; Piedmont Blues 1927\u20131941 - King Hokum Records (2006)\nJungle Blues - King Hokum Records (KHR02) (20 ottobre 2008)\nGon 'Boogaloo - King Hokum Records / Caroline Australia (17 ottobre 2014)\nSingoli.\nRich Man's Blues / Maggie Mae - Evangelist Records (EV002) (aprile 2012) Solo vinile, 45 e 78 giri / min\nCollaborazioni.\nHiram e Huddie - Vol. 1 &amp; 2 - Hillgrass Bluebilly Records (3 marzo 2009) (\"A New Orleans\")"}
{"id": "8325181", "revid": "6923", "url": "https://it.wikipedia.org/wiki?curid=8325181", "title": "Lew Gallo", "text": "\u00c8 noto soprattutto per il ruolo del maggiore Joseph Cobb nella serie \"12 O'Clock High\", prodotta dall'ABC negli anni'60 e ambientata durante la Seconda guerra mondiale.\nBiografia.\nGallo nacque a Mount Kisco, New York, e prest\u00f2 servizio come fante durante la guerra di Corea.\nApparve in numerose serie TV tra cui \"Gli uomini della prateria\", \"Il dottor Kildare\", \"Lost in Space\", \"F.B.I.\", \"Gunsmoke\", \"Ai confini della realt\u00e0\", \"Perry Mason\", \"Tales of Wells Fargo\", \"Combat!\", \"Get Smart\", \"Kronos - Sfida al passato\". Recit\u00f2 inoltre nei film \"\" (1959), \"Colpo grosso\" (1960), \"PT 109 - Posto di combattimento!\" (1963).\nGallo apparve a Broadway nella commedia \"Will Success Spoil Rock Hunter?\" (1955).\nCome produttore, lavor\u00f2 a serie come \"Quella strana ragazza\", \"Love, American Style\", \"La signora e il fantasma\" e \"Mike Hammer investigatore privato\".\nGallo mor\u00ec l'11 giugno 2000 a Los Angeles, California, all'et\u00e0 di 71 anni. Era sposato da 42 anni con la produttrice televisiva Lillian Gallo, dalla quale ebbe due figli, Mary Ann e Tom."}
{"id": "8325185", "revid": "729019", "url": "https://it.wikipedia.org/wiki?curid=8325185", "title": "Ben Toolis", "text": "Biografia.\nNato a Brisbane, in Australia, Toolis pratic\u00f2 a livello giovanile la pallavolo giocando nelle selezioni under-18 e under-20 dell'Australia, alternando questo sport al rugby a 15.\nNell'agosto 2013 Ben Toolis, insieme al fratello gemello Alex, anche lui rugbista attivo nel ruolo di seconda linea, approd\u00f2 in Scozia unendosi all'. Ceduto in prestito al , torn\u00f2 poi al suo club per concludere la stagione. A partire dall'annata successiva cominci\u00f2 a giocare pi\u00f9 stabilmente con l'Edimburgo e nel febbraio 2015 debutt\u00f2 con la affrontando a Murrayfield l', nell'ambito del Sei Nazioni. Ci\u00f2 fu reso possibile grazie alle origini scozzesi della madre Linda, nata nel Lanarkshire. Fu convocato pure per disputare la ."}
{"id": "8325207", "revid": "57342", "url": "https://it.wikipedia.org/wiki?curid=8325207", "title": "The Father - Nulla \u00e8 come sembra", "text": "The Father - Nulla \u00e8 come sembra (\"The Father\") \u00e8 un film del 2020 diretto da Florian Zeller, al suo esordio alla regia.\nInterpretato da Anthony Hopkins ed Olivia Colman, \u00e8 l'adattamento cinematografico della pi\u00e8ce teatrale dello stesso Zeller \"Il padre\" (2012), gi\u00e0 portata sul grande schermo da Philippe Le Guay in \"Florida\" (2015).\nTrama.\nAnne fa visita nel suo appartamento al padre Anthony, dopo che lui, che ha la demenza senile e dimentica costantemente gli eventi importanti della sua vita e dove sono riposte le sue cose, si \u00e8 mostrato ostile con la nuova badante. Egli dice ad Anne che pensa che la badante gli abbia rubato l'orologio e che non lascer\u00e0 mai il suo appartamento; la figlia gli dice che ha intenzione di lasciare Londra per trasferirsi a Parigi con il nuovo compagno, cosa che confonde Anthony dato che afferma che lei \u00e8 sposata con James, ma Anne gli ricorda che sono divorziati da cinque anni. Il giorno dopo Anthony vede in casa uno sconosciuto, Paul, ed \u00e8 confuso dal fatto che viva nel suo appartamento. Paul afferma che \u00e8 Anthony a vivere con lui e Anne. Quando la figlia torna dal supermercato con il pollo per la cena, appare ad Anthony come una donna diversa dalla Anne che lui ricordava. Questo lo confonde fino alla frustrazione.\nAnne fissa un colloquio con una nuova badante, Laura, a cui l'uomo dice di essere stato un ballerino professionista e di non aver bisogno di nessuna assistenza. Anthony afferma poi che lei gli ricorda l'altra sua figlia Lucy, con la quale non parla da mesi per motivi a lui ignoti. Anthony racconta a Laura di quanto sia orgoglioso di Lucy, che \u00e8 una pittrice. In un secondo momento, Laura invece gli dice che \u00e8 molto dispiaciuta per l'incidente di Lucy, al che Anthony risponde di non sapere a cosa si riferisca. A quel punto la donna lascia perdere l'argomento e gli fa prendere le sue medicine. Successivamente si scopre che Anthony vive da Anne e Paul, pur credendo di vivere ancora nel suo appartamento. La notte in cui Anne torna con il pollo dal supermercato, lei e Paul hanno una discussione su una vacanza in Italia che hanno dovuto cancellare a causa del comportamento ostile di Anthony nei confronti della badante. Un uomo sconosciuto chiede ad Anthony per quanto tempo abbia ancora intenzione di rimanere nel loro appartamento a infastidire tutti e finisce per schiaffeggiare Anthony fino a farlo piangere.\nAnthony si sveglia nella sua stanza ed esce dall'appartamento, ritrovandosi nel corridoio di un ospedale, dove ricorda che sua figlia Lucy \u00e8 morta proprio in ospedale in seguito a un incidente d'auto. Vede il suo corpo insanguinato e si sveglia in una camera da letto completamente diversa, in una casa di cura. La sua infermiera, Catherine, lo assiste e lo informa che Anne si \u00e8 trasferita a Parigi con Paul e gli fa visita occasionalmente nei fine settimana. Anthony ha un crollo emotivo per la sua incapacit\u00e0 di capire il mondo e per la scomparsa di Anne; l'uomo afferma di volere sua madre e che sta \"perdendo le sue foglie\", scoppiando a piangere. Catherine lo consola e gli dice di vestirsi, cos\u00ec potr\u00e0 accompagnarlo al parco pi\u00f9 tardi per gioire di una gradevole giornata di sole. Il film finisce con un'inquadratura di foglie su un albero.\nDistribuzione.\nIl film \u00e8 stato presentato in anteprima al Sundance Film Festival 2020 il 27 gennaio 2020. Doveva essere distribuito nelle sale cinematografiche britanniche da Lionsgate a partire dall'8 gennaio 2021 e in quelle francesi dal 7 aprile. Tuttavia, a seguito della nuova ondata della pandemia di Covid-19, \u00e8 stato necessario spostare ulteriormente la data di uscita nel Regno Unito prevista ora per l'11 giugno 2021. La data di uscita negli Stati Uniti \u00e8 fissata invece al 26 febbraio in cinema selezionati di New York e Los Angeles. In Italia, il film \u00e8 uscito il 20 maggio."}
{"id": "8325209", "revid": "1521701", "url": "https://it.wikipedia.org/wiki?curid=8325209", "title": "Stemma dell'Emilia-Romagna", "text": ""}
{"id": "8325211", "revid": "599013", "url": "https://it.wikipedia.org/wiki?curid=8325211", "title": "Markus Poom", "text": "Biografia.\n\u00c8 nato in Inghilterra nel periodo in cui il padre, Mart Poom, giocava per il .\nCaratteristiche tecniche.\n\u00c8 un centrocampista centrale.\nCarriera.\nNazionale.\nL'11 gennaio 2019 ha esordito con la nazionale estone disputando l'amichevole persa 2-1 contro la ."}
{"id": "8325218", "revid": "287204", "url": "https://it.wikipedia.org/wiki?curid=8325218", "title": "Austin Spurs 2018-2019", "text": "La stagione 2018-19 degli Austin Spurs fu la 18\u00aa nella NBA D-League per la franchigia.\nGli Austin Spurs arrivarono terzi nella \"Southwest Division\" con un record di 20-30, non qualificandosi per i play-off."}
{"id": "8325219", "revid": "767487", "url": "https://it.wikipedia.org/wiki?curid=8325219", "title": "Suphanat Mueanta", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile del , ha esordito in prima squadra il 25 aprile 2018 disputando l'incontro di Thai League 1 vinto 2-1 contro il .\nNazionale.\nIl 5 giugno 2019 ha esordito con la Nazionale thailandese disputando l'amichevole persa 1-0 contro la .\nStatistiche.\n\"Statistiche aggiornate al 6 febbraio 2020\"."}
{"id": "8325240", "revid": "767487", "url": "https://it.wikipedia.org/wiki?curid=8325240", "title": "Slittino ai III Giochi olimpici giovanili invernali - Staffetta mista", "text": "Nello slittino ai III Giochi olimpici giovanili invernali di Losanna 2020 la gara della staffetta mista si \u00e8 tenuta il 20 gennaio a Sankt Moritz, in Svizzera, sulla pista Olympia Bobrun St. Moritz\u2013Celerina.\nSin dalla prima rassegna olimpica di la staffetta mista \u00e8 composta da tre frazioni: singolo femminile, singolo maschile e doppio; in quest'ultima disciplina la coppia la poteva essere interamente maschile o femminile, a discrezione della squadra partecipante.\nHanno preso parte alla competizione 52 atlete/i in rappresentanza di 17 differenti nazioni, divisi in 12 compagini e delle quali quattro erano costituite da atleti appartenenti a federazioni differenti; una di esse non si \u00e8 presentata alla partenza. La medaglia d'oro \u00e8 stata conquistata dalla squadra russa formata da Djana Loginova, Pavel Repilov, Michail Karnauchov e Jurij \u010cirva, davanti alla compagine tedesca composta da Merle Fr\u00e4bel, Timon Grancagnolo, Moritz J\u00e4ger e Valentin Steudte, medaglia d'argento, e a quella lettone costituita da Just\u012bne Maskale, Gints B\u0113rzi\u0146\u0161, Kaspars Rinks e Ardis Liepi\u0146\u0161, bronzo.\nRisultato.\nData: Luned\u00ec 20 gennaio 2020\nOra locale: 09:30\nPista: Olympia Bobrun St. Moritz\u2013Celerina\nLegenda:"}
{"id": "8325243", "revid": "767487", "url": "https://it.wikipedia.org/wiki?curid=8325243", "title": "Friso Nijboer", "text": "Grande Maestro Internazionale dal 1996, ha partecipato con i Paesi Bassi a sei edizioni delle olimpiadi degli scacchi dal 1996 al 2002, con il risultato complessivo di +18 \u201314 =21 e a quattro campionati europei a squadre, nei quali ha vinto due medaglie d'oro, una di squadra e una individuale, nel campionato del 2001. \nHa vinto tre volte il gruppo B del torneo di Wijk aan Zee: nel 1989, 1994 (ex \u00e6quo con Lars Bo Larsen) e 1997 (ex \u00e6quo con Paul van der Sterren).\nHa vinto due edizioni del torneo di Vlissingen (2002 e 2005), e il Festival di Nancy nel 2005. \nHa raggiunto il massimo rating Elo in ottobre 2006, con 2641 punti."}
{"id": "8325247", "revid": "124124173", "url": "https://it.wikipedia.org/wiki?curid=8325247", "title": "Burnley Football Club 2019-2020", "text": "Questa voce raccoglie tutte le informazioni riguardanti il Burnley Football Club nelle competizioni ufficiali della stagione 2019-2020.\nRosa.\n\"Rosa e numerazione aggiornata al 31 gennaio 2020.\"\n \n "}
{"id": "8325249", "revid": "599013", "url": "https://it.wikipedia.org/wiki?curid=8325249", "title": "Mohammadali Esteki", "text": "Biografia.\nNato in Iran, si trasferisce in Italia con la famiglia in giovane et\u00e0 dove nasce e cresce sportivamente nelle giovanili del Modena rugby. \nEsordisce in prima squadra durante la stagione 2015/2016 in Serie B contribuendo alla vittoria della squadra segnando una meta nel finale.\nNella stagione 2016/2017 colleziona 22 presenza segnando 13 mete sempre con la maglia del Modena rugby.\nNel 2017 viene ingaggiato da I Medicei, diventando cos\u00ec il primo persiano a esordire in TOP10.\nNel 2020, dopo tre stagioni ai Medicei, \u00e8 passato alla S.S. Lazio Rugby militante in TOP10\nNell'estate del 2021 viene annunciato il suo passaggio dalla S.S. Lazio Rugby al per la stagione di TOP10 2021/2022"}
{"id": "8325252", "revid": "1478699", "url": "https://it.wikipedia.org/wiki?curid=8325252", "title": "Mario Gioda", "text": ""}
{"id": "8325255", "revid": "122017686", "url": "https://it.wikipedia.org/wiki?curid=8325255", "title": "Chiesa di Maria Santissima della Misericordia e Santa Fede", "text": "La chiesa di Maria Santissima della Misericordia e Santa Fede \u00e8 luogo di culto cattolico situato nel quartiere di San Fruttuoso, in via Don Orione, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di San Fruttuoso dell'arcidiocesi di Genova.\nStoria e descrizione.\nConosciuta semplicemente come chiesa di Santa Fede, si trova in corso Sardegna.\nLa chiesa, che riprende il titolo parrocchiale della soppressa chiesa omonima che si trovava nel quartiere di Pr\u00e8, fu costruita nel 1932 su progetto dell'architetto Piero Barbieri e inaugurata il 18 dicembre dello stesso anno dal cardinale di Genova Carlo Dalmazio Minoretti, che gi\u00e0 nel 1926 aveva costituito la nuova parrocchia, decretando nello stesso tempo la soppressione della vecchia parrocchia di Santa Fede, che fu accorpata a quella di San Sisto.\nLa chiesa, consacrata il 10 maggio 1952 dal cardinale Giuseppe Siri, conserva opere provenienti dall'omonima chiesa soppressa e dall'oratorio di San Tommaso di Pr\u00e8, nella maggior parte di artisti genovesi del Seicento. Tra queste \"San Tommaso condannato al fuoco\" e \"Predica di san Tommaso al re delle Indie\" di Giovanni Andrea De Ferrari, \"Transeverberazione di santa Teresa\" di Gregorio De Ferrari, \"Battesimo dei Re Magi\" di Giovanni Andrea Ansaldo, \"San Tommaso riceve la cintola dalla Madonna\" di Giovanni Battista Carlone, \"Crocifisso e la Maddalena\" di Giulio Benso.."}
{"id": "8325256", "revid": "110679085", "url": "https://it.wikipedia.org/wiki?curid=8325256", "title": "Kathleen O'Rourke", "text": ""}
{"id": "8325259", "revid": "1924342", "url": "https://it.wikipedia.org/wiki?curid=8325259", "title": "Sickness", "text": "Sickness \u00e8 un singolo del gruppo musicale statunitense Grey Daze, pubblicato il 6 febbraio 2020 come secondo estratto dal terzo album in studio \"Amends\".\nDescrizione.\nTraccia d'apertura dell'album, il testo \u00e8 basato su una storia legata al frontman Chester Bennington quando aveva quindici anni, periodo in cui era vittima di bullismo e di conseguenti pestaggi.\nUna prima versione di \"Sickness\" fu registrata e inclusa nel secondo album \"...No Sun Today\", uscito nel 1997 e caratterizzata da sonorit\u00e0 prettamente grunge. La versione presente in \"Amends\" si differenzia per un arrangiamento pi\u00f9 moderno e arricchito dai sintetizzatori, oltre che dalla partecipazione alla chitarra di Page Hamilton degli Helmet.\nVideo musicale.\nDiretto da Nico Poalillo e Brandon Rottman, il videoclip rispecchia il testo del brano e mostra un giovane skateboarder vittima di bullismo che trova conforto scrivendo su un libro e guardando filmati dei Grey Daze in concerto."}
{"id": "8325268", "revid": "287204", "url": "https://it.wikipedia.org/wiki?curid=8325268", "title": "Oklahoma City Blue 2018-2019", "text": "La stagione 2018-19 degli Oklahoma City Blue fu la 18\u00aa nella NBA D-League per la franchigia.\nGli Oklahoma City Blue vinsero la \"Midwest Division\" con un record di 34-16. Nei play-off vinsero il primo turno con i Salt Lake City Stars (1-0), perdendo poi la semifinale di conference con i Santa Cruz Warriors (1-0)."}
{"id": "8325277", "revid": "599013", "url": "https://it.wikipedia.org/wiki?curid=8325277", "title": "\u017dan \u017du\u017eek", "text": "Carriera.\nIn carriera ha giocato 12 partite di qualificazione per l'Europa League, realizzandovi anche una rete."}
{"id": "8325278", "revid": "1143375", "url": "https://it.wikipedia.org/wiki?curid=8325278", "title": "Minari (film)", "text": ""}
{"id": "8325281", "revid": "253269", "url": "https://it.wikipedia.org/wiki?curid=8325281", "title": "Minnie Marx", "text": "Era la madre dei fratelli Marx, gruppo comico di vaudeville che raggiunse la fama durante gli anni venti a Broadway e successivamente a Hollywood con una serie di commedie di successo. Era anche la sorella del comico Al Shean, star del vaudeville .\nBiografia.\nNacque Miene Sch\u00f6nberg a Dornum, Confederazione germanica, da Fanny Salomons (1829\u20131898) e Levy \"Lafe\" Sch\u00f6nberg (1823\u20131919), membri della locale comunit\u00e0 ebraica. Suo padre era un ventriloquo, mentre sua madre era un'arpista yodel. Suo fratello minore, Abraham Elieser, nato nel 1868, divenne famoso come Al Shean. Intorno al 1880 la famiglia emigr\u00f2 a New York City, dove nel 1884 Minnie spos\u00f2 Samuel \"Frenchie\" Marx, dal quale ebbe sei figli: Manfred nel 1886 (morto all'et\u00e0 di sette mesi), Leonard (Chico) nel 1887, Adolph, che cambi\u00f2 poi il proprio nome in Arthur (Harpo), nel 1888, Julius Henry (Groucho) nel 1890, Milton (Gummo) nel 1897 e Herbert (Zeppo) nel 1901.\nDurante il periodo in cui lavor\u00f2 per lanciare i suoi figli nel mondo dello spettacolo, prese il nome di Minnie Palmer, in modo che gli impresari teatrali non sapessero che l'agente che rappresentava i fratelli Marx era la loro madre. Le biografie e le testimonianze scritte lasciate dai figli confermano che Minnie fu la forza trainante e la vera artefice dell'affermazione dei fratelli Marx, l'unica persona in grado di promuoverne il talento artistico e di trattare con le compagnie teatrali per i loro ingaggi. In omaggio a lei, tutte le nipoti vennero battezzate con nomi inizianti con la lettera 'M': Maxine, figlia di Chico; Minnie, figlia di Harpo, Miriam e Melinda, figlie di Groucho.\nSuonatrice di arpa come sua madre e suo figlio Harpo, Minnie visse abbastanza per vedere i suoi figli affermarsi come stelle del cinema con il film \"Noci di cocco\" (1929), trasposizione per il grande schermo del loro precedente successo teatrale \"The Cocoanuts\". Mor\u00ec improvvisamente di infarto il 13 settembre 1929.\nNei media.\nMinnie Marx e alcuni dei suoi figli appaiono brevemente come personaggi nel romanzo \"Carter Beats the Devil\" di Glen David Gold, in cui \u00e8 identificata come Minnie Palmer. \u00c8 stata anche il personaggio principale del musical teatrale \"Minnie's Boys\", scritto da Arthur Marx, figlio di Groucho, spettacolo in cui il suo ruolo \u00e8 stato interpretato da Shelley Winters."}
{"id": "8325286", "revid": "547992", "url": "https://it.wikipedia.org/wiki?curid=8325286", "title": "Visite ufficiali di Giuseppe Conte", "text": "Di seguito l'elenco delle visite ufficiali del Presidente del Consiglio Giuseppe Conte."}
{"id": "8325290", "revid": "12458", "url": "https://it.wikipedia.org/wiki?curid=8325290", "title": "Area metropolitana di Treviso", "text": "La Comunit\u00e0 metropolitana di Treviso \u00e8 un'area metropolitana, costituita dall'area urbana avente come fulcro il comune di Treviso. Essa conta una popolazione di 265.485 abitanti e si estende su una superficie di 401,89 km\u00b2 con una densit\u00e0 di popolazione pari a 660.59 ab/km\u00b2.\nQuest'area urbana \u00e8 meno popolosa di quella di Venezia e quella di Padova ma il suo concepimento fu necessario per la creazione di un'unica grande area metropolitana del veneto orientale, la cosiddetta PaTreVe, che sar\u00e0 la quarta area metropolitana pi\u00f9 grande d'Italia dopo quella di Milano, di Napoli e di Roma.\nIl comune di Scorz\u00e8 pur essendo in provincia di Venezia all'epoca non ader\u00ec per Venezia, optando bens\u00ec a Treviso. La questione \u00e8 passata in secondo piano con l'avanzamento dell'idea della PaTreVe.\nComuni dell'area metropolitana di Treviso.\nLista dei comuni parte dell'area metropolitana cittadina, basata sull'adesione al PATI, sull'agglomerato di Treviso dell'ARPA e sulla rete di trasporti urbani.\nTrasporti.\nStrade e autostrade.\nL'area metropolitana ha solo una strada extraurbana principale a sud della citt\u00e0, la Tangenziale di Treviso che si tratta della variante della ex SS 53 \"Postumia\" la quale collega Paese, Quinto di Treviso, Frescada, Dosson, Casier, Silea e Lanzago, oltre ai sobborghi di San Giuseppe, San Lazzaro e San't Antonino. Termina al casello di Treviso SUD.\nI lavori per il prolungamento verso nord, per il cosiddetto \"quarto lotto\" o \"tangenziale ovest\" sono stati accordati e sono in attesa di finanziamenti, collegheranno Paese a Castagnole e i sobborghi di Monigo e Santa Bona, ma soprattutto allacceranno l'opera alla SR 348 \"Feltrina\".\nUn ulteriore prolungamento verso est collegherebbe i comuni collocati a nord, quali Ponzano Veneto (Merlengo e Paderno), Villorba (Lancenigo e Fontane) ed infine Carbonera (Pezzan) per finire al casello di Treviso NORD.\nGli altri comuni sono raggiungibili tramite la viabilit\u00e0 ordinaria, in particolare:\nL'area metropolitana \u00e8 servita da due autostrade e da una superstrada a pedaggio:\nFerrovie.\nL'area metropolitana \u00e8 attraversata da molte linee:\nInoltre la ex Ferrovia Treviso-Ostiglia, soppressa nel 1987, \u00e8 stata trasformata in pista ciclabile.\nProgetto S.F.M.R..\nL'area dovrebbe essere interessata dal progetto regionale del sistema ferroviario metropolitano regionale, in particolare la linea per Venezia, ma in futuro anche quella per Castelfranco Veneto e Conegliano. Treviso rappresenta una delle stazioni principali per l'interscambio dei convogli metropolitani.\nAeroporti.\nL'Aeroporto Antonio Canova di Treviso \u00e8 collocato lungo la \"Noalese\" tra Quinto di Treviso e l'omonima citt\u00e0. I voli che lo interessano sono prevalentemente low-cost, nazionali e continentali, \u00e8 stato concepito come secondo terminal al pi\u00f9 grande e trafficato Marco Polo di Venezia dove i voli hanno destinazioni intercontinentali. La gestione infatti \u00e8 del gruppo SAVE, la stessa del Marco Polo.\nTrasporto pubblico.\nIl sistema del trasporto pubblico \u00e8 gestito interamente da Mobilit\u00e0 di Marca (M.O.M.) e comprende corse urbane all'interno dell'area metropolitana ed extraurbane.\nAltre societ\u00e0 di trasporti, oltre a Mobilit\u00e0 di Marca, qualiActv e ATVO gestiscono le linee extraurbane su gomma."}
{"id": "8325291", "revid": "1310927", "url": "https://it.wikipedia.org/wiki?curid=8325291", "title": "Jeppe Kj\u00e6r", "text": "Carriera.\nHa giocato nella massima serie danese."}
{"id": "8325292", "revid": "110157", "url": "https://it.wikipedia.org/wiki?curid=8325292", "title": "Chiesa dei Diecimila Martiri Crocifissi", "text": "La chiesa di Diecimila Martiri Crocifissi \u00e8 luogo di culto cattolico situato nel quartiere di San Fruttuoso, in via Canevari, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di San Fruttuoso dell'arcidiocesi di Genova.\nStoria e descrizione.\nL'attuale chiesa del Borgo Incrociati, intitolata ai Diecimila Martiri Crocifissi, fu costruita negli anni 1933-1934, ma nel borgo esisteva da tempi remoti una chiesa, detta di Santa Maria di Bisagno, di cui si hanno notizie dal 1191, quando ne presero possesso i Canonici ospitalieri crociferi detti popolarmente Incrociati, che vi rimasero fino al XV secolo quando, nel 1411, fu data in commenda al cardinale Lodovico Fieschi.\nLa chiesa fu restaurata nel 1546 e ricostruita, ampliandola, nel 1750; fu eretta in parrocchia e prevostura nel 1776 dall'arcivescovo Giovanni Lercari. Quando nel 1811 furono aboliti i due vicini oratori del Crocifisso e del Carmine tutti i loro arredi sacri furono consegnati alla parrocchia; tra questi il settecentesco \"altare del Crocefisso\", opera di Gerolamo del Canto.\nNel 1933 fu decisa la costruzione della nuova chiesa nella via Canevari, inaugurata il 14 ottobre 1934 dal cardinale Carlo Dalmazio Minoretti e consacrata il 20 giugno 1958. La vecchia chiesa fu demolita nel 1940."}
{"id": "8325293", "revid": "169529", "url": "https://it.wikipedia.org/wiki?curid=8325293", "title": "The Incredible Jewel Robbery", "text": "The Incredible Jewel Robbery \u00e8 un episodio del programma televisivo della CBS \"General Electric Theater\", andato in onda l'8 marzo 1959. Fu la prima apparizione dei tre fratelli Marx in una stessa produzione da \"Una notte a Casablanca\" del 1946, sebbene fossero apparsi individualmente in \"L'inferno ci accusa\" nel 1957, e gi\u00e0 in coppia in \"Love Happy\" nel 1949 (Chico e Harpo appaiono insieme; Groucho \u00e8 in una breve ripresa con Harpo nella scena dell'inseguimento, e Chico \u00e8 in un filmato nell'ufficio di Groucho). \"The Incredible Jewel Robbery\" sarebbe stata la loro ultima apparizione televisiva congiunta.\nTrama.\nHarpo e Chico interpretano Harry e Nick, due aspiranti rapinatori che cercano di compiere una rapina di gioielli. Chico allora indossa un'uniforme della polizia e Harpo un costume da Groucho Marx. Quando vengono catturati e messi in una schiera di poliziotti, il vero Groucho si presenta e viene immediatamente scambiato come il ladro. Groucho quindi pronuncia l'unica battuta del personaggio, altrimenti silenzioso: \u00abWe won't talk until we see our lawyer!\u00bb\" Tutti fuggono e l'anatra de \"You Bet Your Life\" si abbassa con \"The End\" nel becco.\nCBS spieg\u00f2 lo spettacolo come segue: \u00abSe guardi lo spettacolo vedrai un volto familiare dotato di baffi [...]. A causa dei suoi termini contrattuali (Groucho stava ancora facendo \" You Bet Your Life \" su NBC), il suo nome non pu\u00f2 essere menzionato, ma non \u00e8 Jerry Colonna.\u00bb"}
{"id": "8325301", "revid": "111433", "url": "https://it.wikipedia.org/wiki?curid=8325301", "title": "Nijord", "text": ""}
{"id": "8325315", "revid": "2039709", "url": "https://it.wikipedia.org/wiki?curid=8325315", "title": "Carlo Bollani", "text": "Biografia.\nEra figlio di Abbondio Bollani e di Lucia Pinchetti.\nDal 1761 venne registrato tra i cittadini di Castiglione delle Stiviere, dove ricopr\u00ec la carica di cancelliere censuario e architetto imperiale. Nel 1759 redasse una mappa dettagliata della citt\u00e0, contenente i vari tipi di coltivazione dei terreni e i principali edifici.\nMor\u00ec nel 1808."}
{"id": "8325316", "revid": "1310927", "url": "https://it.wikipedia.org/wiki?curid=8325316", "title": "Osama Akharraz", "text": "Carriera.\nHa giocato nella massima serie danese."}
{"id": "8325319", "revid": "125347686", "url": "https://it.wikipedia.org/wiki?curid=8325319", "title": "Nativit\u00e0 (Petrus Christus)", "text": "La Nativit\u00e0 \u00e8 un dipinto del pittore fiammingo Petrus Christus realizzato circa nel 1450 e conservato alla National Gallery of Art di Washington negli Stati Uniti d'America. Mostra la nascita di Ges\u00f9 con arcate a grisaglia e rilievi scolpiti nella tecnica del \"trompe-l'\u0153il\". Christus \u00e8 influenzato dalla prima generazione di artisti olandesi, in particolare Jan van Eyck e Rogier van der Weyden. \nIl pannello \u00e8 caratterizzato della semplicit\u00e0 e del naturalismo predominanti nell'arte di quel periodo. Posizionare gli archi come dispositivo di inquadratura \u00e8 un tipico espediente di van der Weyden, qui probabilmente preso in prestito dal \"Trittico di san Giovanni Battista\" e il \"Trittico di Miraflores\" dello stesso artista. Petrus Christus adatta questi motivi pittorici a una sensibilit\u00e0 unica della met\u00e0 del XV secolo: il pannello insolitamente grande - forse dipinto come una parte centrale dell'altare per un trittico - \u00e8 sfumato e visivamente complesso. Mostra la sua solita composizione armoniosa e l'impiego della prospettiva a un punto, particolarmente evidente nelle forme geometriche del tetto del capannone e nel suo audace uso del colore. \u00c8 una delle opere pi\u00f9 importanti di Christus. \nMax Friedl\u00e4nder attribu\u00ec definitivamente il panello in oggetto a Petrus Christus nel 1930, concludendo che \"in termini di portata e importanza, superiore a tutte le altre creazioni conosciute di questo maestro\". L'atmosfera generale \u00e8 di semplicit\u00e0, serenit\u00e0 e sobria raffinatezza. L'opera riflette il movimento \"Devotio moderna\" del XIV secolo e contiene un complesso simbolismo Cristiano, contrapponente - in maniera sottile - l'iconografia dell'Antico e del Nuovo Testamento. Le figure scolpite nell'arco raffigurano scene Bibliche di peccato e punizione, segnalando l'avvento del sacrificio di Cristo tramite un messaggio di vasta portata sulla \"Caduta e Redenzione dell'Umanit\u00e0\". \nAll'interno dell'arco, circondata da quattro angeli, si trova la Sacra Famiglia; pi\u00f9 oltre, un paesaggio si estende sullo sfondo lontano.Gli storici dell'arte hanno suggerito date di completamento che vanno dai primi anni del 1440 fino ai primi anni del 1460, con c. 1455 visto come il pi\u00f9 probabile. Il pannello fu acquisito da Andrew Mellon negli anni 1930, tra le diverse centinaia di opere nella sua collezione personale, poi donata alla National Gallery of Art di Washington. Ha subito danni ed \u00e8 stato restaurato nei primi anni 1990 per una mostra al Metropolitan Museum of Art.\nStoria.\nDatazione e stato di conservazione.\nLa datazione della Nativit\u00e0 \u00e8 stata a lungo fonte di dibattito tra gli studiosi. Le stime vanno dalla met\u00e0 del 1440 alla met\u00e0 del 1450 o - ancora - all'inizio della carriera di Christus fino a quando Rogier van der Weyden dipinse il Trittico di san Giovanni Battista circa nel 1455. Generalmente la met\u00e0 del 1450 sembra la pi\u00f9 accettata. Ainsworth lo considera, insieme alla \"Sacra Famiglia\" di Christus (attualmente a Kansas City), uno dei pi\u00f9 importanti a lui attribuiti e ritiene che appartenga alla sua opera successiva, risalente fino alla met\u00e0 del 1460. Prove come quando Christus si un\u00ec alla Confraternita dell'Albero Secco (circa i primi anni A.D. 1460) lo indica come un'opera successiva insieme al \"Ritratto di fanciulla\". Il suo uso della prospettiva e dell'assimilazione delle influenze precedenti di van Eyck e van der Weyden suggeriscono anche una data successiva. Inoltre, i tipi di viso pi\u00f9 morbidi utilizzati nella \"Nativit\u00e0\" sono tipici del lavoro successivo di Christus e suggeriscono una data intorno alla met\u00e0 del 1450. L'analisi tecnica (prove dendrocronologiche) suggerisce una data circa 1458, basato sulla data di abbattimento degli alberi. Christus dipinse altre due versioni della Nativit\u00e0: una a Bruges e l'altra a Berlino. La \"Nativit\u00e0\" di Bruges \u00e8 datata 1452: non si sa se la data sia stata aggiunta da Christus o durante un restauro - e l'analisi tecnica delle pennellate suggerisce che sia precedente alla \"Nativit\u00e0\" di Washington.\nLa determinazione della data di esecuzione si basa sull'analisi stilistica e sul grado di influenza di van der Weyden. La datazione dell'opera al 1440 si basa sull'idea che Christus prese in prestito pesantemente dall'influenza immediata di van der Weyden e Bouts. Sebbene alcune delle somiglianze siano innegabilmente sorprendenti e potrebbero essere attribuite al seguire un modello, il grado di raffinatezza nella \"Nativit\u00e0\" supera di gran lunga gli altri due pittori, secondo Ainsworth. Scrive che Bouts e van der Weyden \"si limitano a espandere la narrazione\" nel loro uso del motivo ad arco, mentre Christus mostra uno stretto rapporto tra causa ed effetto, tra peccato e redenzione: tutte innovazioni che quasi certamente si sono evolute pi\u00f9 tardi nella sua carriera, posizionando la data non prima rispetto alla met\u00e0 del 1450. \nIl sotto-disegno \u00e8 visibile attraverso una moderna analisi tecnica, che rivela il gruppo principale di figure e linee di contorno nelle pieghe e nel drappeggio degli abiti. Le ali degli Angeli alla sinistra di Maria sono visibili, ma non quelle a destra, probabilmente a causa della successiva verniciatura. Nel sottotono l'abito di Maria si estende fino alla sinistra dell'Angelo, ma apparentemente Christus cambi\u00f2 idea sulla sua esecuzione. \nIl lavoro ha subito danni: crepe nel punto in cui sono uniti tre pannelli di legno, perdita di vernice in alcune parti del motivo a crettatura e scolorimento delle vernici. La pi\u00f9 grande area di perdita di vernice si \u00e8 verificata sulla spalla di Giuseppe. L'abito di Maria \u00e8 stato completamente restaurato e ridipinto. Una certa perdita di vernice \u00e8 appena percettibile nelle aree intorno ai suoi capelli. In molte aree gli strati di vernice e il supporto sottostante restano in buone condizioni.\nLa \"Nativit\u00e0\" era una delle 13 opere appese alla mostra del Metropolitan Museum of Art del 1994, \"Petrus Christus: Renaissance Master of Bruges\". Ha subito un significativo restauro per l'occasione: i tecnici hanno rimosso la vernice eccessiva probabilmente risalente alla sua provenienza spagnola. L'aggiunta includeva la patena d'oro sull'abito di Maria, il pigmento sotto il Cristo Bambino e gli aloni sopra Maria e Ges\u00f9. Gi\u00e0 nel 1916, Friedl\u00e4nder mise in dubbio la presenza di aloni nell'opera di Christus, raramente osservati nella pittura Olandese dei Paesi Bassi nel XV secolo. Quando gli aloni furono attentamente esaminati, si scopr\u00ec che si trattava di aggiunte successive; prima della mostra sono stati rimossi da diversi dipinti, tra cui il \"Ritratto di un certosino\".\nProvenienza.\nIl dipinto \u00e8 oggi alla National Gallery of Art di Washington, DC, ad opera del finanziere di Pittsburgh Andrew Mellon alla fine degli anni 1930. Era uno dei 126 dipinti della sua collezione personale, donati alla galleria e venne esposto all'inaugurazione del museo nel marzo del 1941 - tre anni dopo la sua morte. Appartenne alla Se\u00f1ora O. Yturbe di Madrid, che lo vendette nel 1930 a Franz M. Zatzenstein, fondatore della Matthiesen Gallery di Berlino. Quell'aprile i Duveen Brothers, meno colpiti dal crollo del mercato azionario del 1929 rispetto ad altri rivenditori, pagarono a Zatzenstein \u00a3 30.000, in contanti, per il dipinto e lo vendettero immediatamente a Mellon. Un commerciante di solito doveva passare il lungo processo di invio di fotografie di un dipinto tramite una nave transatlantica ad un acquirente americano e quindi attendere una risposta; la transazione per la \"Nativit\u00e0\" fu eccezionale perch\u00e9 si tratt\u00f2 del primo dipinto, la cui fotografia venne trasmessa via cavo Marconi dall'Inghilterra all'America. Per evitare le tasse di esportazione dovute se il dipinto fosse stato spedito direttamente a New York, i Duveens presero una strada tortuosa: da Madrid alla Germania, poi a Parigi e in America. Nel 1936 fu acquisito dalla AW Mellon Educational and Charitable Trust e donato alla National Gallery un anno dopo. Date le sue dimensioni e il suo orientamento, il pannello era probabilmente destinato a stare da solo, ma potrebbe essere stato concepito come l'ala di una pala d'altare o trittico.Non \u00e8 tuttora noto chi abbia commissionato il pezzo o come sia arrivato in possesso di un proprietario spagnolo. Almeno la met\u00e0 dei noti patroni di Christus erano italiani o spagnoli, e spesso cambiava il suo stile per soddisfare il loro desiderio. Circa otto dei suoi dipinti - di cui circa 25 sono ancora esistenti - provengono, infatti, dall'Italia o dalla Spagna, dando credito alla speculazione di aver trascorso del tempo in entrambi in Paesi. Tuttavia l'esistenza del fiorente mercato di esportazione nella prima pittura a pannelli dei Paesi Bassi suggerisce allo stesso modo che avrebbe potuto essere dipinto a Bruges e trasportato a sud in un successivo momento.\nDescrizione.\nIl pannello misura 127,6 cm \u00d7 94,9 cm (50,2 pollici \u00d7 37,4 pollici): \u00e8 insolitamente grande per un dipinto a pannello singolo dei Paesi Bassi nel XV secolo. Copre quattro assi di quercia.Sebbene non vi siano prove di pannelli alari/laterali mancanti, le sue dimensioni suggeriscono che fosse una pala d'altare centrale di un grande trittico. Lo storico dell'arte Joel Upton scrive come con le sue dimensioni, stile, tono e composizione, Christus dipinse un'immagine \"Andachtsbild\", per via delle dimensioni monumentali simili a un ciborio. La distinzione tra le figure e lo spazio che li circonda \u00e8 caratteristica di Christus, cos\u00ec come la sua prospettiva a un punto. Il paesaggio di fondo \u00e8 tipicamente sereno, cos\u00ec come lo sono quelle che Upton descrive come \"affascinanti figure dalle dimensioni quasi da bambola che compongono il cast di personaggi\". \nIl pannello \u00e8 incastonato in un capannone racchiuso da due pilastri e un arco, realizzato in grisaglia a forma di scultura. Ogni pilastro \u00e8 sostenuto da una figura curva in rilievo (\"telamone\") alla base, che regge il peso sulle spalle. Su ogni pilastro si trovano statue di Adamo ed Eva, rispettivamente sulla sinistra e sulla destra. Una soglia di marmo collega le due strutture. Sugli angoli superiori dell'arco vi sono due pennacchi; gli archivolti contengono sei scene bibliche in rilievo dal Libro della Genesi, raffiguranti la caduta dell'uomo. In due di esse vi sono raffigurati Adamo ed Eva: la loro espulsione dal Paradiso e Adamo che coltiva la terra. Gli altri rappresentano: Caino, Abele e il loro sacrificio a Dio; Caino, che uccide Abele; Dio che appare ad Abele; Caino espulso nella Terra di Nod. Nel capanno, Maria e Giuseppe condividono un momento intensamente privato prima dell'Annunciazione ai pastori della nascita di Ges\u00f9 Bambino. Sono raffigurati in colori vivaci. Maria indossa una lunga tunica blu, Giuseppe un mantello rosso foderato di verde sopra una tunica marrone, mentre mantiene il cappello in mano. Guardano riverentemente la figura appena nata di Ges\u00f9 che giace sulla veste di Maria. I tratti di Maria hanno una dolcezza pi\u00f9 caratteristica rispetto ai successivi dipinti di Christus e notevolmente simile alla sua \"Madonna dell'albero secco\", secondo Maryan Ainsworth. In ginocchio in adorazione su entrambi i lati sono quattro piccoli angeli. \nGli animali sono visibili nelle bancarelle. Dietro di loro si scorge un muro fatiscente con tre basse finestre romaniche. Quattro pastori in abiti contemporanei del XV secolo chiacchierano amabilmente, appoggiati al muro, mentre guardano nel capanno. Due sono posizionati a sinistra e due a destra; in ogni coppia uno \u00e8 vestito di rosso e un altro di blu. Dietro il capanno c'\u00e8 una piccola collina, dove due pastori allevano pecore lungo un sentiero, e oltre si trova una tipica citt\u00e0 dei Paesi Bassi con al centro due strutture a cupola, che simboleggiano Gerusalemme e la Passione di Cristo. Il grande edificio a cupola \u00e8 basato sul Santo Sepolcro di Gerusalemme, una replica che la famiglia Adornes costru\u00ec a Bruges nel 1427, chiamata la cappella di Gerusalemme. Uno stormo di oche \u00e8 visibile in alto nel cielo attraverso le capriate del tetto.\nLa luce splende nella tettoia dall'esterno attraverso le finestre basse. Il tipo di ombre dipinte suggerisce l'alba di un nuovo giorno. I quattro spettatori nella parte posteriore sono in luce e ombra, particolarmente evidente sulla faccia dell'uomo secondo da destra. Qui Christus prende in prestito e adopera un dispositivo ottico dal lavoro dei suoi predecessori Jan van Eyck e Rogier van der Weyden, ma \u00e8 pi\u00f9 audace e deciso con il suo uso della luce, descritto dal professore d'arte Lola Gellman come \"senza contrappunto nell'arte precedente.\nIconografia.\nIl pannello \u00e8 ricco di iconografia tipicamente Cristiana, che riflette lo spostamento degli atteggiamenti religiosi verso una devozione pi\u00f9 meditativa e solitaria nel XV secolo, esemplificato dal movimento \"Devotio moderna\". Il dipinto \u00e8 - per l'appunto - devozionale: la sua iconografia giustappone chiaramente le immagini dell'Antico e del Nuovo Testamento, rappresentando temi tipici di punizione e redenzione, suggerendo la convinzione che una seconda possibilit\u00e0 sia disponibile attraverso la nascita di Cristo.\nLe rappresentazioni della Nativit\u00e0 sono cambiate in modo significativo nell'arte europea in seguito alla visione dell'evento da parte di Santa Brigida di Svezia. Secondo Upton, la scena \"vuole rappresentare una fonte di ricompensa emotiva per la propria Fede, una visione privata in risposta alla propria contemplazione. Nella versione dell'evento di Bridget, Maria non giace in un letto durante il parto. L'evento si svolge in una grotta, dove - vestita di bianco - Maria si inginocchia o sta in devozione davanti al bambino sdraiato per terra. Giuseppe tiene una candela per illuminare l'evento della nascita. Nella \"Nativit\u00e0\" di Robert Campin - circa 1420 A.D. - viene rappresentata una narrativa differente: la grotta \u00e8 stata sostituita da un capannone con animali, sono presenti le ancelle di Maria, mentre gli angeli e i pastori gioiscono. Christus - invece - semplifica la narrazione: rimuove le ancelle e relega gli animali sullo sfondo. L'abito bianco di Maria \u00e8 sostituito da uno blu scuro. La sua \"Nativit\u00e0\" \u00e8 cupa e sommessa, una Incarnazione ed una \"austera calma dell'adorazione senza tempo\". \nLa \"Nativit\u00e0\" trasmette sia i temi del peccato e della punizione dell'Antico Testamento, sia la dottrina del sacrificio e della redenzione del Nuovo Testamento. Sebbene Adamo ed Eva ai lati dell'arco siano suggestivi di quelli nel \"Polittico dell'Agnello Mistico\" Van Eyck, differiscono in modo significativo. Qui sono dipinti come statue \"grisaille\" in contrasto con le versioni realistiche di van Eyck; e, a differenza di Van Eyck, qui Adamo ed Eva si vergognano nascondendo la loro nudit\u00e0. \nIl peccato terrestre e la contesa, la rabbia e la vendetta, sono rappresentati nei guerrieri presenti agli angoli, e significano ci\u00f2 a cui la nascita di Cristo pu\u00f2 porre fine.\nI temi della punizione e della redenzione sono ulteriormente esplorati nelle sei scene sull'arco, in cui i rilievi mostrano gli eventi della Genesi 4,1-1 (da sinistra a destra): l'angelo di Dio che espelle Adamo ed Eva dal Giardino dell'Eden; la vita dopo l'espulsione; i sacrifici di Caino e Abele; Caino che uccide Abele; (in alto) Dio bandisce Caino; Caino saluta i suoi genitori, o forse suo fratello Set, che parte per trovare l'Albero della vita, una leggenda ebraica del' \"Apocalisse di Mos\u00e8\", opera pseudoepigrafia dell'antichit\u00e0.\nI due rilievi pi\u00f9 in alto sull'arco, che hanno un focus centrale e funzionano come chiave di volta, portano l'attenzione sulla giustapposizione di temi dell'Antico e del Nuovo Testamento. Il rilievo a sinistra mostra Caino e Abele che si sacrificano a Dio; a destra Caino commette il peccato di omicidio, che Dio punisce. I due rilievi funzionano anche come un dispositivo temporale, conducendo lo spettatore direttamente al momento della Nascita di Cristo e della redenzione dell'Umanit\u00e0, che avviene di seguito nel capanno. Si ricorda allo spettatore che l'Umanit\u00e0 deve sacrificarsi a Cristo, pena rischiare la punizione e l'espulsione dalla Chiesa, proprio come Dio espulse Caino. La Caduta dell'Uomo raccontata sull'arco ricorda allo spettatore la \"necessit\u00e0 del Sacrificio di Cristo\". \nIl semicerchio di roccia all'interno del davanzale ricorda allo spettatore di abbandonare il peccato. Si ricorda allo spettatore di raggiungere una piena comprensione del significato dell'evento, raggiunto con i due raggruppamenti di pastori nella parte posteriore del capanno: due dei quattro sono attivi e due sono passivi. L'uomo vestito di blu a sinistra sta ascoltando; l'uomo in blu a destra guarda, mentre le loro controparti in rosso non lo fanno. Sebbene guardino e ascoltino attivamente, i due uomini in blu non sembrano avere una piena comprensione dell'evento. Upton spiega che lo spettatore medievale avrebbe capito che - tramite questa iconografia - il pittore Christus presentasse \"un uomo che ascoltava senza sentire e guardava senza vedere\". Si ricorda allo spettatore di comprendere la visione e l'iconografia del dipinto, di riconoscere pienamente il significato della Venuta di Cristo, di ascoltare e vedere la parola di Dio e di obbedire ai desideri del Signore. Il ciuffo d'erba che spunta dalla capriata centrale del tetto sopra le figure trasmette molteplici significati. Sebbene l'arbusto sia reso in modo naturale, Christus quasi certamente lo colloca l\u00ec per il suo valore simbolico; il suo posizionamento suggerisce che abbia seguito un programma di iconografia mascherata. Il significato pi\u00f9 ovvio \u00e8 di nuova vita e nuovi inizi.\nA livello secolare, l'arbusto potrebbe aver indicato l'appartenenza di Christus alla Confraternita dell'Albero Secco, alla quale si un\u00ec tra il 1462 e il 1463. Tale confraternita era - al tempo - alquanto prestigiosa, includendo nei suoi ranghi la nobilt\u00e0 dei Borgogna, come Filippo di Borgogna e sua moglie Isabella, ricchi mercanti stranieri e membri delle classi superiori di Bruges. Il ciuffo d'erba simboleggia anche l'albero della vita, e Upton teorizza che - con quella collocazione - Christus \"abbia dato espressione alla leggenda\" del terzo figlio di Adamo, Set, la cui ricerca di un ramo costituiva leggenda molto popolare nel periodo medievale. Allude - inoltre - a Mos\u00e8 ed al rovo ardente. Secondo Upton, nella \"Nativit\u00e0\" di Cristo, Giuseppe assume il ruolo di protettore e portatore della Legge di Mos\u00e8; proprio come Joseph ha rimosso i suoi calzari in presenza di Cristo, cos\u00ec Mos\u00e8 ha rimosso le sue scarpe in presenza del Cespuglio. L'ambientazione rappresenta la Messa - gli Angeli sono vestiti con abiti eucaristici, con quelli all'estrema destra vestiti con un copricapo da diacono. Nessuno indossa la casula del celebrante, suggerendo che Cristo sia il Sacerdote. Il tetto rappresenta un ciborio sopra un altare. Un'aggiunta successiva al dipinto, forse del XII secolo, e poi rimossa, fu una patena d'oro, su cui giaceva il Bambino, mostrando chiaramente Ges\u00f9 come Ostia Eucaristica. Maria, Giuseppe e gli Angeli sono i primi ad adorare il bambino Ges\u00f9 e il capannone \"diventa l'Altare della Prima Messa\". Upton spiega che se vista nel contesto della Prima Messa l'iconografia \u00e8 definita pi\u00f9 chiaramente.\nComposizione.\nChristus \u00e8 stato il primo pittore dei Paesi Bassi a seguire rigide regole compositive matematiche con il suo uso di ortogonali, creando una prospettiva unificata. Il concetto di composizioni \"basate su una prospettiva unitaria\" fu in gran parte uno sforzo pioneristico da parte del medesimo Christus, sebbene preso in prestito dai maestri precedenti. La composizione della \"Nativit\u00e0\" \u00e8 una delle opere pi\u00f9 complesse e importanti di Christus, che porta Ainsworth ad affermare come il tutto sia magistralmente integrato con l'uso del colore. La radiografia a raggi X ha rivelato linee ortogonali tracciate sulla pittura di fondo, utilizzate per indicare dove l'asse orizzontale e verticale dovessero incontrarsi sulle teste delle figure principali. Si pensa che l'artista abbia usato una bussola per disegnare i pennacchi.\nIl dipinto contiene diverse costruzioni geometriche. Il tetto delle capriate del capannone forma una serie di triangoli, colleganti le linee che uniscono la base dei piedistalli e le traverse. Questi circondano il raduno della Sacra Famiglia, che forma uno schema inverso. Secondo lo storico dell'arte Lawrence Steefel, \"il dettaglio partecipa a un modello quasi emblematico di triangoli ripetuti che stabiliscono uno schema di rima sopra e sotto, di struttura del tetto e disposizione delle figure\". Upton scrive che un \"diamante chiaramente definito\" \u00e8 visibile all'interno dell'apice del tetto. Da l\u00ec si estende fino a Eva, e l'apice inferiore si forma dove il bambino giace a terra. Quindi si estende fino ad Adam e torna sul tetto. \"Questa forma di diamante\", scrive, \"integrata dal rettangolo al suo interno, formato dai supporti del capannone, dalla base del triangolo e dalla linea di terra del capannone, circoscrive l'evento principale del dipinto\". \nI confini spaziali e temporali che separano le sfere terrene e celesti sono spesso visti nell'arte dei Paesi Bassi sotto forma di cornici o archi. Qui si raggiunge un limite con l'arco a grisaglia, che ricorda fortemente il lavoro di van der Weyden. Gli storici dell'arte ipotizzano che Christus possa aver tratto ispirazione dal suo \"Trittico di san Giovanni Battista\" circa 1455. Invece di limitarsi a imitare, Christus ha innovato ed esteso l'uso del motivo ad arco di van der Weyden; il suo arco \u00e8 pensato per essere un'apertura, o uno schermo, attraverso cui lo spettatore ha la possibilit\u00e0 di vedere nello \"spazio santo\", piuttosto che un semplice dispositivo di inquadratura, in cui le figure sono posizionate direttamente in linea o sotto l'arco. Le pietre della soglia multicolore in basso sottolineano la sua funzione - afferma Upton - che scrive: \"\u00e8 un'apertura attraverso la quale si passa: una vera cornice o una porta per il quadro. Eppure, poich\u00e9 questo arco \u00e8 dipinto in grisaglia, distinto dal resto del pannello, deve anche essere visto come un'entit\u00e0 separata, proprio come un bordo elaborato attorno a una pagina di manoscritto miniata. Le ombre proiettate dalle figure di grisaille sottolineano \"la sua funzione di diaframma tra spazio reale e illusorio\".\nUn arco molto simile si trova nel \"Trittico della vita della Vergine\" di Dieric Bouts circa del 1445. I trittici ad arco di van der Weyden sono stati eseguiti all'incirca nello stesso periodo, ma gli storici dell'arte concordano pi\u00f9 sul fatto che il progetto archivistico di Rogier costituisca il vero precedente. A differenza di Bouts e van der Weyden, Christus sembra aver usato il dispositivo per racchiudere una singola scena, incorporando tutti i personaggi principali all'interno dell'arco, anzich\u00e9 una serie collegata di scene con archi separati. \nL'arco \u00e8 solo un preludio ad ulteriori complesse divisioni. Lo spazio abitato dalla Sacra Famiglia \u00e8 la Terra Santa. Maria, Giuseppe, il Cristo Bambino e i quattro Angeli circostanti occupano uno spazio diviso nella parte anteriore dall'arco e dal muro nella parte posteriore. Un semicerchio di figure \u00e8 posizionato attorno a Cristo, echeggiato nel semicerchio di rocce posto direttamente all'interno del davanzale della porta. Maria e Giuseppe fanno eco alle colorate colonne verticali in porfido sui lati e alle statue di Adamo ed Eva. La parte posteriore del capannone in cui si trovano i quattro uomini, la piccola valle con i pastori, la citt\u00e0 e il paesaggio di sfondo sono anche aree spazialmente discrete, che creano un \"movimento costante e misurato nello spazio al posto del pi\u00f9 brusco saltando dal primo piano allo sfondo distante comune alla pittura fiamminga\". Hanno anche la funzione di circondare la Sacra Famiglia e - allo stesso - tempo impedire il suo isolamento dal mondo. Ainsworth scrive che \"il messaggio del dipinto emerge silenziosamente dallo spazio rigoroso, prospetticamente corretto, costruito per coinvolgere lo spettatore\". Upton concorda, spiegando che l'uso di dispositivi geometrici enfatizza il punto focale, che \"cade ben sotto l'orizzonte nel centro esatto del pannello\", una prospettiva di cui avrebbe goduto lo spettatore, inginocchiandosi di fronte al pannello, creando un vero e proprio \"senso di relazione fisica tra l'atto reale e ideale dell'adorazione\"."}
{"id": "8325346", "revid": "1652635", "url": "https://it.wikipedia.org/wiki?curid=8325346", "title": "Acanthophis", "text": "Acanthophis \u00e8 un genere di serpenti elapidi, comunemente noti come vipere della morte, originari dell'Australia, della Nuova Guinea e delle isole vicine.\nIl nome del genere deriva dal greco antico \"akanthos\"/\u1f04\u03ba\u03b1\u03bd\u03b8\u03bf\u03c2 (spina dorsale) e \"ophis\"/\u1f44\u03c6\u03b9\u03c2 (serpente), riferendosi alla spina dorsale della coda.\nDescrizione.\nLe vipere della morte hanno un aspetto molto simile alle comuni vipere, con un corpo corto e robusto, teste a cuneo e piccole squame suboculari. Hanno anche pupille verticali e tante piccole scaglie sulla parte superiore della testa. Le loro zanne sono anche pi\u00f9 lunghe e pi\u00f9 mobili rispetto alla maggior parte degli altri Elapidi, sebbene siano ancora lontane dalle dimensioni viste in alcune delle vere vipere. Nonostante il loro nome comune, non sono imparentate con le vipere, che sono membri della famiglia Viperidae, ed il loro aspetto simile \u00e8 dovuto a un'evoluzione convergente.\nNormalmente, questi serpenti impiegano 2-3 anni per raggiungere le dimensioni adulte. Le femmine sono generalmente leggermente pi\u00f9 grandi dei maschi. Possono anche essere facilmente distinti dagli altri serpenti australiani grazie all'estremit\u00e0 della coda, molto sottile e pi\u00f9 chiara del resto del corpo, che viene utilizzata per attirare la preda. La maggior parte delle specie ha una colorazione a bande, sebbene il colore stesso sia variabile, a seconda dell'habitat che prediligono. I colori sono generalmente neri, grigi o rossi e gialli, ma includono anche colorazioni marrone e grigio-verdastro.\nTassonomia.\nSebbene le vipere della morte assomiglino alle vipere della famiglia Viperidae, in realt\u00e0 sono membri della famiglia Elapidae, essendo pi\u00f9 strettamente legate a cobra, mamba e serpenti corallo.\nNon \u00e8 chiaro quante specie includa questo genere. Tradizionalmente, sono state riconosciute solo \"A. antarcticus\", \"A. praelongus\" e \"A. pyrrhus\". Nel 1998, sono state descritte cinque nuove specie (\"A. barnetti\", \"A. crotalusei\", \"A. cummingi\", \"A. wellsi\" e \"A. woolfi\") e nel 2002 ne sono state descritte altre tre (\"A. groenveldi\", \"A. macgregori\" e \"A. yuwoni\"). Tuttavia, tutte queste nuove specie vennero accolte con scetticismo, e solo la specie \"A. wellsi\", di cui venne pubblicata una descrizione estesa, \u00e8 stato ampiamente riconosciuta. Esiste un'ulteriore confusione sulle vipere della morte della Papua Nuova Guinea e dell'Indonesia, che sono state variamente collocati in \"A. antarcticus\" o \"A. praelongus\". Nel 2005, \u00e8 stato dimostrato che nessuno delle due posizioni \u00e8 appropriata, e che le vipere della morte della Nuova Guinea si dividevano in due principali clade: \"A. laevis\" dalle scaglie relativamente lisce (comprese le vipere della morte di Ceram), e \"A. rugosus\" dalle scaglie pi\u00f9 ruvide. Quest'ultima pu\u00f2 essere diviso in due sotto-clade; il primo, \"A. rugosus sensu stricto\", della Nuova Guinea meridionale, ed il secondo, \"A. hawkei\", del Queensland settentrionale e del Territorio del Nord in Australia. \u00c8 probabile che alcune di queste includano pi\u00f9 di una specie, poich\u00e9 le popolazioni incluse in \"A. laevis\" mostrano ampie variazioni sia nei motivi dei colori sia nell'anatomia delle scaglie.\nOrigine del nome.\nQuando i primi coloni arrivarono in Australia, chiamarono le vipere della morte, \"vipere sorde\". A differenza di altri serpenti che tendono a scappare se disturbati dagli uomini, le vipere della morte mantengono la propria posizione affidandosi al proprio mimetismo, portando all'idea che questi serpenti fossero sordi. Tuttavia, le vipere della morte, come altri serpenti, in realt\u00e0, percepiscono le vibrazioni del terreno.\nCaccia.\nA differenza della maggior parte dei serpenti, le vipere della morte non cacciano attivamente, prediligendo l'agguato, attirando la loro preda con la punta della coda. Quando hanno fame, le vipere della morte si seppelliscono nel substrato di foglie morte, terra o sabbia, a seconda del loro ambiente. L'unica parte del corpo che espongono sono la testa e la coda, entrambe generalmente molto ben mimetizzate. L'estremit\u00e0 della coda viene agitata ed utilizzata per attirare le prede, venendo facilmente scambiata per una larva o un verme. Quando la preda del serpente tenta di catturarla, la vipera della morte colpisce. Sebbene si vociferi che questo serpente abbia lo scatto ed il morso pi\u00f9 veloce di qualsiasi serpente al mondo, questo argomento non \u00e8 stato studiato abbastanza per fare confronti affidabili.\nVeleno.\nLe vipere della morte possono iniettare in media 40\u2013100\u00a0mg di veleno altamente tossico con un singolo morso. Il LD50 del veleno \u00e8 stato riportato come 0,4-0,5\u00a0mg/kg sottocutaneo ed \u00e8 completamente neurotossico, non contiene n\u00e9 emotossine n\u00e9 miotossine, a differenza della maggior parte dei serpenti velenosi.\nUn morso di una vipera della morte pu\u00f2 causare una paralisi che all'inizio sembra minore ma pu\u00f2 causare la morte per un completo arresto respiratorio nel giro di 6 ore. I sintomi di avvelenamento possono essere invertiti attraverso l'uso dell'antiveleno, o utilizzando anti-colinesterasici, che rompono il blocco sinaptico rendendo l'acetilcolina pi\u00f9 disponibile per il sistema nervoso parasimpatico, mitigando cos\u00ec gli effetti del veleno.\nPrima dell'introduzione dell'antiveleno, circa il 50% dei casi di morsi di vipera della morte erano fatali. I decessi sono molto pi\u00f9 rari al giorno d'oggi poich\u00e9 l'antiveleno \u00e8 ampiamente distribuito e la progressione dei sintomi di envenomatici \u00e8 piuttosto lenta."}
{"id": "8325347", "revid": "1522738", "url": "https://it.wikipedia.org/wiki?curid=8325347", "title": "Seconda Repubblica del Madagascar", "text": ""}
{"id": "8325348", "revid": "22356", "url": "https://it.wikipedia.org/wiki?curid=8325348", "title": "Miriacantidi", "text": ""}
{"id": "8325350", "revid": "729019", "url": "https://it.wikipedia.org/wiki?curid=8325350", "title": "Jamie Ritchie", "text": "Biografia.\nRitchie inizi\u00f2 a giocare nel 2014 con l', nel Pro12, a soli diciotto anni di et\u00e0. Capitano della nazionale scozzese under-18 e fra i protagonista della storica prima vittoria dell'under-20 contro i pari et\u00e0 dell'Inghilterra, nel giugno 2018 ricevette la sua prima convocazione in Nazionale maggiore affrontando ad Edmonton il in un \"test match\". Disput\u00f2 la giocando nelle due partite contro e nella fase a gironi."}
{"id": "8325370", "revid": "1602064", "url": "https://it.wikipedia.org/wiki?curid=8325370", "title": "Organo sinfonico", "text": "Lorgano sinfonico \u00e8 uno tipo di organo a canne che fior\u00ec durante i primi tre decenni del XX secolo nei municipi e in altri luoghi pubblici laici, in particolare negli Stati Uniti e nel Regno Unito. \u00c8 una variante del classico organo a canne, espanso con molte canne imitative degli strumenti orchestrali e con capacit\u00e0 di regolare senza soluzione di continuit\u00e0 volume e tono. Queste espansioni hanno lo scopo di facilitare l'esecuzione espressiva della musica romantica e delle trascrizioni orchestrali. Si tratta di opere orchestrali classiche riscritte per un organista solista, una pratica particolarmente popolare prima che la tecnologia permettesse alle orchestre di essere largamente registrate e trasmesse. Questi organi sono generalmente strumenti da concerto rispetto agli organi da chiesa. L'organo sinfonico ha visto un risveglio negli Stati Uniti, in Europa e in Giappone, in particolare dagli anni '80.\nI principali costruttori di organi sinfonici furono Henry Willis &amp; Sons nel Regno Unito e Ernest M. Skinner negli Stati Uniti, a seguito del lavoro pionieristico del XIX secolo di Eberhard Friedrich Walcker in Germania e Aristide Cavaill\u00e9-Coll in Francia e ispirandosi alla musica d'organo di figure come Edward Elgar, Edwin Lemare, Franz Liszt e C\u00e9sar Franck, rispettivamente. L'esempio pi\u00f9 grande \u00e8 l'organo Wanamaker, installato a Filadelfia nel 1911 dopo essere stato esposto alla Fiera mondiale di St. Louis, e poi notevolmente ampliato nel corso di due decenni. Attualmente ha sei tastiere, undici divisioni, 464 file e 28.750 canne, tutti alimentati da 36 regolatori e ventole per un totale di 173 CV. Altri importanti esempi intorno a Filadelfia sono l'organo Skinner al Girard College Chapel (1931), l'organo Curtis all'Irvine Auditorium (Universit\u00e0 della Pennsylvania, 1926) e l'organo Aeolian Company nei vicini Longwood Gardens (1929). A New Haven, nel Connecticut, tre organizzatori hanno riunito uno dei pi\u00f9 grandi e raffinati organi sinfonici del mondo per l'Universit\u00e0 Yale nella Woolsey Hall (Newberry Memorial Organ, 1902/1915/1928).\nUn altro eccellente esempio di organo sinfonico pu\u00f2 essere visto e ascoltato al Soldiers and Sailors Memorial Auditorium di Chattanooga, Tennessee. Il magnifico \"Opus 1206\" della Austin Organs, con 81 file e 5.261 canne, fu suonato per la prima volta il 12 febbraio 1925. Il suo primo organista civico fu il famoso Edwin Lemare. Guidati dal Chattanooga Music Club, i cittadini di Chattanooga iniziarono il restauro dell'organo nel 1987 e 20 anni dopo, il 2 luglio 2007, fu dedicato nuovamente a un concerto eseguito dall'organista Wanamaker Peter Richard Conte. Gli organi sinfonici comunali sono ancora in uso in modo rilevante a San Diego, in California (Spreckels Organ Pavilion, 1914) e a Portland, nel Maine (Kotzschmar Memorial Organ, 1912) e nel 1999 un grande organo \"Skinner\" vintage degli anni 1920 fu inaugurato nel Cincinnati Museum Center presso lo Union Terminal."}
{"id": "8325371", "revid": "116559878", "url": "https://it.wikipedia.org/wiki?curid=8325371", "title": "Movimento per la riforma dell'organo", "text": "Il Movimento per la riforma dell'organo o Orgelbewegung (anche chiamato Organ Revival Movement) fu una tendenza della met\u00e0 del XX secolo nella costruzione di organi a canne, originaria della Germania. Il movimento fu pi\u00f9 influente negli Stati Uniti negli anni '30 -'70 e inizi\u00f2 a scemare negli anni '80. Nacque con un interesse precoce per le esecuzioni storiche e fu fortemente influenzato dalla difesa da parte Albert Schweitzer degli strumenti storici di Gottfried Silbermann ed altri, nonch\u00e9 dall'opinione di Schweitzer secondo cui gli organi dovevano essere giudicati principalmente dalla loro capacit\u00e0 di eseguire con chiarezza la musica polifonica barocca di J.S. Bach (1685\u20131750). L'organista e concertista E. Power Biggs \u00e8 stato uno dei principali divulgatori del movimento negli Stati Uniti, grazie alle sue numerose registrazioni e trasmissioni radiofoniche. Alla fine il movimento and\u00f2 oltre la copia \"neo-barocca\" di strumenti antichi per sostenere una nuova filosofia di costruzione degli organi, \"pi\u00f9 neo che barocca\". Il movimento sorse in risposta agli eccessi percepiti nella costruzione di organi sinfonici, ma alla fine gli organi sinfonici riacquistarono popolarit\u00e0 dopo che il movimento di riforma gener\u00f2 eccessi propri.\nCaratteristiche.\nIl \"Movimento per la riforma dell'organo\" ha cercato di allontanarsi da molti degli eccessi percepiti nella costruzione e nel repertorio degli organi romantici o sinfonici, a favore di organi considerati pi\u00f9 simili a quelli dell'era barocca nella Germania settentrionale, in particolare quelli costruiti da Arp Schnitger. Ci\u00f2 prese la forma di uno stile \"verticale\" di registrazione tonale in cui gli insiemi erano idealmente costruiti senza che nessun tono fosse duplicato nella stessa ottava e quindi erano coronati da miscele di registri acuti. Il movimento approv\u00f2 il cosiddetto \"Werkprinzip\", in cui ogni divisione della canna dello strumento si basava su un grado della scala principale di un'ottava diversa.\nGli intonatori ricercavano una pronuncia chiara per le canne, caratterizzata da un marcato transitorio d'attacco all'inizio di ogni nota, ed evitavano l'impiego di denti nell'anima della canna, erroneamente attribuiti a periodi successivi al barocco. Furono ripristinate le basse pressioni del vento. Vennero tendenzialmente abbandonate le pedaliere concavo-radiali in favore di quelle piane-parallele.\nLe tendenze nell'architettura e nell'acustica della met\u00e0 del XX secolo minarono il \"movimento per riforma degli organi\" in Nord America. Particolarmente problematiche erano le installazioni di moquette e materiali morbidi nelle nuove costruzioni e ristrutturazioni. Inoltre l'architettura moderna della met\u00e0 del secolo spesso presentava soffitti ribassati. William Barnes aveva un grande frustrazione per queste tendenze e le loro conseguenze, tra cui la perdita delle frequenze pi\u00f9 alte di timbro e riverbero. Quindi molti registri fondamentali diventarono opachi e il riverbero necessario per propagare un suono gradevole si perse in alcuni organi. Di conseguenza alcuni organi a canne di questo periodo non sono riusciti a raggiungere la qualit\u00e0 dei loro antecedenti europei.\nIn Europa il movimento era indelebilmente collegato all'azione del sistema di trasmissione (strumenti meccanici). In Nord America ci\u00f2 era meno importante e molti strumenti statunitensi e canadesi caratteristici del \"movimento di riforma dell'organo\" avevano una trasmissione elettropneumatica o elettrica diretta.\nAlcuni dei principali costruttori di organi in questo \"Movimento\" sono stati:\nCritiche.\nUna critica comune al \"movimento di riforma dell'organo\" \u00e8 che i suoi principi sono stati spesso estremi e sono diventati pi\u00f9 dogmatici che musicali, rovinando al contempo molti organi sinfonici e deludendo molti ascoltatori. Alcune delle modifiche che il movimento ha eseguito su strumenti di pre-movimento sono state eliminate per supportare una gamma pi\u00f9 ampia del repertorio, come ad esempio gli organi a canne del Municipio di Auckland, la Princeton University Chapel e la Rockefeller Chapel di Chicago.\nNonostante questi ripristini, alcuni di questi strumenti della \"Riforma\" sopravvivono. Un esempio importante \u00e8 il capolavoro \"moderatamente riformato\" di G. Donald Harrison nella Cattedrale di San Giovanni il Divino, (Chiesa episcopale), di New York, recentemente rinnovato da Quimby Pipe Organs."}
{"id": "8325396", "revid": "1543377", "url": "https://it.wikipedia.org/wiki?curid=8325396", "title": "Luis Silvero", "text": "Carriera.\nTra il 1966 ed il 1967 gioca nel , con cui milita due stagioni nella massima serie argentina, entrambi conclusi nelle prime posizioni in classifica.\nNel 1968 si trasfer\u00ec agli statunitensi del . I \"Tornado\" erano reduci dal tour mondiale voluto ed organizzato dal nuovo allenatore del club, il macedone-canadese Bob Kap, che vide la franchigia impegnata in una serie di massacranti incontri tra Africa, Europa, Asia e Oceania. Il tour ebbe effetti devastanti sulla squadra durante la stagione regolare, la prima della neonata NASL, che nonostante l'allontanamento di Kap, inanell\u00f2 una lunga serie di sconfitte. La squadra chiuse il torneo al quarto ed ultimo posto della Gulf Division, con sole due vittorie e quattro pareggi ottenuti a fronte di ben 26 sconfitte.\nTerminata l'esperienza statunitense torna in patria per giocare nel ."}
{"id": "8325406", "revid": "307923", "url": "https://it.wikipedia.org/wiki?curid=8325406", "title": "Manzano (famiglia)", "text": "La famiglia di Manzano \u00e8 una casata nobile friulana che ebbe un ruolo importante nella storia dello Stato patriarcale di Aquileia, esercitando il potere feudale su un ampio territorio e prendendo parte al Parlamento del Friuli. I nobili di Manzano furono conti di Manzano, nobili di Cividale del Friuli e Udine. Furono inoltre Signori di Manzano, Villanova dello Iudrio, Tarcento, Orsaria, Obenetto, Lombai, Fagagna, Sdricca, Lonzano, Tissano, Santo Stefano, Persereano, Magred, Grisinan, Tolmino. Furono avvocati della Chiesa Aquileiese e del Convento di Santa Maria di Cividale del Friuli. Furono altres\u00ec Vicedomini dello Stato Patriarcale e vennero ascritti agli stati provinciali della Principesca Contea di Gorizia ottenendo il patriziato. La casata di Manzano fu Deputata presso il Parlamento del Friuli dove occupava tra i nobili il XVI posto.\nStoria.\nNel corso dell'ottocento il conte Sigismondo di Manzano, nella sua dimora di Brazzano, nel goriziano, svolse approfondite ricerche storiche sulle vicende dei propri avi. Dagli studi risult\u00f2 che la stirpe dalla quale egli discendeva aveva avuto origine da quella bavarese dei Wittelsbach, duchi e poi re di Baviera; quest'ultima versione fu ripresa anche dal conte Francesco di Manzano nei suoi \"Annali del Friuli\".\nA seguito delle ricerche del conte Sigismondo di Manzano, il Gran Cancelliere dell'Imperatore Ferdinando I d'Austria, riconobbe nel 1835 il titolo di nobilt\u00e0 ed il riconoscimento dello stemma, seguito dai decreti di Francesco Giuseppe del 1857, 1859.\nLo storico austriaco Kamillo Trotter, che si occup\u00f2 di storia friulana, faceva risalire l'origine dei nobili di Manzano alla famiglia bavarese dei signori von Reichertshausen, imparentata con quella dei conti bavaresi von Moosburg. Nella storia dei conti von Moosburg l'autore dimostra che i primi signori di Manzano menzionati dai documenti appartenevano alla potente famiglia dei liberi di Reicherthausen della Baviera.\nSecondo il conte Enrico del Torso \u00ab \"nel dominio di Manzano si sono succedute nel secoli XII e XIII, tre e forse pi\u00f9 stirpi di origine diversa\" \u00bb.\nI primi personaggi ricordati nei documenti che risalgono all'inizio XII secolo, sono \"Adalprecht de Mensean\" nel 1102, \"Adalpretus de Mensean\" nel 1104, \"Ermanni de Manzano\" nel 1106. Quest'ultimo fu presente come primo testimone in un atto di donazione di un \"castrum\" posto nella Contea del Friuli in localit\u00e0 Attimis (\u201c...jacet ad locum qui dicitur Attens\u201d) da parte di \"Bertoldus Episcopus\" figlio di \"Purchardi\" a favore di \"Condrado\" e \"Mattil\" suoi stretti parenti. Matilde era figlia del principe Burcardo von Moosburg. I due di Manzano compariranno poi come testimoni in un'altra scrittura datata 1180 insieme ad un terzo congiunto \"Pertold\", \"Herman\" e \"Adalpreto\" \"de loco Manzano\". \nNel 1166 in un atto stilato a Cividale del Friuli , compare \"Henricus de Manzano\", che insieme alla moglie Luicarda, figlia di Ulrico di Attems, Margravio di Toscana, e al loro figlio Corrado, vengono investisti di Tissano (\"Tissan\"), Persereano (\"Presareian\"), Santo Stefano (\"S. Sterphanum\"), Merlana (\"Magrat\") e Risano (\"Grisnsm\"). \nTra i numerosi testimoni presenzi\u00f2 anche Corrado, suo fratello \"Engelmanus de Manzano\" ed \"Henricus de Stricha\". Corrado viene citato di frequente ed in tutte le donazioni descritte risulta compreso il castello di Attimis, il cui dominio doveva essere perpetuato nella discendenza femminile. Corrado di Manzano fu Vicedomino del Patriarcato di Aquileia. Corrado, Ermanno ed Enrico si ritrovano quattro anni pi\u00f9 tardi, nel 1170, ancora come testimoni, in un atto di donazione sempre di Ulrico di Attems\u201d alla Chiesa di Aquileia. Nel codice friulano del Frangipane si trova che nel 1196 Enrico di Manzano e sua moglie Luicarda fecero una donazione \"Ai Canonici di Aquileia\" per mantenere cento poveri il d\u00ec d'Ognissanti\u201d. Da questi documenti si rileva che la famiglia di Manzano fosse gi\u00e0 in possesso dell'alta carica dignitaria di avvocati della Chiesa di Aquileia. Nei possessi di Enrico entrano a far parte \u201cuna casa con torre e casamenti con orti e terre\u201d nel Castello di Beseno in Val Lagarina, che oggi, con gli ampliamenti di epoca rinascimentale, \u00e8 il pi\u00f9 imponente e vasto castello del Trentino.\nNel corso nel XII secolo, appaiono altri componenti della famiglia di Manzano, appartenenti alla classe dei dinesmanni (Dienstamannn), la quale traeva le proprie origini al castello di Pao, ora Povo, sul colle di Sant'Agata presso Trento. Da un Ottone de Pao (fl. 1124) nacquero i fratelli Pellegrino, elevato al rango di Patriarca di Aquileia nel 1130, e Carbonio de Pao (fl. 1160). Con l'elezione a Patriarca, la famiglia di Pellegrino si trasfer\u00ec in Friuli dove si radic\u00f2 assumendo l'eponimo di Manzano.\nNel 1230 si ha anche notizia di Siegfrid di Fagagna del fu Concio di Manzano, che dichiara di avere il feudo dalla Chiesa di Aquileia un molino sulla roggia di Manzano ed il castello vecchio di Fagagna. I Manzano furono aggregati al Consiglio nobile di Cividale del Friuli, dove avevano preso dimora verso la met\u00e0 del XV secolo.\nA dare il castello sito in Manzano, \"Castrum de Harperch apud Manzanum\", ai conti di Manzano, nonch\u00e9 il sedicesimo posto nel Parlamento della Patria del Friuli, fu il Patriarca di Aquileia Ulrico di Eppenstein nel 1085. Nel 1274 il Patriarca Raimondo della Torre fu ospite nel Castello di Manzano per stipulare una tregua con conte Alberto di Gorizia, usurpatore di una parte dei dominii aquileiensi. Anche il Patriarca Gottifredo fu ospite nel Castello di Manzano nel 1293 in occasione delle nozze di Corrado di Manzano e Matilde dei signori di Budrio, durante le quali furono organizzate splendide feste e vi partecip\u00f2 anche la citt\u00e0 di Cividale. Agli splendidi tornei e spettacoli sontuosi non manc\u00f2 il meglio della nobilit\u00e0 friulana."}
{"id": "8325407", "revid": "1305772", "url": "https://it.wikipedia.org/wiki?curid=8325407", "title": "Petals for Armor I", "text": "Petals for Armor I \u00e8 l'EP di debutto da solista della cantante statunitense Hayley Williams, pubblicato il 6 febbraio 2020 dall'Atlantic Records.\nDescrizione.\nL'uscita di \"Petals for Armor I\", primo EP dell'omonimo progetto da solista della cantante dei Paramore Hayley Williams, \u00e8 stata anticipata dalla pubblicazione dei singoli \"Simmer\" e \"Leave It Alone\", accompagnati dai rispettivi video musicali e due brevi interludi, tutti diretti da Warren Fu e scritti dallo stesso Fu con Hayley Williams e Lindsey Byrnes. Un terzo video musicale, realizzato per \"Cinnamon\", \u00e8 stato pubblicato lo stesso giorno della pubblicazione dell'EP.\nTutti i brani del disco sono stati prodotti da Taylor York, gi\u00e0 chitarrista dei Paramore."}
{"id": "8325411", "revid": "729019", "url": "https://it.wikipedia.org/wiki?curid=8325411", "title": "Ermanno di Hohenzollern-Hechingen (1777-1827)", "text": "Biografia.\nErmanno era il figlio secondogenito del generale Federico Antonio di Hohenzollern-Hechingen (1726-1812) e di sua moglie, la contessa Ernestine-Josepha von Sobeck-Kornitz (1753-1825). Suo fratello era il vescovo Giuseppe di Hohenzollern-Hechingen, mentre suo zio era Giovanni Nepomuceno Carlo di Hohenzollern-Hechingen, entrambi vescovi di Varmia.\nErmanno frequent\u00f2 la scuola militare prussiana nel 1790 ed inizi\u00f2 in quello stesso anno la sua carriera militare al servizio del regno di Prussia come sottotenente del 21\u00ba reggimento fucilieri, venendo assegnato in Prussia orientale. Prese parte alla guerra della quarta coalizione antifrancese dove ebbe modo di distinguersi nella battaglia di Eylau dove venne ferito, prendendo poi parte anche alle battaglie di Schippenbeil e di K\u00f6nigsberg. Nel 1806 venne promosso capitano. Nel 1807 ottenne la medaglia dell'Ordine Pour Le Merite per l'esemplare condotta sul campo di battaglia, entrando a far parte dello stato maggiore del generale L'Estocq. Promosso maggiore nel 1808, su sua richiesta ottenne di servire nel 2\u00ba reggimento di fanteria in Prussi orientale nel 1811, dove ricopr\u00ec l'incarico di comandante di compagnia. Nel 1813 venne trasferito nello stato maggiore del corpo d'armata del generale von B\u00fclow .\nPrese parte quindi alla campagna militare contro Napoleone e alle battaglie di Gro\u00dfbeeren (ove ottenne la croce di ferro di II classe), Dennewitz, Lipsia, Laon ed ai combattimenti presso M\u00f6ckern e Hoogstraeten nonch\u00e9 all'assedio di Soissons. Nel 1813 ricevette la promozione a tenente colonnello ed altre onorificenze a livello nazionale ed internazionale. Nel 1814 venne promosso colonnello e presenzi\u00f2 al Congresso di Vienna.\nNel 1815 divenne comandante della 23\u00aa armata e ispettore nel distretto di Danzica. Nel 1820 divenne comandante della 2\u00aa brigata del \"landwehr\"."}
{"id": "8325416", "revid": "228587", "url": "https://it.wikipedia.org/wiki?curid=8325416", "title": "Gary Anderson", "text": ""}
{"id": "8325442", "revid": "729019", "url": "https://it.wikipedia.org/wiki?curid=8325442", "title": "George Horne", "text": "Biografia.\nHorne entr\u00f2 a far parte dei nel 2015, ma al primo anno la franchigia scozzese lo cedette in prestito al , squadra impegnata nell'RFU Championship, per fare esperienza. Reduce da tutta la trafila delle nazionali giovanili scozzesi, nel dicembre 2016 inizi\u00f2 a giocare nella Scozia VII partecipando al Dubai Sevens.\nDurante la stagione 2017-18 le sue presenze in campo con il club cominciarono a diventare pi\u00f9 consistenti e nel giugno 2018 arriv\u00f2 la prima convocazione nella , in occasione di un \"test match\" contro gli disputato a Houston e perso 30-29. Nel successivo \"test match\" contro l', facente parte del \"tour\" delle Americhe, segn\u00f2 due mete nella partita che termin\u00f2 44-15 in favore degli scozzesi. Fu inserito nella formazione che disput\u00f2 la e durante la competizione, nel corso della fase a gironi, segn\u00f2 una meta contro la e realizz\u00f2 una tripletta contro la ."}
{"id": "8325443", "revid": "767487", "url": "https://it.wikipedia.org/wiki?curid=8325443", "title": "The Beauty Shop (film 1922)", "text": "The Beauty Shop \u00e8 un film muto del 1922 diretto da Edward Dillon. La sceneggiatura di Doty Hobart si basa su \"The Beauty Shop, a Musical Comedy\", commedia musicale di Channing Pollock e Rennold Wolf andata in scena in prima a New York il 13 aprile 1914 all'Astor Theatre di Broadway. Nel film, appaiono due attori che avevano recitato il loro ruolo anche a teatro: il protagonista, Raymond Hitchcock, e Larry Wheat. Gli altri interpreti erano Louise Fazenda, il famoso pugile James J. Corbett, le sorelle Madeline e Marion Fairbanks, Montagu Love, Billy B. Van e Diana Allen.\nTrama.\nA New York, il dottor Arbutus Budd, un cosmetologo, pur se i suoi affari vanno a gonfie vele, \u00e8 perseguitato dai creditori. Avendo a disposizione un antico stemma araldico di una dimenticata baronia della Bolognia, lo usa come marchio sui suoi prodotti di bellezza. Lo stemma viene riconosciuto dagli abitanti di Bolognia, che incaricano il becchino Sobini di riportare a casa il supposto discendente del barone. Convinto di ereditare una fortuna, Budd parte portando con s\u00e9 Phil Briggs, il suo avvocato, e Ann, la sua pupilla. L'eredit\u00e0, alla fine, si rivela essere un duello con il malvagio Maldonado. Per di pi\u00f9, una bruttissima ragazza, Cremo Panatella, si innamora di lui, perseguitandolo. Lei, dopo avere usato alcuni dei cosmetici di Budd, non riesce pi\u00f9 a toglierli. Budd, innamorato di Cola, una bella ballerina che si esibisce con la sorella Coca, fugge con lei. Ma i due vengono riacchiappati e portati indietro. Rimossa la pasta dal viso di Cremo, la ragazza si rivela incredibilmente bella. Il duello, alla fine, viene annullato e tutta la combriccola riparte, imbarcandosi su una nave che fa rotta alla volta di New York.\nProduzione.\nIl film, prodotto dalla Cosmopolitan Productions, venne girato negli studi di Long Island.\nDistribuzione.\nIl copyright del film, richiesto dalla Cosmopolitan Productions, fu registrato il 16 maggio 1922 con il numero LP17909.&lt;br&gt;\nDistribuito dalla Paramount Pictures, il film fu presentato in prima a New York il 7 maggio 1922, uscendo nelle sale statunitensi il 14 maggio. La Famous-Lasky Film Service lo distribu\u00ec nel Regno Unito (30 giugno 1924) e in Canada. In Francia, con il titolo \"Charlatan\", usc\u00ec il 12 settembre 1924.\nNon si conoscono copie ancora esistenti della pellicola che viene considerata presumibilmente perduta."}
{"id": "8325446", "revid": "767487", "url": "https://it.wikipedia.org/wiki?curid=8325446", "title": "Monti Pskem", "text": "I monti Pskem (in uzbeko \"Piskom tizmasi\"; in kirghizo \u041f\u0441\u043a\u0435\u043c \u043a\u044b\u0440\u043a\u0430 \u0442\u043e\u043e\u0441\u0443; in russo \u041f\u0441\u043a\u0435\u0301\u043c\u0441\u043a\u0438\u0439 \u0445\u0440\u0435\u0431\u0435\u0442) sono una catena montuosa del Tien Shan occidentale - pi\u00f9 precisamente uno sperone del Talas Alata\u016b - situata al confine tra l'Uzbekistan (regione di Tashkent) e il Kirghizistan. Costituiti da calcare, scisto e granito, si estendono da nord-est a sud-ovest per una lunghezza di circa 160 km, culminando con i 4299 metri del monte Beshtor; la loro altezza media si mantiene sui 3200 metri.\nDescrizione.\nSulle pendici della cresta di montagne crescono foreste miste di conifere e, a quote pi\u00f9 elevate, vi sono boschi di ginepro e prati alpini. Lungo il fiume Pskem crescono boschetti di pioppi e arbusti.\nLa catena montuosa \u00e8 delimitata ad ovest dalla valle del fiume Pskem, che scorre verso sud-ovest, e costituisce lo spartiacque tra il fiume Pskem da un lato e i fiumi Koksu, Sandalash e Chatkal dall'altro. L'altezza dei monti diminuisce verso sud-ovest. Le cime principali sono il Beshtor (4299 m, il punto pi\u00f9 elevato della catena), l'Aktyuyulgen (4224 m), il Tavalgan (3888 m) e il Piazak (3718 m).\nNel bacino superiore dei fiumi, nelle alte vallate di montagna, vi sono alcuni ghiacciai."}
{"id": "8325466", "revid": "260676", "url": "https://it.wikipedia.org/wiki?curid=8325466", "title": "S\u00edlvia P\u00e9rez Cruz", "text": "Nel 2012, ha registrato il suo primo album da solista, \"11 de Novembre\", che \u00e8 stato nominato per l'album dell'anno sia in Spagna che in Francia.\nPartecipa come ospite di Tosca al Festival di Sanremo 2020 nella serata cover con una reinterpretazione del brano di Lucio Dalla \"Piazza Grande\", aggiudicandosi il primo posto in classifica.\nBiografia.\nI genitori di Cruz erano entrambi cantanti che cantavano insieme. Sua madre Gl\u00f2ria Cruz i Torrellas le ha insegnato a suonare il sassofono e il pianoforte, nonch\u00e9 a ballare e scolpire. Suo padre C\u00e0stor P\u00e9rez Diz era un chitarrista autodidatta. Ha una figlia.\nHa frequentato il Catalonia College of Music di Barcellona, dove ha ricevuto una formazione classica studiando pianoforte e sassofono e conseguendo una laurea in jazz vocale . Mentre era al Catalonia College of Music, lei e altre tre donne hanno fondato un gruppo di flamenco chiamato Las Migas. Hanno combinato i loro diversi approcci musicali per creare un nuovo tipo di flamenco. Non pass\u00f2 molto tempo dopo che divenne famosa nella scena musicale spagnola.\nCruz ha detto a NPR che una canzone deve avere una storia. Crede che la sua visione delle canzoni come storie provenga da sua madre che era una cantante e narratrice. Anche sua madre, ha detto, vedeva le canzoni come storie."}
{"id": "8325468", "revid": "436907", "url": "https://it.wikipedia.org/wiki?curid=8325468", "title": "Selfie del selfie", "text": "Selfie del selfie \u00e8 un singolo del cantautore italiano Francesco Gabbani, pubblicato il 27 aprile 2018 come quinto estratto dal terzo album in studio \"Magellano\".\nDescrizione.\nScritto dal cantautore stesso insieme a Filippo Gabbani, il brano era stato incluso inizialmente come traccia fantasma dell'album e in seguito pubblicato come traccia a s\u00e9 stante in occasione del primo anniversario dell'uscita di \"Magellano\".\nVideo musicale.\nIl videoclip, pubblicato nel medesimo giorno del singolo, rappresenta un omaggio dell'artista verso i propri fan e consiste in un montaggio di varie riprese tratte dalla tourn\u00e9e dell'album, al quale hanno partecipato oltre spettatori."}
{"id": "8325470", "revid": "1310927", "url": "https://it.wikipedia.org/wiki?curid=8325470", "title": "Tsvetelin Chunchukov", "text": ""}
{"id": "8325476", "revid": "599013", "url": "https://it.wikipedia.org/wiki?curid=8325476", "title": "\u00c9lio Martins", "text": "Carriera.\nHa giocato nella massima serie dei campionati portoghese, cipriota, bulgaro, libanese ed indonesiano."}
{"id": "8325477", "revid": "419370", "url": "https://it.wikipedia.org/wiki?curid=8325477", "title": "Carmelo Patan\u00e9", "text": ""}
{"id": "8325478", "revid": "767487", "url": "https://it.wikipedia.org/wiki?curid=8325478", "title": "La preda della belva", "text": "La preda della belva (\"Outrage\") \u00e8 un film del 1950, diretto da Ida Lupino.\nNel 2020 \u00e8 stato scelto per la conservazione nel National Film Registry della Biblioteca del Congresso degli Stati Uniti\nTrama.\nLa giovane Ann Walton, segretaria, e Jim Owens intendono sposarsi. Ma una notte Ann, mentre rientra dagli straordinari in ufficio, viene violentata per strada da un uomo del quale ella ricorder\u00e0, in seguito, quando la polizia glie lo avr\u00e0 chiesto, solo la sua cicatrice sul collo. Da allora Ann rimane traumatizzata, ed essendo venutole in odio ogni ulteriore rapporto con gli uomini, rifiuta Jim, e si allontana da casa senza neppure avvertire i genitori.\nDurante il suo tragitto in bus verso Los Angeles, Ann, durante una sosta, avendo sentito alla radio di essere cercata in quanto allontanatasi senza lasciare traccia, sentendosi in qualche modo braccata si incammina da sola lungo la strada, al ciglio della quale viene trovata esanime, esausta ed in preda ad una storta, da Bruce Ferguson. Bruce la porta per i primi soccorsi dai suoi amici Tom e Madge Harrison, in una localit\u00e0 di provincia della California. Con discrezione, nessuno fa troppe domande ad Ann, che poco tempo dopo finisce coll'accettare un lavoro come impiegata presso l'azienda agricola degli Harrison, ben felici del suo valido aiuto professionale.\nBruce, che \u00e8 predicatore e gestore di una chiesa locale, approfondisce la conoscenza di Ann, e le racconta di come, in passato, a conseguenza della guerra, avesse perso la fede per poi ritrovarla. Ann stessa si sente vieppi\u00f9 in confidenza con Bruce.\nDurante una festa campestre il giovane Frank Marini, attratto da Ann, le si avvicina, peraltro in modo corretto, con l'intento di baciarla. Ma Ann rivive in quell'istante, in maniera allucinatoria, il momento in cui era stata assalita tempo prima, al punto che le pare di rivedere sul collo di Frank la stessa cicatrice presente sul criminale che l'aveva violentata: non trova altro da fare, nella sua nevrosi, che impugnare una chiave inglese e colpire Frank sulla testa.\nAnn si trova ora in una pessima situazione: Frank si trova in ospedale con una ferita piuttosto seria, e Ann deve rispondere davanti alla legge di un reato non indifferente. Ma nello stesso tempo Bruce viene a conoscenza degli avvenimenti passati nella vita di Ann: egli si prodiga affinch\u00e9 le accuse verso la giovane vengano ritirate, in considerazione delle circostanze che hanno portato Ann a reagire in modo violento, imputabili \u2013 secondo lui \u2013 non tanto alla ragazza quanto all'andamento complessivo della societ\u00e0, che non ha trattato in modo competente persone come il violentatore di Ann (che nel frattempo \u00e8 stato arrestato).\nAnn, dopo un aiuto psicologico, \u00e8 pur sempre timorosa di reinserirsi nel suo ambiente di provenienza, ma \u00e8 sempre Bruce, nonostante abbia nel frattempo sviluppato del sentimento nei suoi confronti, che la convince ad accettare l'amore di Jim, che l'ha aspettata per lungo tempo, in quanto la cosa pare essere pi\u00f9 giusta. "}
{"id": "8325488", "revid": "767487", "url": "https://it.wikipedia.org/wiki?curid=8325488", "title": "Proxies", "text": "Proxies \u00e8 un film muto del 1921 diretto da George D. Baker. La sceneggiatura, che si deve allo stesso regista, si basa sull'omonimo racconto di Frank R. Adams apparso su \"Cosmopolitan\" nell'agosto 1920. Prodotto dalla Cosmopolitan Productions e dalla Famous Players-Lasky Corporation, il film aveva come interpreti Norman Kerry, Zena Keefe, Paul Everton, William H. Tooker.\nTrama.\nJohn Stover riconosce nel maggiordomo del ricco Christopher Darley un ex detenuto, Peter Mendoza, e informa della cosa Darley. Mendoza per\u00f2, un ex criminale come Clare, la sua fidanzata, si \u00e8 redento e non vuole pi\u00f9 avere nulla da spartire con la malavita. Cos\u00ec, quando Stover gli prospetta un coinvolgimento in un piano criminoso, rifiuta di parteciparvi. Stover riesce ad ottenere una procura che gli permetter\u00e0 di rovinare Darley ma Mendoza, insieme a Clare che lavora pure lei nella casa come cameriera, minaccia con una pistola gli ospiti, ruba il documento e poi lo brucia. Dopo essere riusciti a fuggire, i due riveleranno a Darley il motivo che li ha spinti a comportarsi in quella maniera. Darley, grato, regaler\u00e0 alla coppia come dono di nozze una casa in campagna.\nProduzione.\nIl film fu prodotto dalla Cosmopolitan Productions e Famous Players-Lasky Corporation.\nDistribuzione.\nIl copyright del film, richiesto dalla Cosmopolitan Productions, fu registrato il 7 maggio 1921 con il numero LP16485.&lt;br&gt;\nDistribuito dalla Paramount Pictures, il film usc\u00ec nelle sale statunitensi il 1\u00ba maggio 1921. In Francia, prese il titolo \"Le Rachat du pass\u00e9\".\nCopie complete della pellicola si trovano conservate negli archivi della Library of Congress di Washington."}
{"id": "8325494", "revid": "418067", "url": "https://it.wikipedia.org/wiki?curid=8325494", "title": "Annibale in Bitinia", "text": "Annibale in Bitinia \u00e8 un'opera in due atti di Giuseppe Nicolini, su libretto di Luigi Prividali. La prima rappresentazione ebbe luogo al Teatro Nuovo di Padova il 3 febbraio 1821.\nTrama.\nLa storia segue le vicende di Annibale, un tempo stratego supremo di Cartagine, ora sconfitto e in fuga dall'autorit\u00e0 romana, rappresentata dal proconsole Flamminino. Braccato, egli si rifugia presso la corte di Bitinia, guidata dal re Prusia, che non intende affatto cedere ai Romani, anche perch\u00e9 ha ricevuto dallo stesso Annibale la mano di sua figlia Barsene, che ha recato con s\u00e9. La situazione ben presto si complica perch\u00e9 Flamminino si palesa quale pretendente alla mano di Barsene, memore di un'antica relazione ormai finita. Prusia \u00e8 combattuto se cedere alle richieste di Flamminino di consegnargli il fuggitivo, ricevendo peraltro in cambio il governo dell'Asia tutta; nel contempo, Flamminino, ospitato presso Prusia, non desiste dal corteggiare Barsene anche con la violenza, provocando l'ira furiosa di Annibale. Alla fine Prusia si lascia convincere da Barsene a non cedere al proconsole, e dunque gli schieramenti dei Bitinii e dei Romani vanno alle armi. Prusia, in uno slancio di generosit\u00e0, giunge a nominare Annibale re di Bitinia; ma questi, temendo che la guerra imminente faccia vittime ingiuste fra gente innocente, decide di darsi la morte con del veleno. Prima di spirare, per\u00f2, l'eroe cartaginese decide di unire in matrimonio Barsene e Prusia, lasciando scornato il furibondo Flamminino."}
{"id": "8325495", "revid": "933835", "url": "https://it.wikipedia.org/wiki?curid=8325495", "title": "Thomas Kemmerich", "text": "Carriera politica.\nKemmerich \u00e8 stato deputato al Landtag della Turingia tra 2007 e 2014. Nel 2015, era eletto presidente dell\u00b4FDP dello stato federale. Nei elezioni federali del 2017, Kemmerich vinse un mandato al Bundestag, due anni dopo si ritir\u00f2 da Berlino per candidarsi di nuovo al Landtag. Dopo aver perso tutti sedili nel parlamento statale nel 2014, l\u2032FDP nel 2019 vinse 5,4% del voto, assicurando il ritorno al Landtag.\nMinistro presidente.\nDal 2014, la Turingia era governato da una coalizione tra la sinistra (Die Linke), l\u2032SPD e I Verdi sotto il ministro presidente Bodo Ramelow. La coalizione perse la sua maggioranza nei elezioni di 2019, ma rimase l\u2032unica opzione per formare un governo. L\u2032alernativa sarebbe stata una coalizione tra CDU, FDP e l\u00b4estrema destra AfD, una formazione considerato un tab\u00f9 politico. ll 5 febbraio 2020, Ramelow non poteva essere votato dal Landtag al primo e secondo scrutinio. Kemmerich dichiar\u00f2 la sua candidatura simolica per l\u2032incarico del capo del governo, non espettando di riuscire. Durante il terzo scrutinio, l\u2032AfD sotto Bj\u00f6rn H\u00f6cke realizz\u00f2 una manovra diversiva: Nomin\u00f2 un politico independent come candidato, ma durante l\u2032elezione l\u2032AfD infatti vot\u00f2 per Kemmerich. (Un deputato dell\u2032AfD dichiar\u00f2 fieramente che si trattasse di una trappola politica.) Il politico accett\u00f2 la sua elezione, causando uno scandalo politico al livello nazionale. Per la prima volta dopo 1945, un governo tedesco raggiunse il potere col\u2032aiuto di deputati dell\u2032estrema destra. La mossa politica di Kemmerich caus\u00f2 uno sdegno in Germania, anche medie internazionali diedero attenzione allo scandalo. Annegret Kramp-Karrenbauer si ritir\u00f2 come presidente dalla CDU e come possibilie candidato cancelliere stante del ruolo della CDU in Turingia. Il 6 febbraio 2020 Kemmerich ha annunciato che avrebbe indetto nuove elezioni, era stata fortemente criticata anche dal proprio partito. Dopo Reinhold Maier eletto nel Baden-W\u00fcrttemberg, \u00e8 il secondo ministro presidente della FDP nella storia tedesca. Poco presto, Ramelow riguadagn\u00f2 l\u2032incarico. Dopo il suo recesso, Kemmerich \u00e8 stato critizzato anche per una vicinanza a complottisti e neonazisti durante una manifestazione contro le misure contro la pandemia di COVID-19."}
{"id": "8325497", "revid": "481666", "url": "https://it.wikipedia.org/wiki?curid=8325497", "title": "La madonna delle rose", "text": ""}
{"id": "8325504", "revid": "729019", "url": "https://it.wikipedia.org/wiki?curid=8325504", "title": "Volo Pegasus Airlines 2193", "text": "Il volo Pegasus Airlines 2193 \u00e8 stato un volo di linea con partenza a Smirne e diretto a Istanbul, in Turchia, operato dalla compagnia aerea turca Pegasus Airlines. Il 5 febbraio 2020, il Boeing 737-800 che operava tale rotta si \u00e8 schiantato sulla pista durante l'atterraggio all'aeroporto internazionale di Istanbul-Sabiha G\u00f6k\u00e7en, in Turchia. Lo schianto ha causato la morte di 3 persone e il ferimento di 179. \u00c8 il primo incidente mortale nella storia della compagnia aerea. L'incidente \u00e8 avvenuto meno di un mese dopo un altro incidente della Pegasus Airlines che ha coinvolto un Boeing 737 sulla pista dello stesso aeroporto.\nL'aereo.\nL'aeromobile era un Boeing 737-86J, numero di registrazione TC-IZK, numero di serie 37742. Aveva 11 anni al momento dell'incidente e aveva volato per la prima volta nel gennaio 2009. Il velivolo era stato precedentemente utilizzato dalla compagnia aerea tedesca Air Berlin, che ha cessato le operazioni nel 2017, prima di essere acquisito da Pegasus nel maggio 2016. Prima dell'incidente, Pegasus Airlines aveva intenzione di restituire questo aereo una volta scaduto il leasing; l'obiettivo della compagnia turca \u00e8 quello di costituire una flotta interamente composta da Airbus.\nL'incidente.\nIl volo 2193 \u00e8 proceduto regolarmente da Smirne a Istanbul senza nulla di anomalo da segnalare. Alle 18:30 circa ora locale, l'aereo ha tentato di atterrare a Sabiha G\u00f6k\u00e7en, nella periferia di Istanbul, sotto forti piogge e forti venti in coda. Un temporale con forti raffiche stava attraversando l'area al momento dell'incidente. Altri due velivoli hanno interrotto i tentativi di avvicinamento allo stesso aeroporto poco prima dell'atterraggio del Boeing 737 di Pegasus.\nDopo quello che il ministro dei trasporti della Turchia ha descritto come un \"atterraggio violento\", l'aereo non \u00e8 riuscito a rallentare. \u00c8 scivolato dall'estremit\u00e0 della pista ed \u00e8 finito in un fosso, colpendo con una forza tale che i sopravvissuti hanno descritto come un'esplosione. Il velivolo si \u00e8 rotto in tre parti, con la sezione anteriore della fusoliera particolarmente danneggiata dall'impatto. I passeggeri sono fuggiti dall'aereo attraverso spazi tra le sezioni della fusoliera. \u00c8 scoppiato un incendio, che \u00e8 stato successivamente domato dai vigili del fuoco.\nIl ministro della salute turco ha dichiarato che tre passeggeri sono morti e 179 persone sono state portate negli ospedali locali a causa dei traumi subiti. Si ritiene che 12 bambini fossero a bordo dell'aereo, secondo i rapporti dei media turchi. Un'indagine sui piloti deve svolgersi sulla base di speculazioni sulla negligenza dell'equipaggio. I piloti hanno ricevuto cure in ospedale, prima di essere portati in una stazione di polizia per fornire le loro dichiarazioni.\nIl CEO di Pegasus Airlines Mehmet T. Nane ha dichiarato che le scatole nere sono state recuperate dai resti dell'aereo e la decrittazione dei dati \u00e8 stata avviata."}
{"id": "8325507", "revid": "767487", "url": "https://it.wikipedia.org/wiki?curid=8325507", "title": "The Go-Getter (film 1923)", "text": "The Go-Getter \u00e8 un film muto del 1923 diretto da E.H. Griffith che aveva come interpreti T. Roy Barnes, Seena Owen, William Norris, Tom Lewis, Louis Wolheim, Fred Huntley.&lt;br&gt; \nLa sceneggiatura di John Lynch si basa sull'omonimo racconto di Peter B. Kyne apparso in \"Cappy Ricks Comes Back\", libro pubblicato a New York nel 1934. Il film \u00e8 il primo tra quelli dedicati al popolare personaggio di Cappy Ricks creato da Kyne.\nTrama.\nBill Peck, ferito in guerra e rimasto in ospedale per ben due anni, finalmente guarito decide di andare a lavorare come venditore per la compagnia di legname di Cappy Ricks. Dopo essersi impegnato con zelo e avere superato molti ostacoli, Bill ottiene una posizione da dirigente nella societ\u00e0, conquistando per di pi\u00f9 l'amore della bella Mary Skinner.\nProduzione.\nIl film fu prodotto dalla Cosmopolitan Productions.\nDistribuzione.\nIl copyright del film, richiesto dalla Cosmopolitan Productions, fu registrato il 4 aprile 1923 con il numero LP18855.&lt;br&gt;\nDistribuito dalla Paramount Pictures, il film usc\u00ec nelle sale statunitensi l'8 aprile 1923. La Famous-Lasky Film Service, che lo distribu\u00ec in Canada, Australia e Regno Unito, lo fece uscire in questo ultimo paese il 26 maggio 1924. In Colombia, fu presentato a Barranquilla il 18 ottobre 1924.\nNon si conoscono copie ancora esistenti della pellicola che viene considerata presumibilmente perduta. Del film esiste ancora solo un rullo conservato in una collezione privata."}
{"id": "8325518", "revid": "729019", "url": "https://it.wikipedia.org/wiki?curid=8325518", "title": "Johann von Leers", "text": "Biografia.\nIn giovent\u00f9 si occup\u00f2 di giurisprudenza ma anche di studi linguistici, come la slavistica; divenne un poliglotta: impar\u00f2 il russo e il polacco, ma anche lo yiddish degli ebrei aschenaziti dell'Est Europa e del Mitteleuropa, l'ungherese e il giapponese; scriveva correntemente in latino.\nFu un importante ideologo per il Terzo Reich (seppur di secondo piano come apparizioni pubbliche), fautore della realpolitik (chiese per tre volte l'esenzione, per le minoranze razziali non-ebraiche, dalle severe norme delle leggi di Norimberga) e del movimento V\u00f6lkisch, funzionario per il Ministero della Propaganda di Joseph Goebbels e conoscente di Adolf Hitler e Heinrich Himmler, suo capo nelle SS.\nPer evitare la cattura e una possibile imputazione al processo di Norimberga per responsabilit\u00e0 \"morale\" in crimini contro l'umanit\u00e0 e crimini di guerra, come successo agli altri propagandisti Julius Streicher e Alfred Rosenberg (principali ideologi del razzismo scientifico nazionalsocialista, impiccati nel 1946 come corresponsabili dell'Olocausto), nel 1945 von Leers scapp\u00f2 in Italia e dopo cinque anni, emigr\u00f2 in Argentina. \nPi\u00f9 tardi, rifugiatosi in Medio Oriente, collabor\u00f2 col dipartimento egiziano per le informazioni, un servizio segreto fondato nel 1954.\nInquadramento ideologico.\nOltre che per Goebbels, pubblic\u00f2 articoli propagandisti antisemiti, nazionalisti e poi antisionisti per il governo dell'Argentina di Juan Domingo Per\u00f3n e soprattutto per Gamal Abd el-Nasser in Egitto, che allora era in guerra col giovane stato d'Israele per solidariet\u00e0 coi palestinesi.\nAvversario del pessimismo storico di Oswald Spengler, anticristiano influenzato da Nietzsche e Julius Evola, vicino al misticismo nazista, all'etenismo politeista e alla religione solare classica (assorbiti dal cristianesimo dopo Eliogabalo, Aureliano e Giuliano), collabor\u00f2 anche con Savitri Devi, agente segreta nazista e scrittrice greca di religione induista e atonista (anche von Leers era interessato alla devozione ad Aton e Amon-Ra nell'antico Egitto), fautrice dell'arianesimo indoeuropeo.\nDopo la partenza per i paesi arabi, nei suoi ultimi anni von Leers si convert\u00ec infine all'Islam sunnita, nel cui monoteismo aniconico vedeva un baluardo anti-giudeocristiano e la vera continuazione dei culti del Sole enoteisti occidentali di ogni tempo.\nAssunse il nome arabo di \"Omar Amin\" e condusse trasmissioni radiofoniche di intonazione antisionista e nazionalista araba dopo le preghiere musulmane dell'emittente statale del regime nasseriano. Il suo interesse per il mondo islamico in s\u00e9 risaliva ad anni prima. Jeffrey Herf riferisce che nel dicembre del 1942 von Leers pubblic\u00f2 un articolo sulla rivista \"Die Judenfrage\" (\"La questione ebraica\") un periodico appartenente al mondo intellettuale antisemita, intitolata \"Giudaismo e Islam come opposti\". Come indica il titolo, la prospettiva dell'autore \u00e8 hegeliana, presentando ebraismo e islam in termini di tesi e antitesi. Questo saggio rivela anche l'aggravante prospettiva nazionalsocialista che von Leers proiettava sul passato islamico, nonch\u00e9 l'intensit\u00e0 del suo odio per l'ebraismo come religione. Il seguente passaggio fa parte del testo originale:\nUltimi anni.\nLa presenza e l'attivit\u00e0 di Leers contribu\u00ec a sviluppare l'antisemitismo e il negazionismo in Egitto.\nVon Leers mor\u00ec al Cairo nel marzo 1965, sebbene alcuni, tra cui Jorge Camarasa, un membro del Centro Simon Wiesenthal (forse in confusione con Alois Brunner, morto in Siria a 98 anni nel 2010), sostengono che avesse finto la morte per sfuggire al Mossad (motivo per alcuni del cambio di nome). \u00c8 sepolto dal giugno 1965 in Germania, trasferito dopo la sua morte a spese dello stato egiziano e l\u00ec inumato a Schutterwald con rito islamico."}
{"id": "8325546", "revid": "2091899", "url": "https://it.wikipedia.org/wiki?curid=8325546", "title": "Jeep Gladiator (2019)", "text": "Il Jeep Gladiator \u00e8 un pick-up prodotto dalla casa automobilistica statunitense Jeep dal 2019.\n\u00c8 stato presentato al salone di Los Angeles Auto il 28 novembre 2018, con le vendita negli USA che sono iniziate nella primavera del 2019. Basato sulla stessa piattaforma della Jeep Wrangler JL, il Gladiator \u00e8 il primo pick up a marchio Jeep da quando la Comanche \u00e8 uscita di produzione nel 1992.\nContesto.\nIl nome Gladiator viene ripreso da un Pick-Up prodotto dall'azienda statunitense tra la fine degli anni 60 e l'inizio degli anni 70.\nIl veicolo \u00e8 stato anticipato da alcuni prototipo nel corso degli anni. Il primo di essi \u00e8 stato presentato nel 2003 alla North American Dealers Association. Il primo vero concept car di una Jeep pick up fu presentato alla fine del 2004.\nDescrizione.\nLa Gladiator, che \u00e8 basata sulla Wrangler JL a 5 porte, \u00e8 stata disegnata dal designer Taylor Langhals e non si discosta molto dal modella da cui deriva. Le differenze principale sono: all'anteriore la presenza della classica griglia a 7 feritoie verticali che qui sono state allargate per consentire un maggiore flusso d'aria e un migliore raffreddamento del motore; al posteriore con la presenza di un cassone, con la ruota di scorta che normalmente \u00e8 montata sul portellone posteriore della Wrangler, qui \u00e8 montata sotto il pianale.\nCome sulle altre Wrangler, grazie alla costruzione mediante il telaio separato dalla carrozzeria, viarie componenti della stessa possono essere asportate. Le portiere anteriori e posteriori che possono essere completamente rimosse, il parabrezza che pu\u00f2 essere abbattuto sul cofano anteriore e il tetto \u00e8 rimovibile.\nAl lancio, l'unica motorizzazione prevista era il benzina Pentastar V6 da 3,6 litri da 280 cavalli, accoppiato a una trasmissione manuale Aisin a sei marce o a un automatico a otto velocit\u00e0 della. Come la Wrangler JL, tutte le versioni della Gladiator sono dotate di serie delle quattro ruote motrici .\nDa un punto di vista fuoristradistico, la Gladiator presenta un angoli d'attacco di 43,6 gradi all'anteriore e angoli d'uscita d'uscita al posteriore di 20,3 gradi. Inoltre la versione Rubicon \u00e8 dotata di un dispositivo che disaccoppia la barra anti-rollio anteriore, per ottenere una maggiore escursione delle sospensioni.\nSulla Gladiator \u00e8 disponibile un sistema di telecamere frontali che consente al guidatore di vedere ostacoli davanti e ai lati del veicolo mentre \u00e8 fuori strada.\nNel 2021 viene presentata la Jeep Gladiator 80\u00ba Anniversario in serie limitata, con cerchi in lega da 18\u201d, sedili in pelle nera con cuciture tungsteno e badge \u201c80th Anniversary\u201d. La Gladiator \u201c80\u00ba Anniversario\u201d \u00e8 equipaggiata con il MultiJet V6 da 3,0 litri con 264 CV di potenza, 600 Nm di coppia e cambio automatico a 8 marce."}
{"id": "8325548", "revid": "1573940", "url": "https://it.wikipedia.org/wiki?curid=8325548", "title": "Lanius cabanisi", "text": "Il fiscal codalunga (Lanius cabanisi ) \u00e8 un uccello passeriforme della famiglia Laniidae."}
{"id": "8325550", "revid": "1702319", "url": "https://it.wikipedia.org/wiki?curid=8325550", "title": "Chiesa di Santa Maria Assunta (Pisogne)", "text": "La chiesa di Santa Maria Assunta \u00e8 la parrocchiale di Pisogne, in provincia e diocesi di Brescia; fa parte della zona pastorale dell'Alto Sebino.\nStoria.\nLa prima citazione della pieve di Pisogne \u00e8 da ricercare nel Catalogo Capitolare del 1410, in cui si legge che era compresa nella \"squadra di Iseo\".&lt;br&gt;Da un documento del 1532 si apprende che la cura d'anime era retta da un prete di nome \"Pietro Stella\".&lt;br&gt;Grazie alla relazione della visita pastorale del 1580 dell'arcivescovo di Milano san Carlo Borromeo si conosce che la pieve, attestata con il titolo di \"Santa Maria de Nemor\", era dotata di tre altari e che i parrocchiani erano 800.&lt;br&gt;Nel 1702 il vescovo di Brescia Marco Dolfin annot\u00f2 che il parroco era coadiuvato da dodici reverendi e da tre chierici, che i fedeli erano 1640, che la pieve era dedicata all'Assunzione di Maria Vergine e che entro i confini della parrocchia sorgevano le chiesette di San Zenone, in localit\u00e0 \"Prataiolo\", di San Clemente, della Beata Vergine Maria a Goeno.&lt;br&gt;Nella seconda met\u00e0 del Settecento si decise di edificare al centro del paese la nuova parrocchiale, che potesse sostituire l'antica pieve; il progetto della nuova chiesa, redatto da Antonio Marchetti, fu consegnato il 16 settembre del 1769, mentre la prima pietra dell'edificio venne posta il giorno 29 del medesimo mese. I lavori di costruzione furono affidati a Pietro Antonio Cetti, il quale modific\u00f2 il disegno originario; cos\u00ec facendo, si cre\u00f2 una polemica, che si risolse solo con l'intervento di Gaspare Turbini. La chiesa fu portata a compimento nel 1798 e consacrata il 24 settembre 1881.&lt;br&gt;L'edificio venne ristrutturato tra il 1981 e il 1983, mentre il 14 aprile 1989, con la soppressione dei vicariati e l'istituzione delle zone pastorali, la chiesa fu aggregata alla zona pastorale dell'Alto Sebino.\nDescrizione.\nEsterno.\nL'edificio di culto \u00e8 posto al centro della localit\u00e0 in posizione rialzata rispetto l'assetto stradale con la facciata rivolta verso il lago d'Iseo. Due rampe di scale anticipano il sagrato. Il fronte principale ha la faccia divisa da una cornice marcapiano su due ordini. L'ordine inferiore, tripartito da lesene e contro-lesene coronate da capitelli ionici con la parte centrale pi\u00f9 avanzata rispetto alle due laterali. La sezione ospita centrale l'ingresso principale completo di contorno in pietra molto semplice. L'ordine superiore ha una grande apertura centrale a tutto sesto completa di balconcino e con paraste che reggono il timpano triangolare e il prosieguo delle lesene della parte centrale coronate da capitelli corinzi. Il frontone termina con il grande timpano triangolare con la scritta riportante l'intitolazione della chiesa. La parte termina con la grande croce ferrea, mentre le due laterali di misura inferiore ospitano due statue di santi.\nInterno.\nOpere di pregio conservate all'interno della chiesa sono lo \"Sposalizio della Vergine\", realizzato nel 1803 da Giosu\u00e8 Sala, dello stesso autore pure la \"Presentazione di Ges\u00f9 al Tempio\", eseguita nel 1795, l\"'Assunzione della Vergine\", opera di Felice Campi, che, nella sua esecuzione, trasse ispirazione da un dipinto custodito nella cattedrale di Parma, un \"Episodio dell\u2019Apocalisse e i 24 Seniori\" del 1803 di Sante Cattaneo, un affresco raffigurante la \"Caduta della manna\", opera del milanese Giulio Cesare Poggi nel 1835, il \"Transito di san Giuseppe\", eseguito da Antonio Guadagnini nel 1880, e l'organo, costruito nel 1856 dalla ditta Serassi, con pi\u00f9 di 2000 canne."}
{"id": "8325555", "revid": "72396", "url": "https://it.wikipedia.org/wiki?curid=8325555", "title": "La mam\u00e1 del 10", "text": "La mam\u00e1 del 10 \u00e8 una telenovela colombiana trasmessa su Caracol Televisi\u00f3n dal 26 febbraio all'8 giugno 2018.\nTrama.\nTina Manotas \u00e8 una donna che vive nel Pacifico colombiano e che, a causa delle sue condizioni economiche, decide di lasciare la sua citt\u00e0 natale per trasferirsi a Bogot\u00e0 per dare ai suoi figli stabilit\u00e0 economica e soddisfare tutti i desideri che hanno sempre desiderato; ma quando arriva nella capitale le cose non vanno bene, poich\u00e9 il marito decide di lasciarla e non ha pi\u00f9 possibilit\u00e0 di cercare soldi per le strade della citt\u00e0 e quindi sopportare le necessit\u00e0 economiche dei suoi figli; Inoltre, Tina si rende conto che V\u00edctor, il suo figlio pi\u00f9 piccolo, ha molte potenzialit\u00e0 per il calcio e per questo fa grandi sacrifici fino a diventare un giocatore professionista. Col passare degli anni V\u00edctor riesce a realizzare il suo sogno grazie al supporto incondizionato di sua madre e ora si prende cura di mantenere la promessa che ha fatto molto tempo fa e non si \u00e8 riposato fino all'acquisto di un appartamento in una zona esclusiva della citt\u00e0; da dove sua madre fu umiliata anni fa dopo essere arrivata nella capitale."}
{"id": "8325556", "revid": "1983214", "url": "https://it.wikipedia.org/wiki?curid=8325556", "title": "Diamond Princess (nave da crociera)", "text": "Diamond Princess \u00e8 una nave da crociera di propriet\u00e0 della Princess Cruises.\nCostruzione e varo.\nHa iniziato a operare nel marzo 2004 principalmente per crociere in Asia durante l'estate e in Australia durante la stagione invernale. La Diamond Princess e la sua nave gemella, Sapphire Princess, sono state entrambe costruite a Nagasaki in Giappone dalla Mitsubishi Heavy Industries.\nCasi di COVID-19.\nIl 4 febbraio 2020, mentre la nave era in acque territoriali giapponesi, il Ministero della Salute giapponese ha ordinato, nel quadro delle misure di contenimento della pandemia di coronavirus, lo stato di quarantena per le persone a bordo della nave, dopo che la malattia era stata diagnosticata in un ottantenne sbarcato il giorno prima a Hong Kong. La nave \u00e8 stata ormeggiata per la quarantena nel porto di Yokohama.\nI successivi controlli effettuati hanno identificato, al 26 febbraio 2020, un totale di 705 persone contagiate. Queste includevano almeno 138 indiani, di cui 132 membri dell'equipaggio e 6 passeggeri, 35 filippini, 32 canadesi, 24 australiani, 13 americani, 4 indonesiani, 4 malesi, e 2 britannici. Molti paesi, tra cui Canada, Australia, Stati Uniti, Filippine, Indonesia, Hong Kong e il Regno Unito, si sono organizzati per evacuare i loro cittadini e metterli in quarantena nei loro stessi paesi. \nAl 29 febbraio, c'erano stati 705 casi di contagio, 10 guarigioni e 6 decessi.\nA partire dal 27 febbraio viene iniziata l'evacuazione dell'intero equipaggio e dei viaggiatori, che termina il 2 marzo successivo con lo sbarco del comandante, l'italiano Gennaro Arma. Un cittadino australiano evacuato dalla nave \u00e8 deceduto il 1\u00ba marzo, portando a 7 il totale dei decessi per la pandemia.\nIl 17 maggio, riporta l'ANSA, a seguito di una lunga sanificazione e ristrutturazione dopo 4 mesi salpa dal porto di Yokohama verso la Malaysia per consentire all'equipaggio di tornare a casa."}
{"id": "8325624", "revid": "1564499", "url": "https://it.wikipedia.org/wiki?curid=8325624", "title": "Montaperto", "text": ""}
{"id": "8325633", "revid": "287204", "url": "https://it.wikipedia.org/wiki?curid=8325633", "title": "Matteo Bruni (giurista)", "text": "Biografia.\nNacque nei primi anni del XVI secolo a Rimini, primogenito di Giovanni Bruni de' Parcitadi e di Vanetta de' Battagli. Inizio gli studi nella sua citt\u00e0 avendo come precettore Girolamo Crisavo di Zara, passando poi agli studi giuridici sotto Mario Guidone da Savignano. Verso la fine del 1528 si trasfer\u00ec all'Universit\u00e0 di Bologna, dove divenne amico di Francesco Bolognetti e consegu\u00ec il dottorato \"in utroque iure\" nel 1533.\nFu al servizio dei duchi di Mantova fino al 1536, quando divenne uditore del vescovo di Ferrara e, nello stesso anno, anche giudice penale a Roma. Si trasfer\u00ec poi a Reggio Calabria con l'incarico di vicario dell'arcivescovo Agostino Gonzaga. Fece ritorno a Rimini nel 1546, citt\u00e0 di cui tre anni pi\u00f9 tardi era podest\u00e0. Negli anni 1550 rivest\u00ec analoghi incarichi anche a Cervia e forse Ravenna.\nMor\u00ec nel 1575 a Rimini."}
{"id": "8325634", "revid": "1983214", "url": "https://it.wikipedia.org/wiki?curid=8325634", "title": "World Dream", "text": "World Dream \u00e8 una nave da crociera gestita dalla Dream Cruises.\nFu varata il 17 novembre 2017 da Cecilia Lim moglie di Kok Thay, CEO di Genting Lim, che divenne madrina della nave.\nIl 16 novembre 2017 la Dream Cruises ha creato un modello Lego da 8,44 m della nave, il pi\u00f9 grande modello di una nave da crociera, che \u00e8 esposto permanentemente presso il Kai Tak Cruise Terminal a Hong Kong."}
{"id": "8325647", "revid": "1456683", "url": "https://it.wikipedia.org/wiki?curid=8325647", "title": "Clan Sogo", "text": ""}
{"id": "8325648", "revid": "123978822", "url": "https://it.wikipedia.org/wiki?curid=8325648", "title": "Dragan Sko\u010di\u0107", "text": ""}
{"id": "8325671", "revid": "110690121", "url": "https://it.wikipedia.org/wiki?curid=8325671", "title": "Beverly Stoll", "text": ""}
{"id": "8325675", "revid": "764447", "url": "https://it.wikipedia.org/wiki?curid=8325675", "title": "Sapphire Princess", "text": "Sapphire Princess \u00e8 una nave da crociera di propriet\u00e0 della Princess Cruises.\nEntr\u00f2 in servizio nel 2004 come nave gemella della Diamond Princess. All'epoca era una delle navi da crociera pi\u00f9 grandi del mondo, con una capacit\u00e0 di 2 670 passeggeri. La Sapphire Princess fu varata il 10 giugno 2004 a Seattle, prima nave da crociera battezzata in quel porto."}
{"id": "8325688", "revid": "298055", "url": "https://it.wikipedia.org/wiki?curid=8325688", "title": "Snow Bound", "text": "Snow Bound \u00e8 il sesto album in studio long playing dei The Chills, pubblicato nel 2018 in Nuova Zelanda e in Europa dalla Fire Records. Tutte le canzoni sono state scritte da Martin Phillipps. "}
{"id": "8325691", "revid": "1924342", "url": "https://it.wikipedia.org/wiki?curid=8325691", "title": "Universit\u00e0 di Pristina", "text": "LUniversit\u00e0 di Pristina (; ) \u00e8 un'universit\u00e0 del Kosovo."}
{"id": "8325695", "revid": "1305772", "url": "https://it.wikipedia.org/wiki?curid=8325695", "title": "Silvia Carignano", "text": "Carriera.\nIn carriera, in campionato ha vestito le maglie di All Stars Piemonte, Real Torino Hockey Club, Hockey Club Torino Bulls 2011 Femminile. Tra il 2006 ed il 2009 e tra il 2011 e il 2014 ha lasciato l'hockey su ghiaccio per dedicarsi all'Hockey in-line con l'Hockey Club Draghi Torino. \nNella stagione 2014-2015, pur disputando il Campionato italiano di hockey su ghiaccio femminile con le Torino Bulls, ha inoltre disputato l'European Women's Hockey League con le EV Bozen Eagles e la DEBL2 (la terza serie austriaca) con le HC Lakers.\nNel febbraio del 2020 ha giocato due incontri con la maglia del Valdifiemme (contro Lakers e Girls Project) prima che il campionato venisse sospeso e poi cancellato per la pandemia di COVID-19.\nHa disputato il suo primo mondiale con la maglia dell' nel 2003, cui sono seguiti quelli del 2004, 2005, 2015, 2016, 2017, 2018 e 2019. Ha inoltre fatto parte della spedizione azzurra a Torino 2006."}
{"id": "8325699", "revid": "648716", "url": "https://it.wikipedia.org/wiki?curid=8325699", "title": "Silver Bullets", "text": "Silver Bullets \u00e8 il quinto album in studio long playing dei The Chills, pubblicato nel 2018 in Nuova Zelanda e in Europa dalla Fire Records. Tutte le canzoni sono state scritte da Martin Phillipps."}
{"id": "8325701", "revid": "110157", "url": "https://it.wikipedia.org/wiki?curid=8325701", "title": "Chiesa di San Carlo ai morti", "text": "La Chiesa di San Carlo ai morti sorge a Treviglio in via Zanovello. \nStoria.\nNel 1630 nella localit\u00e0 dove ora sorge la chiesa, allora chiamata Gemone, venne creato un cimitero per seppellire i numerosi morti di peste; inoltre, come monito per la popolazione e perch\u00e9 rimanesse memoria della pestilenza, venne eretta una colonna sormontata da un teschio, in viale del Partigiano. L\u2019oratorio annesso al cimitero venne dedicato a san Carlo Borromeo, vescovo di Milano e riconosciuto santo anche per il suo eccezionale zelo nella cura degli appestati durante l\u2019epidemia accaduta nel 1572 a Milano. Inoltre non va dimenticato che, come accade in altre localit\u00e0 della diocesi di Milano, la popolazione di Treviglio fu molto legata al cardinale poich\u00e9 visit\u00f2 la citt\u00e0 nel 1583 e spost\u00f2 la sede della Pieve ecclesiastica da Pontirolo a Treviglio. In aggiunta a ci\u00f2, San Carlo si prodig\u00f2, nella stessa occasione, per il riconoscimento ufficiale del miracolo della Madonna delle Lacrime, venerata del santuario omonimo non distante dalla chiesa di San Carlo ai morti.\nNel 1675 sul luogo di una pi\u00f9 antica edicola espiatoria si inizi\u00f2 la costruzione della chiesa di San Carlo in memoria dei morti della peste; l\u2019inizio di tale costruzione fu consentita da un legato di Giuseppe Locatelli presente nel suo testamento del 9 ottobre 1674 rogato dal notaio bergamasco Antonio Baglioni. I lavori di costruzione dopo dieci anni non erano ancora terminati, infatti il cardinale Federico Visconti, nella visita pastorale del 1685, afferma che la chiesa non era ancora del tutto rifinita e perfezionata."}
{"id": "8325704", "revid": "1987129", "url": "https://it.wikipedia.org/wiki?curid=8325704", "title": "Castello di Gossolengo", "text": "Il castello di Gossolengo \u00e8 una fortificazione, situata a Gossolengo, in provincia di Piacenza. L'edificio si trova nel centro di Gossolengo, nella pianura Padana a pochi chilometri dal fiume Trebbia.\nStoria.\nRelativamente al castello, che venne costruito in epoca imprecisata, forse nel corso degli ultimi anni del XII secolo, sono presenti pochissime notizie storiche, a differenza della localit\u00e0 di Gossolengo, la quale nel 1254 faceva parte delle propriet\u00e0 del Capitolo della cattedrale di Piacenza.\nNel 1314, nelle campagne gossolenghesi ci fu uno scontro tra la fazione dei popolari, la quale era favorevole al signore guelfo Alberto Scotti, e la fazione favorevole ai Visconti, guidata dal condottiero di ventura Nello da Massa. Il combattimento si concluse con la sconfitta dei filoviscontei che subirono anche la morte di 16 persone e la cattura di diverse altre.\nNel 1636 il castello fu occupato da una guarnigione di truppe spagnole impegnate in azioni militari contro il duca di Parma e Piacenza Odoardo I Farnese, mentre nel 1647 tanto il borgo di Gossolengo quanto il forte risultavano appartenere al monastero di San Sisto di Piacenza.\nA seguito dell'unit\u00e0 d'Italia il castello divenne parte delle propriet\u00e0 del demanio militare che, fino al 1914, lo impieg\u00f2 come sede per la locale scuola di tiro.\nStruttura.\nL'edificio, costruito in cotto e ciottoli provenienti dal fiume Trebbia, si caratterizza per una pianta rettangolare con cortile interno e due basse torri localizzate sulla facciata d'ingresso ed \u00e8 stato fortemente modificato rispetto alla sua struttura iniziale. L'originario accesso al castello era dotato di ponte e ponticello levatoi a scavalco del fossato, poi interrato; pur essendo stati successivamente eliminati, rimangono visibili alcune tracce dei due ponti.\nAll'interno, in una stanza con soffitto a volta posta nei pressi del basamento di una delle torri, sono presenti degli affreschi rinvenuti nel 1936 in occasione dell'esecuzione di alcuni interventi manutentivi e il cui restauro venne in seguito curato da parte del pittore piacentino Luciano Ricchetti. Le opere sono state successivamente attribuite ad un anonimo e datate nel periodo compreso tra il XIV e il XV secolo. Esse sono poste in una delle pareti di fondo, tripartita dalle volte del soffitto, e vedono raffigurate una Nativit\u00e0 con Santi a cui fanno da sfondo fortificazioni militari e pareti rocciose e un'Annunciazione con Beati."}
{"id": "8325707", "revid": "110690689", "url": "https://it.wikipedia.org/wiki?curid=8325707", "title": "Canale Vodootvodny", "text": ""}
{"id": "8325716", "revid": "119526766", "url": "https://it.wikipedia.org/wiki?curid=8325716", "title": "Li Wenliang", "text": "Biografia.\nOculista all'ospedale centrale di Wuhan, fu uno dei primi medici a riconoscere la pericolosit\u00e0 della polmonite di Wuhan, lanciando l'allarme sul virus il 30 dicembre 2019. Li era giunto in possesso del rapporto scritto da Ai Fen, direttore del pronto soccorso dell'ospedale centrale di Wuhan, che si era allarmato dopo aver ricevuto i risultati di laboratorio di una paziente che aveva esaminato e che presentava sintomi di un'influenza resistente ai metodi di trattamento convenzionali. Il rapporto conteneva la frase \"SARS coronavirus\" e Li aveva cerchiato la parola \"SARS\": inviato a un medico in un altro ospedale di Wuhan, il rapporto si diffuse in tutti i circoli medici della citt\u00e0, donde raggiunse Li.\nLi, alle 17:43 scrisse, in un gruppo privato WeChat dei suoi compagni di scuola di medicina: \"7 casi confermati di SARS sono stati segnalati [in ospedale] dal mercato del pesce di Huanan\", allegando anche il rapporto di esame del paziente e l'immagine di scansione TC. Alle 18:42, aggiunse la frase: \"secondo le ultime notizie, \u00e8 stato confermato che si tratta di infezioni da coronavirus\". L'esistenza del blog personale di Li, nel quale documentava queste scoperte, fu poi riferita il 1\u00ba febbraio 2020 dal quotidiano italiano La Stampa.\nIl 3 gennaio 2020, la polizia di Wuhan lo convoc\u00f2, ammonendolo quindi per \"aver fatto commenti falsi su internet\". Subito dopo Li torn\u00f2 al lavoro in ospedale ma contrasse il virus da un paziente infetto.\nMor\u00ec per le complicazioni dell'infezione il 7 febbraio 2020 all'et\u00e0 di 33 anni. Dopo il suo decesso, il governo cinese ha dichiarato di aver aperto un'inchiesta sull'accaduto. La moglie di Li Wenliang era incinta del loro secondo figlio."}
{"id": "8325718", "revid": "767487", "url": "https://it.wikipedia.org/wiki?curid=8325718", "title": "Prudenza e la pillola", "text": "Prudenza e la pillola (\"Prudence and the Pill\") \u00e8 un film britannico del 1968 diretto da Fielder Cook."}
{"id": "8325731", "revid": "1543377", "url": "https://it.wikipedia.org/wiki?curid=8325731", "title": "Peter Gutteridge", "text": "Biografia.\nFu uno dei membri fondatori dei The Clean nel 1978, insieme a Hamish e David Kilgour, che Gutteridge aveva conosciuto quando era studente, gruppo che divenne uno dei principali e pi\u00f9 influenti del Dunedin sound. Fu anche membro fondatore dei The Chills nel 1980, rimanendo per\u00f2 con la band solo per pochi mesi in quanto trovava l'ambiente \"troppo controllato\". \nNel 1982-83 \u00e8 stato membro dei The Cartilage Family, insieme a Shayne Carter, con i quali fece due concerti. Dopo aver lasciato la band, si riun\u00ec con i fratelli Kilgour dei Clean per formare nel 1983 una nuova band, The Great Unwashed, alla quale contribu\u00ec con quattro canzoni che aveva scritto per The Cartilage Family, contribuendo all'EP \"Singles\", pubblicato nel 1984 e che si esib\u00ec anche al John Peel Show. Il gruppo ebbe vita breve e, quando si sciolse, nel 1988 form\u00f2 un nuovo gruppo, gli Snapper, con Christine Voice all'organo e Dominic Stones alla chitarra, che pubblic\u00f2 due LP, un EP e qualche singolo, e poi collabor\u00f2 con il gruppo di George Henderson, The Puddle.\nPubblic\u00f2 nel 1989 con la Xpressway Records un album solista, \"Pure\".\nMor\u00ec nel 2014, ad Auckland, in Nuova Zelanda. \nDiscografia.\nSolista\nCon gli Snapper"}
{"id": "8325733", "revid": "767487", "url": "https://it.wikipedia.org/wiki?curid=8325733", "title": "La statua", "text": "La statua (\"The Statue\") \u00e8 un film italo-britannico del 1971 diretto da Rod Amateau."}
{"id": "8325738", "revid": "965985", "url": "https://it.wikipedia.org/wiki?curid=8325738", "title": "Buona fortuna Maggiore Bradbury", "text": ""}
{"id": "8325740", "revid": "309289", "url": "https://it.wikipedia.org/wiki?curid=8325740", "title": "Depressione di Kuzneck", "text": "La depressione di Kuzneck (, \"Kuzneckaja kotlovina\") della Siberia meridionale si trova nell'Oblast' di Kemerovo, in Russia.\nGeografia.\nLa depressione \u00e8 delimitata a est dalla catena Kuzneckij Alatau, a sud-est dai monti dell'Abakan, a ovest dalla cresta di Salair, a sud dal massiccio della Gornaja \u0160orija, mentre a nord si fonde gradualmente con la pianura della Siberia occidentale. Da nord a sud ha una lunghezza di circa 300\u00a0km ed \u00e8 larga dagli 80 ai 120\u00a0km. L'altitudine media varia dai 200\u00a0m a nord ai 400\u2013500\u00a0m a sud.\nI depositi di carbone del bacino ne fanno una delle maggiori riserve carbonifere della Russia: il bacino del Kuzbass (\u041a\u0443\u0437\u0431\u0430\u0441\u0441, o \u041a\u0443\u0437\u043d\u0435\u0446\u043a\u0438\u0439 \u0443\u0433\u043e\u043b\u044c\u043d\u044b\u0439 \u0431\u0430\u0441\u0441\u0435\u0439\u043d, \"Kuzneckij ugol'nyj bassejn\").\nI principali fiumi della regione sono il Tom', l'Inja e altri affluenti dell'Ob'.\nLe pi\u00f9 importanti citt\u00e0 dell'area sono Novokuzneck, Prokop'evsk, Belovo, Kisel\u00ebvsk e Leninsk-Kuzneckij."}
{"id": "8325741", "revid": "80030", "url": "https://it.wikipedia.org/wiki?curid=8325741", "title": "Strada Clementina", "text": ""}
{"id": "8325745", "revid": "767487", "url": "https://it.wikipedia.org/wiki?curid=8325745", "title": "Buona fortuna maggiore Bradbury", "text": "Buona fortuna maggiore Bradbury (\"Paper Tiger\") \u00e8 un film britannico del 1975 diretto da Ken Annakin."}
{"id": "8325752", "revid": "122882783", "url": "https://it.wikipedia.org/wiki?curid=8325752", "title": "Phleum", "text": "Phleum \u00e8 un genere di piante spermatofita monocotiledone appartenente alla famiglia Poaceae (ex. Graminacee). \u00c8 anche l'unico genere della sottotrib\u00f9 Phleinae .\nEtimologia.\nIl nome del genere deriva da un nome greco classico per una canna palustre non identificata.\nIl nome scientifico del genere \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum\" (Sp. Pl. 1: 59 - 1753) del 1753. Il nome scientifico della sottotrib\u00f9 \u00e8 stato definito dal botanico, naturalista e politico belga Barth\u00e9lemy Charles Joseph Dumortier (1797-1878) nella pubblicazione \"Bulletin de la Soci\u00e9t\u00e9 Royale de Botanique de Belgique\" (Bull. Soc. Roy. Bot. Belgique 7: 69. 1868) del 1868.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria).\nDistribuzione e habitat.\nLa distribuzione delle specie di questo genere \u00e8 relativa alle regioni dell'Eurasia temperata del nord e all'America del Nord orientale.\nSpecie della zona alpina.\nDelle 11 specie spontanee della flora italiana solamente 6 vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione della specie alpina.\nTassonomia.\nLa famiglia di appartenenza di questo genere (Poaceae) comprende circa 650 generi e specie (secondo altri Autori 670 generi e ). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, la sottotrib\u00f9 Phleinae \u00e8 posizionata all'interno della sottofamiglia Pooideae.\nQuesto genere comprende 15 specie (11 nella flora spontanea italiana).\nFilogenesi.\nLa sottotrib\u00f9 Phleinae, pi\u00f9 precisamente, \u00e8 descritta all'interno della trib\u00f9 Poeae (quest'ultima \u00e8 compresa nella supertrib\u00f9 Poodae ). La trib\u00f9 Poeae (formata da diverse sottotrib\u00f9 suddivise in alcune supersottotrib\u00f9) \u00e8 l'ultimo nodo della sottofamiglia Pooideae ad essersi evoluto (gli altri precedenti sono la trib\u00f9 Brachyelytreae, e le supertrib\u00f9 Nardodae, Melicodae, Stipodae e Triticodae).\nLa sottotrib\u00f9 Phleinae (monofiletica (e monogenerica) nell'attuale circoscrizione) appartiene al gruppo con le sequenze dei plastidi di tipo \"Poeae\" (definito \"Poeae chloroplast groups 2 \") ed \u00e8 circoscritta nella supersottotrib\u00f9 Poodinae (chiamato anche \"PAM clade\") comprendente una decina di sottotrib\u00f9 tra le quali Poinae, Miliinae, Phleinae, Beckmanniinae, Cinninae, Alopecurinae, Ventenatinae e altre ancora in fase di definizione come la sottotrib\u00f9 Avenulinae, Brizochloinea, alcuni cladi provvisori e il genere incertae sedis \"Arctopoa\". All'interno della supersottotrib\u00f9 la sottotrib\u00f9 di questa voce \u00e8 in posizione politomica con il gruppo denominato \"ABCV clade\" e alcune altre sottotrib\u00f9. In alcune analisi Poinae e Phleinae formano un \"gruppo fratello\", ma non in altre nelle quali tuttavia le tre sottorib\u00f9 Poinae, Miliinae e Phleinae sembrano collegate filogeneticamente. Ulteriori studi sono necessari per avere informazioni pi\u00f9 dettagliate e precise in quanto la struttura sopra descritta non \u00e8 l'unica che emerge dalle analisi filogenetiche attuali.\nLe seguenti sinapomorfie sono relative a tutta la sottofamiglia (Pooideae):\nLe sinapomorfie relative alla trib\u00f9 Poeae sono:\nPer il genere di questa voce \u00e8 stata trovata la seguente sinapomorfia:\nIl numero cromosomico delle specie di questo gruppo \u00e8: 2n = 14, 28 e 42.\nIn passato il genere \"Pseudophleum\" era separato da \"Phleum\" perch\u00e9 le glume sono pi\u00f9 corte del fiore, ma non c'\u00e8 altra ragione per separarlo.\nElenco delle specie.\nIl genere \"Phleum\" attualmente \u00e8 composto da 15 specie e due ibridi riconosciuti (per le specie europee \u00e8 indicata la distribuzione euro-mediterranea):\nSpecie della flora italiana.\nPer meglio comprendere ed individuare le varie specie del genere (solamente per le specie spontanee della flora italiana) l\u2019elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra):"}
{"id": "8325755", "revid": "199745", "url": "https://it.wikipedia.org/wiki?curid=8325755", "title": "Phleinae", "text": ""}
{"id": "8325756", "revid": "287204", "url": "https://it.wikipedia.org/wiki?curid=8325756", "title": "Jerry Butler", "text": ""}
{"id": "8325762", "revid": "88740", "url": "https://it.wikipedia.org/wiki?curid=8325762", "title": "Desuprismo", "text": ""}
{"id": "8325763", "revid": "767487", "url": "https://it.wikipedia.org/wiki?curid=8325763", "title": "Profumo di mare", "text": "Profumo di mare (\"Better Late Than Never\") \u00e8 un film britannico del 1983 diretto da Bryan Forbes."}
{"id": "8325767", "revid": "418067", "url": "https://it.wikipedia.org/wiki?curid=8325767", "title": "Fenella, ossia La muta di Portici", "text": "Fenella, ossia La muta di Portici, \u00e8 un'opera lirica del 1831 in quattro atti musicata da Stefano Pavesi, su libretto di Gaetano Rossi. Il soggetto \u00e8 lo stesso della pi\u00f9 celebre La muta di Portici di Eug\u00e8ne Scribe.\nTrama.\nLa vicenda \u00e8 grossomodo la medesima de La muta dei portici: Alfonso, figlio del vicer\u00e9 spagnolo di Napoli, \u00e8 destinato a sposare Elvira, pur tormentato dall'aver abbandonato Fenella, una ragazza muta napoletana, gi\u00e0 promessa al pescatore Moreno. La stessa Fenella si palesa poco prima delle nozze e fa intendere alla sposa l'abbietta vicenda; Elvira dunque ripudia il promesso sposo, mentre Fenella fugge a Portici, dove suo fratello, il pescatore Masaniello, che scatena una rivolta contro l'autorit\u00e0 spagnola con l'aiuto di Moreno e del popolo oppresso. Sar\u00e0 per\u00f2 lo stesso Masaniello che salver\u00e0 la vita di Alfonso ed Elvira, nel frattempo rincongiuntisi, fuggiti da Napoli a Portici. Alfonso dunque ritorna all'attacco con le truppe reali, mentre Masaniello, inimicatosi il popolo e soprattutto Moreno, impazzisce per le stragi commesse e decide di cercare la morte in battaglia contro le truppe di Alfonso; Fenella a questo punto, disperata, si getta nella lava del Vesuvio."}
{"id": "8325774", "revid": "1543377", "url": "https://it.wikipedia.org/wiki?curid=8325774", "title": "La granduchessa di G\u00e9rolstein", "text": "La granduchessa di G\u00e9rolstein (\"La Grande-Duchesse de G\u00e9rolstein\") \u00e8 un'opera buffa in tre atti composta da Jacques Offenbach su libretto di Henri Meilhac e Ludovic Hal\u00e9vy e rappresentata per la prima volta il 12 aprile 1867 al Th\u00e9\u00e2tre des Vari\u00e9t\u00e9s di Parigi.\nStoria.\nOffenbach lavor\u00f2 in modo assiduo alla composizione delle musiche de La gran duchessa di G\u00e9rolstein affinch\u00e9 la prima potesse coincidere con l'Esposizione internazionale di Parigi. Ci\u00f2 fu possibile anche grazie all'interessamento di Napoleone III.\nAttraverso quest'opera, Offenbach si prefiggeva di prendere in giro la vita militare e aristocratica della sua epoca.\nLa prima dell'opera fu seguita da reali (tra cui il principe del Galles), statisti e diplomatici. Il ruolo della protagonista fu impersonato da Hortense Schneider, che era stata scoperta dallo stesso Offenbach nel 1855: l'interpretazione della granduchessa di G\u00e9rolstein garant\u00ec alla Schneider la definitiva consacrazione.\nL'opera fu apprezzata anche da Otto von Bismarck.\nTrama.\nAtto I.\nL'immaginario Granducato di G\u00e9rolstein \u00e8 governato da una bella granduchessa non sposata.\nSi vorrebbe che la donna sposasse il principe Paul, ma lei, da sempre attratta dal \"fascino della divisa\", si invaghisce di Fritz, un soldato semplice al servizio del generale Boum e gi\u00e0 fidanzato con una ragazza di nome Wanda. La granduchessa nomina perci\u00f2 Fritz generale al posto di Boum, donandogli una spada appartenuta al padre. \nAtto II.\nDopo il ritorno di Fritz dopo una vittoriosa battaglia, durata appena quattro giorni, la granduchessa si dichiara al giovane, ma, poich\u00e9 la nobildonna finge di parlare per conto di un'altra donna, il giovane non capisce. Ci\u00f2 scatena le ire della granduchessa, che decide di vendicare l'orgoglio ferito unendosi alla congiura tramata contro Fritz dall'ex-generale Boum e da alcuni cortigiani. \nAtto III.\nDopo aver dimenticato Fritz, la granduchessa si invaghisce del barone Grog. \nAlla fine, per\u00f2, la donna si convince a sposare Paul, mentre Fritz convola a nozze con la fidanzata Wanda."}
{"id": "8325777", "revid": "767487", "url": "https://it.wikipedia.org/wiki?curid=8325777", "title": "Le Blanc et le Noir", "text": "Le Blanc et le Noir \u00e8 un film del 1931 diretto da Marc All\u00e9gret e Robert Florey.\nSi tratta di un adattamento dell'opera teatrale del 1922 dallo stesso titolo scritta da Sacha Guitry."}
{"id": "8325778", "revid": "736476", "url": "https://it.wikipedia.org/wiki?curid=8325778", "title": "La Grande-Duchesse de G\u00e9rolstein", "text": ""}
{"id": "8325779", "revid": "797136", "url": "https://it.wikipedia.org/wiki?curid=8325779", "title": "Zhu Chenjie", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile della , nel 2018 \u00e8 stato acquistato dallo . Ha esordito in prima squadra il 22 luglio 2018 disputando l'incontro di Chinese Super League pareggiato 2-2 contro l'.\nNazionale.\nIl 7 giugno 2019 ha esordito con la Nazionale cinese disputando l'amichevole vinta 2-0 contro le .\nStatistiche.\n\"Statistiche aggiornate al 7 febbraio 2020\"."}
{"id": "8325781", "revid": "1784938", "url": "https://it.wikipedia.org/wiki?curid=8325781", "title": "Negazionista dell'Olocausto", "text": ""}
{"id": "8325783", "revid": "88740", "url": "https://it.wikipedia.org/wiki?curid=8325783", "title": "Kurti", "text": ""}
{"id": "8325785", "revid": "736476", "url": "https://it.wikipedia.org/wiki?curid=8325785", "title": "La Grande-duchesse de G\u00e9rolstein", "text": ""}
{"id": "8325787", "revid": "736476", "url": "https://it.wikipedia.org/wiki?curid=8325787", "title": "La Grande-duchesse de Gerolstein", "text": ""}
{"id": "8325789", "revid": "1850460", "url": "https://it.wikipedia.org/wiki?curid=8325789", "title": "Coral Cup Series", "text": ""}
{"id": "8325800", "revid": "110994706", "url": "https://it.wikipedia.org/wiki?curid=8325800", "title": "Pietro Magri (presbitero)", "text": " \nBiografia.\nPietro Magri nacque a Palermo nel 1622. Secondo quanto raccontato da Giovan Battista Pacichelli, Pietro Magri fu l'educatore dei figli del duca di Medina de las Torres Ramiro Felipe N\u00fa\u00f1ez de Guzm\u00e1n. Ricevette la nomina come arciprete della cattedrale di Altamura nel 1662, ma prese possesso dell'arcipretura solo il 29 giugno 1664.\nNella citt\u00e0 di Altamura Pietro Magri commission\u00f2 l'ampliamento del palazzo vescovile, divenuto poi sede dell'Universit\u00e0 degli Studi di Altamura; nella parte alta dello stesso palazzo \u00e8 visibile un bassorilievo che lo raffigura. Fu fautore di altre costruzioni e ampliamenti di edifici religiosi, tra i quali la stessa cattedrale di Altamura con una cappella intitolata a Santa Rosalia.\nAbbandon\u00f2 Altamura il 13 febbraio 1679, allorch\u00e9 fu chiamato dal sovrano a Madrid; non lasci\u00f2, tuttavia, l'arcipretura di Altamura, conferendo le funzioni al suo vicario. Ritorn\u00f2 ad Altamura, dove si spense il 3 agosto 1688 e la sua morte fu registrata nel registro dei morti della cattedrale di Altamura."}
{"id": "8325813", "revid": "736476", "url": "https://it.wikipedia.org/wiki?curid=8325813", "title": "La Grande-Duchesse de Gerolstein", "text": ""}
{"id": "8325816", "revid": "287204", "url": "https://it.wikipedia.org/wiki?curid=8325816", "title": "Corsari (disambigua)", "text": ""}
{"id": "8325817", "revid": "1442080", "url": "https://it.wikipedia.org/wiki?curid=8325817", "title": "David Tarus", "text": " "}
{"id": "8325824", "revid": "1543377", "url": "https://it.wikipedia.org/wiki?curid=8325824", "title": "Coral Cup 2020", "text": "La Coral Cup 2020 \u00e8 la 2\u00aa edizione di una serie di 3 tornei sponsorizzati dalla Coral, che fanno parte della stagione 2019-2020 di snooker.\nTornei.\nCon \u00a3 accumulate in questi tornei, Stephen Maguire vince la 2\u00aa edizione della Coral Cup, conquistando anche il bonus da \u00a3."}
{"id": "8325828", "revid": "173469", "url": "https://it.wikipedia.org/wiki?curid=8325828", "title": "Campo di transito di Mechelen", "text": ""}
{"id": "8325829", "revid": "88740", "url": "https://it.wikipedia.org/wiki?curid=8325829", "title": "Desubismo", "text": ""}
{"id": "8325832", "revid": "287204", "url": "https://it.wikipedia.org/wiki?curid=8325832", "title": "Ta\u00e7a de Portugal 2002-2003", "text": "La Ta\u00e7a de Portugal 2002-2003 \u00e8 stata la 63\u00aa edizione del torneo. La competizione fu vinta dal Porto per la dodicesima volta nella sua storia, sconfiggendo in finale l'Uni\u00e3o Leiria per 1-0. Il campione in carica era lo Sporting Lisbona."}
{"id": "8325853", "revid": "729019", "url": "https://it.wikipedia.org/wiki?curid=8325853", "title": "Batterie di Maisy", "text": "Le batterie di Maisy sono un sistema di fortificazioni costiere, in parte sotterranee, edificate dai tedeschi in Francia durante la seconda guerra mondiale, come parte del Vallo Atlantico. Si trovano vicino a Grandcamp-Maisy, a poca distanza da Omaha Beach, una delle cinque spiagge utilizzate dagli Alleati per lo sbarco in Normandia.\nIl complesso militare, costruito dall'organizzazione Todt per la Wehrmacht, venne abbandonato subito dopo lo sbarco degli Alleati, nel 1944. Il sistema di tunnel e costruzioni fu gradualmente inghiottito dalla natura fino a sparire e venire dimenticato. I resti della struttura vennero riscoperti solo nel 2004.\nRiscoperta.\nLo storico britannico Gary Sterne ha riscoperto il sito nel gennaio 2004, basandosi su una mappa disegnata a mano trovata fortuitamente nella tasca di una divisa americana acquistata da un rigattiere. Grazie alla mappa Sterne \u00e8 stato in grado di individuare uno degli ingressi del bunker. Successivamente sono stati scoperti una dozzina di edifici realizzati in calcestruzzo o scavati nella pietra, collegati da un chilometro e mezzo di tunnel. Gli edifici ospitavano l'infermeria, gli alloggi per gli ufficiali, le cucine, la sala radio e l'armeria.\nNel giugno 2006 il complesso \u00e8 stato aperto al pubblico."}
{"id": "8325859", "revid": "123645253", "url": "https://it.wikipedia.org/wiki?curid=8325859", "title": "Olivier Schmitthaeusler", "text": "Biografia.\nOlivier Schmitthaeusler a Strasburgo il 26 giugno 1970. Suo padre \u00e8 un diacono permanente dell'arcidiocesi di Strasburgo.\nFormazione e ministero sacerdotale.\nDopo aver concluso le scuole primarie, medie e superiori, \u00e8 entrato nel seminario maggiore di Strasburgo e ha studiato filosofia e teologia all'Universit\u00e0 di Strasburgo. Dal 1991 al 1994 ha vissuto in Giappone per un progetto di collaborazione con l'Universit\u00e0 di San Tommaso a Osaka.\nNel 1997 \u00e8 stato ordinato diacono. Il 28 giugno 1998 \u00e8 stato ordinato presbitero per la Societ\u00e0 per le missioni estere di Parigi nella cattedrale di Strasburgo. Lo stesso anno ha conseguito il baccalaureato in studi biblici all'Institut catholique di Parigi e poco dopo \u00e8 partito come missionario per la Cambogia. In seguito \u00e8 stato cooperatore nella zona di Kampot Takeo dal 1998 al 2002; docente di storia della Chiesa nel seminario maggiore di Phnom Penh dal 2003 al 2005; direttore della commissione diocesana per l'educazione dal 2004; vicario generale dal 2007 e segretario generale della Conferenza episcopale del Laos e della Cambogia, responsabile della pastorale giovanile e vocazionale e incaricato per lo sviluppo rurale dal 2008.\nHa fondato un asilo e il complesso scolastico \"San Francesco\" a Takeo nel 2003; il Centro per la vita \"Giovanni Paolo II\", che si occupa principalmente delle famiglie con casi di AIDS, nel 2006; e l'Istituto superiore di informatica e agricoltura \"San Paolo\" della provincia di Tak\u00e9o nel 2009.\nMinistero episcopale.\nIl 24 dicembre 2009 papa Benedetto XVI lo ha nominato vicario apostolico coadiutore di Phnom-Penh e vescovo titolare di Catabo Castra. Ha ricevuto l'ordinazione episcopale il 20 marzo successivo dal vicario apostolico di Phnom-Penh \u00c9mile Jean Marie Henri Joseph Destombes, co-consacranti l'arcivescovo Salvatore Pennacchio, nunzio apostolico in Thailandia, Singapore e Cambogia e delegato apostolico in Myanmar, Laos, Malesia e Brunei, e il vescovo ausiliare di Strasburgo Christian George Nicolas Kratz. Con 40 anni di et\u00e0 era il pi\u00f9 giovane vescovo francese. Il 1\u00ba ottobre 2010 \u00e8 succeduto alla medesima sede.\nDal 2014 al 30 novembre 2019 \u00e8 stato presidente della Conferenza episcopale del Laos e della Cambogia.\nNel gennaio del 2017 ha compiuto la visita \"ad limina\".\nGenealogia episcopale.\nLa genealogia episcopale \u00e8:"}
{"id": "8325865", "revid": "116167290", "url": "https://it.wikipedia.org/wiki?curid=8325865", "title": "Game of Emperors", "text": " \nGame of Emperors \u00e8 un videogioco strategico in tempo reale online e multiplayer di massa, sviluppato dalla societ\u00e0 bulgara \"Imperia Online S.p.a\". Appare per la prima volta sulla rete nel febbraio 2016 ed \u00e8 tradotto in 30 lingue. \"Game of Emperors\" \u00e8 un gioco di strategia in tempo reale online, multigiocatore, di massa, medievale e di un gameplay approfondito.\nModalit\u00e0 di gioco.\n\"Game of Emperors\" \u00e8 di ambientazione medievale. Ogni giocatore deve sviluppare la propria provincia costruendo edifici economici e militari, facendo ricerche nell'universit\u00e0 (che si trova nella capitale) e reclutando pi\u00f9 esercito possibile per poter partecipare alle battaglie. La felicit\u00e0 deve essere alta perch\u00e9 altrimenti ci sar\u00e0 una migrazione della popolazione. La comunicazione all'interno del gioco avviene tramite messaggi o dentro le alleanze.\nPrimi passi.\nI giocatori devono registrarsi gratuitamente tramite il sito www.gameofemperors.com e devono inserire un'e-mail, un nome utente e una password. Poi all'inizio c'\u00e8 un tutorial che spiega i moduli principali del gioco e ci sono delle ricompense, se gli obbiettivi sono stati completati con successo dal giocatore. Se sono stati completati con successo tutti i passi, si sblocca la possibilit\u00e0 di completare altre missioni.\nProvince ed edifici.\nLa provincia \u00e8 la principale unit\u00e0 amministrativa nel gioco: sono tutti i territori intorno alla capitale che il giocatore ha conquistato. Le province si possono ottenere annettendo territori sulla Mappa globale. Questo \u00e8 possibile se si possiede un livello libero della ricerca Centralizzazione (ogni livello di questa ricerca consente l'annessione di una provincia) e se il giocatore riesce a conquistare il territorio. I punti che i giocatori ricevono con l'annessione della provincia corrispondono agli edifici dentro la nuova provincia.\nCi sono quasi 30 edifici nel gioco, ognuno con la sua funzione speciale. Gli edifici si possono costruire e i loro livelli si possono alzare tramite il Municipio dove ogni giocatore inizia il proprio sviluppo. Dentro il Municipio ci sono due sezioni per gli edifici: 'Economia' e 'Militare'.\nGrandi uomini.\nIl ritratto di ogni Grande uomo nel palazzo fornisce l'accesso al suo profilo. Dentro i giocatori possono controllare il loro stato civile, i livelli dell'esperienza, i talenti innati e le loro abilit\u00e0. Inoltre, un Grande uomo pu\u00f2 essere nominato erede al trono o pu\u00f2 essere inviato come candidato per il matrimonio. Tramite il profilo del Grande uomo si possono selezionare anche le abilit\u00e0 e l'acquisto di esperienza. Le abilit\u00e0 di governatore, come per esempio il bonus alla produzione delle risorse e allo sviluppo delle unit\u00e0 militari, favoriscono lo sviluppo generale della provincia, mentre le abilit\u00e0 di governatore migliorano le abilit\u00e0 durante la battaglia. Il generale pu\u00f2 essere catturato dall'esercito nemico, se il giocatore perde la battaglia.\nPopolazione.\nLa popolazione in \"Game of Emperors\" pu\u00f2 crescere con lo sviluppo della ricerca Medicina e/o con l'attivazione di Premium. Se la popolazione diminuisce perch\u00e9 non ci sono abbastanza Fattorie, il livello delle Fattorie si pu\u00f2 alzare e la crescita della popolazione aumenter\u00e0. Se la Felicit\u00e0 diminuisce, aumenta il livello della migrazione. Minore \u00e8 la Felicit\u00e0 media, maggiore \u00e8 la possibilit\u00e0 di perdere popolazione. Se la popolazione raggiunge il limite consentito dal livello attuale delle Abitazioni, allora la popolazione oltre il limite sar\u00e0 senza tetto. La crescita della popolazione senza tetto \u00e8 due volte minore. La popolazione senza tetto pu\u00f2 essere reclutata come esercito per\u00f2 non pu\u00f2 essere assunta nelle miniere e di conseguenza non pu\u00f2 produrre risorse. Il livello delle Abitazioni si deve alzare per poter assumere la popolazione. Se la popolazione raggiunge i 200\u00a0000 abitanti, non \u00e8 possibile pi\u00f9 accumulare popolazione senza tetto.\nAlleanze.\nLe alleanze in \"Game of Emperors\" sono gruppi di giocatori che hanno un obiettivo comune e che si uniscono attorno a una strategia comune. Gli alleati donano risorse nella tesoreria dell'alleanza che si usano per lanciare ricerche, per dichiarare guerre, per fondare possedimenti di alleanza, per espandere l'influenza culturale e militare, ecc. Gli alleati possono aiutarsi economicamente e militarmente inviandosi dell'oro. Le alleanze hanno la propria classifica nel gioco basata soprattutto sul numero totale dei punti netti e dei membri dell'alleanza.\nRisorse.\nLe risorse sono necessarie per lo sviluppo delle province e per l'addestramento delle unit\u00e0 militari. Legno, ferro e pietra si producono tramite i rispettivi edifici: segheria, miniera di ferro e cava di pietra. Le risorse sono la ricchezza che i lavoratori producono nelle miniere dell'impero e una ricchezza sono anche le tasse che si raccolgono dalla popolazione. Tutto questo pu\u00f2 essere investito in costruzioni, ricerche ed esercito. La produzione di risorse pu\u00f2 essere aumentata tramite l'aggiornamento delle tre strutture che generano risorse (segheria, miniera di ferro e cava di pietra), in modo da creare nuovi posti di lavoro aumentando cos\u00ec la possibilit\u00e0 di produzione. La quarta risorsa importante \u00e8 l'oro che si usa per quasi tutte le ricerche, per l'addestramento dell'esercito e per l'aggiornamento degli edifici. \u00c8 anche la valuta universale per l'acquisto e per la vendita degli altri tre tipi di risorse. L'oro si ottiene tramite le tasse, la vendita di risorse al mercato, dopo gli assedi alla fortezza riusciti, facendo deposito nella banca e come premio possibile dai diversi forzieri con bonus nel gioco. Ci sono anche le cosiddette \"risorse speciali\" che si possono trovare sulla mappa globale. Esistono pi\u00f9 di 50 tipi di \"risorse speciali\" il cui obiettivo \u00e8 quello di fornire diversi bonus alla produzione di risorse, alle unit\u00e0 militari, all'accumulazione di esperienza e cos\u00ec via.\nLa quantit\u00e0 massima di risorse che ogni provincia/colonia pu\u00f2 accumulare dipende dal livello della fortezza. Quando si raggiunge il limite, la provincia/colonia pu\u00f2 accumulare ancora altre risorse dentro per\u00f2 smette di produrre risorse fino a quando la quantit\u00e0 delle risorse non scender\u00e0 sotto il limite o fino a quando non sar\u00e0 costruito un nuovo livello della fortezza.\nPrevisioni del tempo.\nIl tempo ha un ruolo importante nella vita di tutti i giocatori in \"Game of Emperors\" perch\u00e9 influenza diversamente tutti gli imperi su tutta la mappa globale: ogni giorno a seconda del tempo si aggiungono vari effetti positivi e negativi. Le previsioni del tempo mostrano come sar\u00e0 il tempo nella regione nei prossimi 5 giorni dell'era, come anche quali effetti positivi e negativi saranno applicati all'economia e all'attivit\u00e0 militare.\nLe 18 meraviglie nel reame.\nCi sono 18 edifici speciali che possono essere costruiti da tutti i giocatori che hanno raggiunto il livello 25 della ricerca Architettura.\nLa meraviglia si ritiene conquistata se si raggiunge il livello pi\u00f9 alto in tutto il reame del rispettivo edificio: allora la meraviglia appare sulla mappa globale accanto all'impero del proprietario della meraviglia.\nOgni meraviglia fornisce un bonus speciale al proprietario e a tutti i suoi alleati come segue:\nOgni giocatore pu\u00f2 sviluppare pi\u00f9 di un edificio speciale ma pu\u00f2 possedere un solo una meraviglia. Questo significa che se si raggiunte il livello massimo di pi\u00f9 di un edificio speciale, il giocatore deve scegliere solo uno dei due edifici che sar\u00e0 la sua meraviglia e che fornir\u00e0 il bonus a lui e ai suoi alleati.\nBattaglie.\nIl sistema di combattimento in \"Game of Emperors\" \u00e8 complesso, sebbene sia composto solo da 5 tipi di unit\u00e0 militari. Le unit\u00e0 militari sono gli spadaccini, i lancieri, gli arcieri, i cavalieri e le macchine d'assedio. L'esito di ogni battaglia si calcola automaticamente quando si scontrano gli eserciti e non pu\u00f2 essere controllato direttamente. Ci sono tre tipi di battaglie nel gioco a seconda della meccanica, delle unit\u00e0 che partecipano nella battaglia e dei vantaggi per l'attaccante: battaglia campale, assedio alla fortezza e saccheggio.\nIl primo tipo di battaglia, la battaglia campale, invia le truppe a combattere solo contro l'esercito campale del nemico, senza nessun assedio o uccisione della popolazione civile. L'unico profitto per l'attaccante sono i punti militari che si guadagnano uccidendo le unit\u00e0 nemiche e i punti onore. L'assedio alla fortezza si svolge se il nemico riuscir\u00e0 a uccidere l'esercito campale del nemico. Se l'assedio \u00e8 riuscito, si saccheggiano risorse. Se il giocatore decide di inviare un saccheggio verso il nemico, il suo esercito infligger\u00e0 danni alla popolazione civile. Si vince dell'oro per ogni abitante ucciso per\u00f2 c'\u00e8 anche una punizione sotto forma di punti onore persi.\nStoria.\n\"Game of Emperors\" \u00e8 lanciato nel mese di febbraio 2016 come gioco da browser. \u00c8 anche disponibile per le reti sociali: \"Odnoklassniki\", la pi\u00f9 grande rete sociale russa, e \"Facebook\".\nNel mese di dicembre 2017, il gioco \"Game of Emperors\" \u00e8 lanciato in tutte le piattaforme di \"Windows Phone\" e \"Windows Tablet/PC\".\nNel 2018, \"Game of Emperors\" \u00e8 disponibile anche in \"Armor Games\", uno dei pi\u00f9 grandi siti per giochi da browser.\nAll'inizio del 2019 \u00e8 lanciata in tutti i reami del gioco la Chat globale che migliora l'elemento sociale nel gioco e che consente ai giocatori di comunicare in un unico modulo.\nPremi/Nomination.\nPremi \"BAIT\" 2016\nPremi \"TIGA\" 2018\n\"Indie Prize Awards\" a Londra 2018"}
{"id": "8325870", "revid": "1543377", "url": "https://it.wikipedia.org/wiki?curid=8325870", "title": "The Rolling Stones European Tour 1966", "text": "L'European Tour 1966 \u00e8 stata una breve tourn\u00e9e dei Rolling Stones effettuata in territorio europeo. \nStoria.\nIl tour cominci\u00f2 il 26 marzo e si concluse il 5 aprile 1966. Gruppi di supporto della tourn\u00e9e inclusero Wayne Fontana &amp; the Mindbenders, Ian Witcomb, Antoine et les Probl\u00e8mes (les Charlots), The Newbeats, Les Hou-Lops e Ronnie Bird."}
{"id": "8325874", "revid": "767487", "url": "https://it.wikipedia.org/wiki?curid=8325874", "title": "La portatrice di pane (film 1934)", "text": "La portatrice di pane (\"La porteuse de pain\") \u00e8 un film del 1934 diretto da Ren\u00e9 Sti.\nIl soggetto \u00e8 basato sul libro omonimo di Xavier de Mont\u00e9pin del 1884."}
{"id": "8325875", "revid": "1870933", "url": "https://it.wikipedia.org/wiki?curid=8325875", "title": "Ta\u00e7a de Portugal 1998-1999", "text": "La Ta\u00e7a de Portugal 1998-1999 \u00e8 stata la 59\u00aa edizione del torneo. Ad aggiudicarsi il titolo fu, a sorpresa, il Beira-Mar in una finale inedita vinta 1-0 col Campomaiorense. Da notare che in questa particolare edizione di coppa tutte e tre le grandi del calcio portoghese (Benfica, Porto e Sporting) uscirono sconfitte tra quarto e quinto turno eliminatorio."}
{"id": "8325876", "revid": "125035973", "url": "https://it.wikipedia.org/wiki?curid=8325876", "title": "Deborah Sampson", "text": "Biografia.\nDeborah Sampson nacque il 17 dicembre 1760 a Plympton, Massachusetts, da una famiglia di umili origini e con gravi difficolt\u00e0 economiche, quinta di sette fratelli: Jonathan, Elisha, Hannah, Ephraim, Nehemiah e Sylvia.\nQuand'era piccola le fu raccontato che il padre, Jonathan Sampson, mor\u00ec in mare. Prove successive hanno dimostrato che egli avrebbe lasciato volontariamente la famiglia, migrando a Lincoln County, Maine, ove si sarebbe creato una nuova vita insieme a donna di nome Martha, per poi tornare a Plympton solo nel 1794 a causa di una transizione immobiliare, evitando comunque il contatto con i figli, che ne persero le tracce. \u00c8 probabile che nel 1770 sia stato indagato per omicidio nel Maine, ma non si ha la completa certezza che si trattasse proprio di lui.\nDopo l'abbandono del padre, la madre, Deborah Bradford, pronipote del governatore della colonia di Plymouth William Bradford e discendente di alcuni passeggeri della mitica \"Mayflower\", non riuscendo a prendersi cura da sola dei propri figli, li separ\u00f2, affidandoli alle cure di amici e parenti, morendo poco dopo.\nIl ruolo di tutrice della Sampson tocc\u00f2 in un primo momento a Mary Prince Thatcher, vedova del reverendo Peter Thatcher, che, ormai ottantenne, le avrebbe insegnato a leggere, con lo scopo di farsi recitare da lei alcuni versi della Bibbia.\nIn seguito alla morte della vedova, Deborah si trasfer\u00ec a Middleborough, accolta dalla famiglia Thomas, presso la quale lavor\u00f2 come membro della servit\u00f9 debitoria tra il 1770 e il 1778. Sebbene fosse trattata con riguardo e affetto nella nuova abitazione, i coniugi Thomas, non credendo nell'educazione femminile, non la mandarono a scuola e la Sampon dovette arrangiarsi nella sua istruzione grazie ad appunti e compiti che i figli degli affidatari condividevano con lei.\nA 18 anni, Deborah lasci\u00f2 Middleborough, dedicandosi all'insegnamento e alla tessitura. Lavor\u00f2 anche per un breve periodo alla taverna Sproat, ove conobbe alcuni membri delle famiglie Bourne, Morton e Leonard, con i quali successivamente si arruol\u00f2.\nPare che fin dalla giovinezza la Sampson fosse predisposta al lavoro manuale di legno e metallo, specialmente in cesteria e carpenteria leggera, con l'occasionale realizzazione di sgabelli da mungitura, slittini, banderuole, rocchetti di filo, fusi e utensili da cucina, che vendeva porta a porta.\nIl 7 aprile 1785, spos\u00f2 a Stoughton Benjamin Gannett (1757\u20131827), un contadino, con il quale adott\u00f2 l'orfana Susanna Baker Shepard ed ebbe tre figli: Earl (1786), Mary (1788) e Patience (1790).\nDopo il matrimonio la coppia si trasfer\u00ec presso un podere nel terreno della famiglia di Gannett, ove si dedicarono alla vita agreste fino alla morte, avvenuta nel 1827.\nServizio militare.\nAll'inizio del 1782 Deborah indoss\u00f2 per la prima volta vesti maschili nel tentativo di unirsi all'esercito, sotto il nome fasullo di Timothy Thayer.\nAnche un'altra donna, Lauren Madsen, che si faceva chiamare Charles Thayer, in quegli anni portava la divisa. Le due purtroppo non ebbero mai occasione di combattere nello stesso schieramento, perch\u00e9 al momento del suo arruolamento, un cittadino riconobbe la Sampson, che fu costretta a mettere momentaneamente da parte il suo sogno.\nL'esercito, dopo un ammonimento, richiese come punizione una semplice multa, ma le voci iniziarono a girare e Deborah venne in poco tempo esclusa ed evitata dalla comunit\u00e0 di battismo alla quale apparteneva, che si rifiut\u00f2 di rivolgerle la parola finch\u00e9 non avesse chiesto perdono per le sue azioni.\nA maggio dello stesso anno, la Sampson, non arresasi, si arruol\u00f2, questa volta senza problemi, a Uxbridge, sotto il nome di \"Robert Shirtliff\".\nFu affidata alla Light Infantry Company del quarto reggimento del Massachusetts, sotto il comando del Capitano George Webb (1740\u20131825). L'unit\u00e0 elitaria, che contava tra i 50 e i 60 scelti per la prestazione fisica eccelsa, fu dapprima posta a Bellingham, e in un secondo momento radunata a Worcester con il resto del reggimento, comandato dal Colonnello William Shepard; il loro compito era quello di garantire una copertura laterale all'avanzamento repentino dei reggimenti.\nLa Sampson partecip\u00f2 a diversi scontri.\nNel corso della sua prima battaglia, il 3 luglio 1782, poco fuori da Tarrytown, New York, si procur\u00f2 due ferite da arma da fuoco nella coscia e un taglio prominente sulla fronte. Preoccupata che la sua identit\u00e0 fosse svelata, implor\u00f2 gli altri soldati di lasciarla morire, ma fu comunque condotta in ospedale. Il medico fece in tempo a ricucirle il taglio sulla fronte e Deborah scapp\u00f2 prima che potesse estrarle i proiettili dalla gamba.\nFu lei stessa, munita di temperino e ago, a rimuoverne uno dei due; purtroppo l'altro proiettile era troppo in profondit\u00e0 e la Sampson non riusc\u00ec a raggiungerlo, conservandolo all'interno della propria carne per il resto della vita.\nIl primo aprile 1783, fu riassegnata a nuovi ordini e trascorse sette mesi a servire come attendente del Generale John Paterson.\nIl 24 giugno, il Presidente del Congresso ordin\u00f2 a George Washington di inviare un battaglione a Philadelphia con lo scopo di reprimere le rivolte dei soldati, nate da notevoli ritardi sulla paga.\nProprio in questa missione Deborah si ammal\u00f2 gravemente e, nel tentativo di curarla, il dottore Barnabas Binney (1751\u20131787) scopr\u00ec il suo segreto. Egli infatti, avendole rimosso le vesti per visitarla, trov\u00f2 il pezzo di lino che usava per stringersi il seno. Binney non denunci\u00f2 la donna, ma la copr\u00ec, portandola a casa propria, dove si prese cura di lei con l'aiuto della moglie, delle figlie e di un'infermiera. Dopo la guarigione, il dottore chiese alla Sampson di portare una lettera al Generale Paterson, nella quale Binney lo informava dell'identit\u00e0 della donna. Deborah, consapevole del contenuto della missiva e pronta a rivelare la verit\u00e0, consegn\u00f2 la lettera. Paterson non la ammon\u00ec, al contrario di quello che si sarebbe aspettata, ma le diede un paio di consigli e abbastanza denaro per tornare a casa.\nFu congedata con onore a West Point, New York, il 25 ottobre 1783, dopo un anno e mezzo di servizio.\nAspetto fisico.\nDeborah era alta, forte e poco femminile.\nIl seno piccolo, legato da bande di lino, e i fianchi larghi, insieme ai suoi 175 centimetri di altezza (5 in pi\u00f9 della media maschile del tempo), la facilitarono non poco nell'indossare indisturbata per pi\u00f9 di un anno le vesti di Robert Shirtliff.\nL'autore della sua biografia, Hermann Mann, che la conobbe per molti anni, la descrisse nel 1797 come una donna piatta e allenata, dai tratti regolari, non di eccezionale bellezza. \nUltimi anni e morte.\nNel gennaio 1792, la Sampson present\u00f2 una petizione al legislatore statale del Massachusetts per la liquidazione che l'esercito le aveva negato in quanto donna. Tale petizione fu accolta e firmata dal governatore John Hancock, che la retribu\u00ec con 34 sterline.\nNel 1802 inizi\u00f2 a tenere delle lezioni sul suo servizio in tempo di guerra. Nella prima parte di questi comizi esaltava le virt\u00f9 delle donne e negava la superiorit\u00e0 di genere, mentre verso la fine lasciava il palcoscenico, tornando poco dopo in uniforme per eseguire dimostrazioni di faticosi esercizi militari. Si esibiva sia per guadagnare denaro sia per giustificare il suo arruolamento, ma anche cos\u00ec non guadagnava abbastanza per pagare le proprie spese, tant'\u00e8 che spesso era costretta a chiedere prestiti al suo amico Paul Revere. Revere scrisse anche lettere ai funzionari del governo per suo conto, chiedendo che le venisse assegnata una pensione per il suo servizio militare e le sue ferite. Egli scrisse: \"Sono stato indotto a indagare sulla sua situazione e sul suo carattere, da quando ha abbandonato l'attitudine maschile e l'uniforme dei soldati per l'abbigliamento pi\u00f9 decente del suo stesso genere... l'umanit\u00e0 e la giustizia mi obbligano a dire che ogni persona - e non sono poche - che mi abbia parlato di lei, ne abbia parlato come una donna piena di talento, buona, una moglie rispettosa e una madre affettuosa\".\nTra il 1805 e il 1809, Deborah invi\u00f2 altre petizioni al Congresso, chiedendo una pensione da militare invalido. La richiesta, dopo non pochi problemi, venne accolta e la Sampson fu capace di ripagare i suoi debiti e migliorare le condizioni di vita della sua famiglia.\nDeborah, contratta la febbre gialla, mor\u00ec il 29 Aprile 1827, all'et\u00e0 di 66 anni. Fu sepolta al Rock Ridge Cemetery a Sharon."}
{"id": "8325893", "revid": "124673112", "url": "https://it.wikipedia.org/wiki?curid=8325893", "title": "Filoteo di Alessandria (copto)", "text": "Era un monaco del monastero di San Macario.\nFu durante il suo ufficio che si concluse un conflitto tra Alessandria e il re di Axum che inizi\u00f2 al tempo di Cosma III, aiutato dagli sforzi di Giorgio II di Makuria. A causa della riuscita diplomazia messa in pratica da Georgios, Philotheos ordin\u00f2 un nuovo \"Abuna\" o vescovo metropolitano per la Chiesa ortodossa etiope, Abuna Daniel, dopo un interregno di molti anni. Per questo motivo viene celebrato nel Sinassario della Chiesa etiope, nonostante le cronache copte lo dipingano come un personaggio dissoluto."}
{"id": "8325895", "revid": "144796", "url": "https://it.wikipedia.org/wiki?curid=8325895", "title": "Ferdinand Bonaventura II von Harrach zu Rohrau und Thannhausen", "text": ""}
{"id": "8325896", "revid": "144796", "url": "https://it.wikipedia.org/wiki?curid=8325896", "title": "Aloys Thomas Raimund von Harrach zu Rohrau und Thannausen", "text": ""}
{"id": "8325897", "revid": "767487", "url": "https://it.wikipedia.org/wiki?curid=8325897", "title": "Arriva il campione", "text": "Arriva il campione (\"Les rois du sport\") \u00e8 un film del 1937 diretto da Pierre Colombier."}
{"id": "8325902", "revid": "767487", "url": "https://it.wikipedia.org/wiki?curid=8325902", "title": "Ernesto il ribelle", "text": "Ernesto il ribelle (\"Ernest le rebelle\") \u00e8 un film del 1938 diretto da Christian-Jaque."}
{"id": "8325903", "revid": "144796", "url": "https://it.wikipedia.org/wiki?curid=8325903", "title": "Franz Gundackar I von Colloredo-Mansfeld", "text": ""}
{"id": "8325904", "revid": "124673103", "url": "https://it.wikipedia.org/wiki?curid=8325904", "title": "Zaccaria di Alessandria", "text": "Biografia.\nNativo di Alessandria, secondo Abu al-Makarim, che scrisse nell'ultimo quarto del XII secolo, Zaccaria fu l'ultimo patriarca di Alessandria ad inviare lettere ai sovrani di Nubia ed Etiopia, essendogli proibito dal califfo di Fatimidi Al-Hakim bi- Amr Allah. Tuttavia, se il Califfo o il suo visir ricevevano una lettera da uno dei due sovrani, rimaneva il dovere del Patriarca di scrivere una risposta.\nEra economo della Chiesa di san Michele prima di essere eletto. Accusato di simonia presso il califfo, quest'ultimo lo fece imprigionare nel 1009. Dopo il rilascio nell'anno successivo, si ritir\u00f2 nel monastero di san Macario, dove trascorse 9 anni. Ritorn\u00f2 poi probabilmente a risiedere nel Cairo. Mor\u00ec nel 1032, ovvero nel 748 secondo il calendario copto e nel 424 secondo il calendario islamico.\nPapa Zaccaria fu sepolto nella chiesa di Santa Maria (Babylon Al-Darag) nella parte copta della citt\u00e0 del Cairo."}
{"id": "8325914", "revid": "322321", "url": "https://it.wikipedia.org/wiki?curid=8325914", "title": "Sebastian Francis", "text": "Biografia.\nSebastian Francis \u00e8 nato a Johor Bahru l'11 novembre 1951.\nFormazione e ministero sacerdotale.\nHa compiuto gli studi di filosofia e teologia presso il seminario maggiore di Penang.\nIl 28 luglio 1977 \u00e8 stato ordinato presbitero per la diocesi di Malacca-Johor. In seguito \u00e8 stato vicario parrocchiale della parrocchia di San Francesco Saverio a Malacca dal 1977 al 1980 e vicario parrocchiale della parrocchia dell'Immacolata Concezione a Johor Bahru nel 1981. Lo stesso anno \u00e8 stato inviato a Roma per studi. Nel 1983 ha conseguito la licenza in teologia dogmatica alla Pontificia universit\u00e0 \"San Tommaso d'Aquino\". Tornato in patria \u00e8 stato vicario parrocchiale della parrocchia dell'Immacolata Concezione a Johor Bahru nel 1984; professore di teologia dogmatica, direttore spirituale del seminario maggiore di Penang, cappellano degli studenti universitari di Penang, amministratore parrocchiale della parrocchia dell'Immacolata Concezione a Paulau Ticus e coordinatore pastorale dal 1985 al 1988; vicario generale dal 1988 al 2001; parroco della parrocchia della cattedrale del Sacro Cuore a Johor Bahru dal 1988 al 2004; amministratore diocesano dal 2002 al 2003; di nuovo vicario generale dal 2003; parroco della parrocchia di San Luigi a Kluang dal 2004 al 2007; parroco della parrocchia dell'Immacolata Concezione a Paulau Ticus dal 2007 al 2011 e parroco della parrocchia di Cristo Re a Kulai dal 2011. Nel 1991 si \u00e8 laureato in giustizia e pace alla Maryknoll School of Theology di New York.\nMinistero episcopale.\nIl 7 luglio 2012 da papa Benedetto XVI lo ha nominato vescovo di Penang. Ha ricevuto l'ordinazione episcopale il 20 agosto successivo nella chiesa parrocchiale di Sant'Anna a Bukit Mertajam dall'arcivescovo metropolita di Kuala Lumpur Murphy Nicholas Xavier Pakiam, co-consacranti il vescovo di Malacca-Johor Paul Tan Chee Ing e il vescovo emerito di Penang Antony Selvanayagam. Al rito erano presenti 10 000 cattolici e il ministro capo di Penang Lim Guan Eng.\nDal 1\u00ba gennaio 2017 \u00e8 presidente della Conferenza dei vescovi cattolici di Malaysia, Singapore e Brunei. Dal 1\u00ba gennaio 2015 al 1\u00ba gennaio 2017 \u00e8 stato vicepresidente della stessa.\nNel febbraio del 2018 ha compiuto la visita \"ad limina\".\nGenealogia episcopale.\nLa genealogia episcopale \u00e8:"}
{"id": "8325916", "revid": "203463", "url": "https://it.wikipedia.org/wiki?curid=8325916", "title": "Dimitri Reinderman", "text": "Principali risultati.\nHa raggiunto il massimo rating FIDE in maggio 2014, con 2620 punti Elo.\nDimitri Reinderman \u00e8 anche un giocatore professionista del gioco di carte collezionabili , dove si \u00e8 qualificato per il Pro Tour ed \u00e8 arrivato sesto al Grand Prix del 2006 a Hasselt. Al 26 gennaio 2012, aveva 13 punti \"Lifetime Pro\"."}
{"id": "8325917", "revid": "92723", "url": "https://it.wikipedia.org/wiki?curid=8325917", "title": "Shenuda II di Alessandria", "text": "Gi\u00e0 monaco e presbitero del monastero di San Macario, secondo una fonte cattolica, si macchi\u00f2 di simonia durante il suo patriarcato. Nei momenti precedenti al suo trapasso (avvenuto il 29 ottobre 1046, ovvero il 2 atir 763 del calendario copto) fu assistito dal vescovo di Tani Michele."}
{"id": "8325928", "revid": "1305772", "url": "https://it.wikipedia.org/wiki?curid=8325928", "title": "Yikes (Nicki Minaj)", "text": "Yikes \u00e8 un singolo della rapper statunitense Nicki Minaj, pubblicato il 7 febbraio 2020.\nPubblicazione.\n\"Yikes\" \u00e8 il primo singolo da solista di Nicki Minaj dopo la pubblicazione di \"Megatron\" a giugno 2019.\nSuccesso commerciale.\nNella Billboard Hot 100 \"Yikes\" ha debuttato alla 23\u00aa posizione, diventando il 108\u00ba ingresso di Nicki Minaj. La rapper ha cos\u00ec superato Kanye West ed \u00e8 diventata la quinta artista ad averne di pi\u00f9 in assoluto nella storia della classifica. Il brano ha esordito direttamente in vetta alla classifica digitale, grazie a copie vendute, diventando la sua quarta numero uno e la prima da solista. Ha inoltre accumulato 15,5 milioni di riproduzioni streaming nella sua prima settimana, debuttando cos\u00ec al 16\u00ba posto nella classifica dedicata.\nNella classifica britannica ha fatto il suo ingresso alla 79\u00aa posizione con unit\u00e0 distribuite nella sua prima settimana, diventando la cinquantaseiesima entrata dell'interprete."}
{"id": "8325933", "revid": "1423126", "url": "https://it.wikipedia.org/wiki?curid=8325933", "title": "Solbiatese Arno Calcio", "text": ""}
{"id": "8325943", "revid": "599013", "url": "https://it.wikipedia.org/wiki?curid=8325943", "title": "Dummy Taylor", "text": "Biografia.\n\u00c8 stato il secondo giocatore di baseball sordo, dopo Dummy Hoy, a giocare nel baseball professionistico. Gioc\u00f2 per l'intera carriera con i New York Giants ad eccezione del 1902, anno in cui pass\u00f2 dal 12 marzo al 7 maggio con i Cleveland Bronchos (gli odierni Indians)."}
{"id": "8325948", "revid": "1543377", "url": "https://it.wikipedia.org/wiki?curid=8325948", "title": "Richard Padovan", "text": "Ha studiato presso la Architectural Association School of Architecture e insegnato all'Universit\u00e0 di Bath e al Buckinghamshire College of Higher Education.\nGli studi su van der Laan.\nPadovan rimase affascinato dai lavori di Hans van der Laan dopo averne ricevuto per revisione il libro \"De architectonische ruimte\" per via della sua conoscenza della lingua olandese. Incontr\u00f2 van der Laan all'inizio del 1980 e in seguito si mantenne in corrispondenza con lui.\nTradusse in inglese il testo di van der Laan con il titolo \"Architectonic Space: Fifteen Lessons on the Disposition of the Human Habitat\" (1983) e pubblic\u00e0 in seguito \"Dom Hans van der Laan: Modern Primitive\" (1989) sempre incentrato su van der Laan.\nSuccessione di Padovan.\nNel suo studio su van der Laan, Padovan descrisse questa successione numerica, che porta il suo nome:\ndefinita tramite la relazione di ricorrenza\ne dotata di propriet\u00e0 ananloghe a quelle dei numeri di Fibonacci. Questa successione venne intitolata a Padovan da parte del matematico Ian Stewart, nonostante lo stesso Padovan l'avesse attribuita a van der Laan."}
{"id": "8325950", "revid": "183694", "url": "https://it.wikipedia.org/wiki?curid=8325950", "title": "Tempio del foro di Susa", "text": "Il tempio del foro di Susa \u00e8 un tempio romano tetrastilo su alto podio, in marmo, circondato da una piazza porticata dotata di criptoportico. La posizione e la qualit\u00e0 del progetto suggeriscono che si tratti dell\u2019edificio sacro principale del Foro dell\u2019antica Segusio.\nStoria.\nIl tempio venne scoperto casualmente nel 2005 in Piazza Savoia a Susa durante i lavori di ripavimentazione. Oggi sono ben leggibili il basamento, i muri di contenimento della scalinata d'ingresso e quelli che delimitano la cella. Altri resti rilevanti del portico erano gi\u00e0 stati individuati nei saggi di scavo presso il tratto delle mura tardo-antiche pertinente al Seminario vescovile. Alcuni elementi della decorazione architettonica sono tutt'ora osservabili nelle vicinanze.\nIl monumento, al momento inserito in un parcheggio, \u00e8 in attesa di un progetto di valorizzazione.\nL\u2019edificazione risale all\u2019et\u00e0 augustea, nel quadro del processo di monumentalizzazione della citt\u00e0 a seguito dell\u2019accordo tra il re Cozio e Ottaviano nel 13 a.C., ancor oggi testimoniato dalla realizzazione dell\u2019Arco di Augusto che \u00e8 forse di poco precedente rispetto a quella del tempio. \nDescrizione.\nL\u2019edificio si poggiava su un podio alto circa 3,30 m posto al centro del triportico, la cui foderatura in marmo copriva gli ambienti di sostruzione chiusi e probabilmente non accessibili.\nAl di sopra del podio si ergevano il pronao e la cella, a comporre un tempio corinzio pseudo periptero dalla fronte tetrastila, di slanciate proporzioni (h. al colmo ipotizzata in circa 16 m).\nAl podio si accedeva per mezzo di una scalinata monumentale in facciata.\nLa fronte principale \u00e8 scandita da quattro colonne disposte accuratamente secondo i principi Vitruviani. Tutto l\u2019edificio \u00e8 realizzato con una straordinaria regolarit\u00e0 costruttiva e secondo precisi criteri di proporzionalit\u00e0 tra le parti: questo testimonia un progetto architettonico colto e accurato, forse predisposto altrove e qui realizzato.\nIl materiale da costruzione era il marmo bianco proveniente dalle cave di Foresto, gi\u00e0 sfruttate per il vicino arco dedicato all\u2019imperatore Augusto, almeno per quanto corrisponde alla decorazione architettonica.\nIl tempio era posto al centro di una terrazza circondata su tre lati da una \"porticus\" su criptoportico, di cui si conservano i possenti pilastri al piano inferiore, probabilmente a reggere due lunghe volte a botte in opera cementizia che correvano parallelamente. Al di sopra si sviluppava il colonnato continuo sulla terrazza.\nParticolare attenzione era stata posta alla raccolta e allontanamento delle acque piovane, come dimostra l\u2019intercapedine tra muro di fondazione del criptoportico e terrazza, che probabilmente ospitava un canale e poteva essere quindi collegato a caditoie superiori per la raccolta delle precipitazioni.\nDalla terrazza del tempio, \"pars sacra\" del Foro, alcuni gradini scendevano al livello della piazza inferiore."}
{"id": "8325965", "revid": "287204", "url": "https://it.wikipedia.org/wiki?curid=8325965", "title": "Ta\u00e7a de Portugal 1989-1990", "text": "La Ta\u00e7a de Portugal 1989-1990 \u00e8 stata la 50\u00aa edizione del torneo. Nell'incontro finale della manifestazione si videro di fronte Estrela Amadora e Farense che pareggiarono dopo i supplementari. Dalla ripetizione della finale del 3 giugno 1990 ne usc\u00ec vincitrice per 2-0 l'Estrela Amadora, che si aggiudic\u00f2 la coppa nazionale per la prima volta nella sua storia."}
{"id": "8325970", "revid": "838137", "url": "https://it.wikipedia.org/wiki?curid=8325970", "title": "Philip Naameh", "text": "Biografia.\nPhilip Naameh \u00e8 nato a Nandom-Ko l'8 settembre 1948.\nFormazione e ministero sacerdotale.\nHa frequentato il seminario minore \"San Carlo\" e la scuola secondaria governativa di Tamale dal 1962. Dopo la laurea, ha lavorato in un laboratorio medico per un anno. Nel 1971 \u00e8 entrato nel seminario maggiore \"San Vittorio\" di Tamale e ha studiato filosofia e teologia. Dal 1973 al 1976 ha studiato teologia all'Universit\u00e0 del Ghana.\nIl 16 dicembre 1977 \u00e8 stato ordinato presbitero. In seguito ha prestato servizio nella parrocchia della cattedrale di Sant'Anna, nel consiglio diocesano dei laici e come direttore di varie scuole. Dal 1981 al 1986 ha studiato in Germania e in Francia. Ha conseguito il dottorato in storia della Chiesa presso la Facolt\u00e0 di teologia cattolica dell'Universit\u00e0 di M\u00fcnster con Arnold Angenendt. Durante questo periodo \u00e8 stato collaboratore pastorale nella parrocchia di Sant'Anna a Mecklenbeck. Nel 1986 \u00e8 tornato in Ghana ed \u00e8 stato docente presso il seminario maggiore \"San Vittorio\" fino al 1995. Nel 1992 ha conseguito un master in storia dell'Africa presso la Facolt\u00e0 di Studi Orientali e Africani dell'Universit\u00e0 di Londra.\nMinistero episcopale.\nIl 3 febbraio 1995 papa Giovanni Paolo II lo ha nominato primo vescovo della nuova diocesi di Damongo. Ha ricevuto l'ordinazione episcopale il 28 maggio successivo dal cardinale Jozef Tomko, prefetto della Congregazione per l'evangelizzazione dei popoli, co-consacranti il vescovo di Ho Francis Anani Kofi Lodonu e l'arcivescovo metropolita di Tamale Gregory Ebolawola Kpiebaya.\nIn questa diocesi di recente istituzione ha costruito le strutture diocesane e creato un centro per la pace per affrontare i conflitti etnici. Nella Conferenza dei vescovi del Ghana \u00e8 stato coinvolto nell'ufficio per l'istruzione ed \u00e8 stato responsabile della commissione per la giustizia e la pace. Dal 1995 al 2004 ha prestato servizio anche come cappellano militare.\nIl 12 febbraio 2009 papa Benedetto XVI lo ha nominato arcivescovo metropolita di Tamale.\nNel settembre del 2014 ha compiuto la visita \"ad limina\".\nIl 12 settembre 2014, alla cerimonia per l'80\u00ba compleanno del suo maestro Arnold Angenendt tenutasi alla Franz-Heat-House di M\u00fcnster, ha diretto la liturgia dei vespri.\nDal 14 ottobre 2016 \u00e8 presidente della Conferenza dei Vescovi del Ghana.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8325976", "revid": "132266", "url": "https://it.wikipedia.org/wiki?curid=8325976", "title": "Lillibullero", "text": "Lillibullero (anche scritto \"Lillibulero\" o \"Lilliburlero\") \u00e8 una marcia che acquist\u00f2 grande popolarit\u00e0 in Inghilterra ai tempi della Gloriosa rivoluzione.\nAntefatto.\nSecondo la BBC, \"era un pezzo con radici irlandesi, la cui prima apparizione sembra essere in una raccolta pubblicata a Londra nel 1661 intitolata \"An Antidote Against Melancholy \", dove si dice \"C'era un vecchio di Waltham Cross \". \nSi suppone che il testo, con contenuto di satira politica anti-cattolica, fu composto dal politico e libertino inglese Thomas Wharton, I marchese di Wharton, intorno al 1686, in occasione della nomina di Richard Talbot a lord deputato d'Irlanda da parte di Gicaomo II. Il suo titolo e il ritornello senza senso sono presumibilmente derivati da una vecchia parola d'ordine cattolica della rivolta irlandese del 1641. La melodia fu invece composta da Henry Purcell nel 1687, sulla base di una ballata tradizionale, e pubblicata con il titolo \"A New Irish Tune\" (Z 646).\nSecondo lo storico Macaulay, \"Lillibulero\" divenne popolare nella tarda estate del 1688, al tempo in cui Re Giacomo II inizi\u00f2 a trasferire i reggimenti irlandesi in Inghilterra. Si diffuse, nelle citt\u00e0 inglesi, come una popolare canzone di strada, e specialmente all'interno delle caserme inglesi, per deridere i reggimenti irlandesi in arrivo. La canzone guadagn\u00f2 ulteriore popolarit\u00e0, pi\u00f9 tardi nello stesso anno, come melodia politica dei sostenitori di Guglielmo d'Orange durante l'invasione. Altri versi furono aggiunti ai testi originali di Wharton dopo l'approdo di Guglielmo nel novembre 1688. La canzone fu raccolta dalle truppe di Guglielmo e successivamente trasportata da loro in Irlanda.\nIl testo pi\u00f9 popolare si riferisce alla guerra guglielmita del 1689\u201391, un risultato della Gloriosa rivoluzione. In questo episodio il cattolico Re Giacomo II, incerto della lealt\u00e0 del suo esercito, fugg\u00ec dall'Inghilterra dopo un'invasione da parte delle forze olandesi comandate dal protestante Guglielmo III. A Guglielmo fu offerto il trono da parte del Parlamento. Giacomo II tent\u00f2 quindi di rivendicare la corona con l'aiuto della Francia e dei suoi devoti cattolici in Irlanda guidati da Richard Talbot. Le sue speranze di usare l'Irlanda per riconquistare l'Inghilterra furono vanificate dalla Battaglia di Aughrim del 1691. La canzone \"Lillibullero\" mette le parole in bocca al cattolico irlandese giacobita e satireggia i sentimenti dei devoti del re cattolico Giacomo. Si diceva che avesse \"cantato Giacomo II fuori dai tre regni\". Tale fu il suo grande successo di propaganda che, entro il 17 novembre, fu messa in circolazione una parodia anti-olandese dell'originale \"A New Song Upon the Hogen Mogens\", attingendo all'animosit\u00e0 popolare contro gli olandesi, che erano stati il nemico nazionale per una generazione, al fine di contrapporla all'originale.\nLe due versioni della canzone dell'ottobre 1688 sono attribuite al politico Thomas Wharton, che aveva composto le parole due anni prima nel 1686 sul fatto che il conte di Tyrconnell stava diventando \"Lord Deputy of Ireland\". Il ritornello \u00e8 stato interpretato come una semplice assurdit\u00e0 irlandese di parole senza senso, ma il professor Breand\u00e1n \u00d3 Buachalla ha affermato che era una versione confusa della frase irlandese \"Leir o, Leir o, leir o, leiro, Lilli bu leir o: bu linn an la\", traducibile come \"Manifesto, manifesto, manifesto, manifesto, Lilly si manifester\u00e0, e il giorno sar\u00e0 nostro\" riferendosi a una possibile profezia della vittoria irlandese da parte dell'astrologo inglese del XVII secolo William Lilly.\n\u00c8 stata ipotizzata un'origine scozzese della melodia, come musica per una rima chiamata \"Jumping Joan\" o \"Joan's Placket\". La musica \u00e8 stata attribuita anche a Henry Purcell. Sebbene Purcell avesse pubblicato \"Lillibullero\" nella sua raccolta \"Music's Handmaid\" del 1689 come \"una nuova melodia irlandese\", \u00e8 probabile che si fosse appropriato della melodia, una pratica comune dell'epoca. La musica \u00e8 stata poi utilizzata dalla BBC come sigla di alcune trasmissioni. Una versione francese \u00e8 nota come \"Marche du Prince d'Orange\", e attribuita al compositore di corte di Luigi XIV, Philidor il Vecchio e Jean-Baptiste Lully.\nTesto.\n&lt;br&gt;\nLillibullero nella fiction.\nIl romanzo sperimentale e comico di Laurence Sterne \"Tristram Shandy\", pubblicato tra il 1759 e il 1767 in nove volumi, suggerisce la grande popolarit\u00e0 di Lillibullero. Lo zio di Tristram, il Capitano Toby Shandy, un veterano dell'esercito britannico dei combattimenti in Irlanda e nei Paesi Bassi durante il regno di Re Guglielmo, fischietta la melodia \"Lillibullero\" quando gli viene offerta un'opinione o un argomento che richiederebbe una confutazione appassionata o che trova imbarazzante o sconvolgente.\nNel romanzo di Sir Walter Scott, \"Waverley\", il capo delle \"terre alte\" Fergus Mac-Ivor canta un verso di Lillibulero durante una cena prima che, lui e i suoi compagni, si preparino alla battaglia dalla parte del pretendente.\nNel romanzo \"Jack Sheppard\" o \"London in the Last Century\" (1847), Mr. Wood tenta di fischiettare \"il frammento di un'antica aria, chiamata \"Lillibulero\"\".\nUno dei furfanti del romanzo di Robert Louis Stevenson, L'isola del tesoro (capitolo XVI), fischietta la melodia, il cui titolo \u00e8 menzionato quattro volte.\nUno dei personaggi principali del libro di Kage Baker, \"The Life of the World to Come\", Alec, adora questa melodia e la cita pi\u00f9 volte. Ci\u00f2 \u00e8 probabilmente collegato al suo noto amore per L'isola del tesoro di Robert Louis Stevenson.\nNel film \"Barry Lyndon\" (1975) \"Lillibullero\" viene eseguita quando il reggimento di Berry si raduna al Castello di Swords in attesa di partire per la guerra dei sette anni.\nIl motivo \u00e8 stato utilizzato anche per \"The Last Man Out\" e \"Raid on Rommel\" e i titoli di coda di \"East of Sudan\" (1964).\nNel romanzo di Frederick Forsyth, \"The Afghan\", uno dei protagonisti, Terry Martin, ha \"Lillibullero\" come suoneria del suo telefono mobile."}
{"id": "8325982", "revid": "22356", "url": "https://it.wikipedia.org/wiki?curid=8325982", "title": "Katumbia parringtoni", "text": "La katumbia (Katumbia parringtoni) \u00e8 un terapside estinto, appartenente ai dicinodonti. Visse nel Permiano superiore (circa 259 - 254 milioni di anni fa) e i suoi resti fossili sono stati ritrovati in Africa.\nDescrizione.\nQuesto dicinodonte era di dimensioni medio - piccole se rapportato ad altri dicinodonti coevi. Si suppone che non raggiungesse il metro di lunghezza. \"Katumbia\" era dotato, come tutti i suoi simili, di un robusto becco simile a quello di una tartaruga, che nell'animale in vita era verosimilmente provvisto di un rivestimento di cheratina. Dietro a questo becco, nella mascella superiore, erano presenti due zanne leggermente ricurve simili a canini. Dietro i canini non erano presenti altri denti. Il muso di \"Katumbia\" era molto corto, e vi erano ossa palatine piuttosto grandi che entravano in contatto con il palato secondario formato dal premascellare. Era inoltre presente una cresta tra i tuberi del basisfenoide e del basioccipitale. Nella regione intertemporale, i postorbitali si sovrapponevano ai parietali ma erano orientati orizzontalmente per gran parte della loro ampiezza. Il palato, anteriormente, era provvisto di creste palatali. Non era presente alcuna fossa labiale, ma erano presenti escrescenze sul palato rugose nella parte posteriore e lisce nella parte in cui toccavano il palato secondario. Le piastre dentarie erano molto corte, e vi era un solco dentario posteriore. \nClassificazione.\nI primi fossili di questo animale vennero ritrovati nella formazione Kawinga nel bacino di Ruhuhu in Tanzania, e vennero descritti nel 1942 da Friedrich von Huene come Cryptocynodon parringtoni. Successivi ritrovamenti rinvenuti nella medesima formazione portarono alcuni studiosi a riconsiderare questa classificazione: questa specie venne cos\u00ec attribuita al genere \"Pristerodon\" (King e Rubidge, 1993) e al genere \"Diictodon\" (Maisch, 1995). Fu solo nel 2007 che una revisione degli esemplari attribuiti a questa specie permise di riconoscere numerose caratteristiche distintive, tali da permettere l'assegnazione di questa specie a un nuovo genere, \"Katumbia\" (Angielczyk, 2007). Altri fossili attribuibili a una forma simile, se non identica, sono stati ritrovati nel bacino di Luangwa, in Zambia.\nSecondo alcuni studi, \"Katumbia\" sarebbe un dicinodonte piuttosto derivato, membro di un clade comprendente anche \"Interpresosaurus\" ed \"Elph\" alla base di un gruppo di dicinodonti specializzati, tra cui numerose forme del Permiano superiore (quali \"Dicynodon\", \"Daptocephalus\" e \"Peramodon\"), i Lystrosauridae e i Kannemeyeriiformes (Kammerer et al., 2013).\nPaleoecologia.\n\"Katumbia\" era un piccolo erbivoro ed era sicuramente preda di carnivori di grosse dimensioni: una sinfisi mandibolare appartenente a \"Katumbia\" \u00e8 stata ritrovata all'interno della regione dello stomaco di un esemplare di gorgonopside della specie \"Aelurognathus parringtoni\" (Maisch, 2009)."}
{"id": "8325984", "revid": "22356", "url": "https://it.wikipedia.org/wiki?curid=8325984", "title": "Katumbia", "text": ""}
{"id": "8326002", "revid": "1987129", "url": "https://it.wikipedia.org/wiki?curid=8326002", "title": "Torre di Bobbiano", "text": "La Torre di Bobbiano \u00e8 una torre medievale situata a Bobbiano, frazione del comune italiano di Travo, in provincia di Piacenza. \u00c8 posta su uno sperone roccioso al centro della conca di Chiosi, in posizione dominante rispetto al paesaggio circostante.\nStoria.\nLa fortificazione, di cui non \u00e8 nota la data di fondazione, venne citata per la prima volta in un documento risalente al 1037 che testimonia che Teodosio, acquist\u00f2 da Isembrando, canonico della pieve di San Faustino di Tuna, per un importo di lire, diversi poderi e edifici fortificati situati nel Piacentino tra cui il castello di Bobbiano con la torre e la limitrofa chiesa di San Michele.\nIl 29 settembre 1164 il marchese Obizzo Malaspina ottenne la concessione di Bobbiano da parte dell'imperatore Federico Barbarossa. Nel 1255 il castello venne parzialmente raso al suolo ad opera delle truppe al servizio di Oberto II Pallavicino; in seguito l'edificio entr\u00f2 a far parte delle propriet\u00e0 della famiglia Anguissola. Nel 1311 Rolando II Scotti prese possesso di Bobbiano, tuttavia poco dopo la famiglia Anguissola riusc\u00ec a riottenere il possesso della zona grazie all'azione del podest\u00e0 di Piacenza Riccardino Langosco.\nDurante i primi anni del XVI secolo, la torre venne sfruttata come covo dalla banda guidata dal brigante Bertoletto.\nNel 1546 il duca di Parma e Piacenza concesse a Ettore Maria Anguissola met\u00e0 del castello di Bobbiano, unitamente ai vicini fortilizi di Vei e Travo e ai terreni e abitazioni ivi situate, in cambio della prestazione di un giuramento di fedelt\u00e0.\nFino alla met\u00e0 degli anni 2010 l'edificio, divenuto di propriet\u00e0 privata, versava in cattive condizioni in stato di parziale abbandono. Nel 2017 sono iniziati lavori di restauro per la messa in sicurezza dell'edificio, poi completati nel 2021.\nStruttura.\nDel distrutto castello rimane unicamente la torre e la limitrofa chiesa di San Michele. La torre, a base quadrata, \u00e8 costruita in pietra e presenta un basamento fortemente scarpato e un ingresso murato posto sopra la cordonatura del barbacane e dotato di stipiti archivoltati a a tutto sesto."}
{"id": "8326005", "revid": "1402222", "url": "https://it.wikipedia.org/wiki?curid=8326005", "title": "Raluca Alexandra Prun\u0103", "text": ""}
{"id": "8326011", "revid": "84184", "url": "https://it.wikipedia.org/wiki?curid=8326011", "title": "Basileopatore", "text": "Basileopatore (, letteralmente \"padre del \"basileus\"\") \u00e8 stato uno dei titoli di maggior importanza dell'Impero bizantino. Si tratta di un titolo molto raro (il \"Kl\u0113torologion\" di Filoteo, risalente all'899 lo elenca come una \"axiai eidikai\", ossia una \"dignit\u00e0 speciale\"), conferito solo due volte nell'intera storia dell'Impero.\nColui che vanta questa titolo non \u00e8 il padre biologico dell'imperatore e, sebbene le esatte funzioni associate a tale carica rimangano per lo pi\u00f9 ignote, si ritiene che esso denoti un reggente che agisce come una sorta di rappresentante legale e di vero e proprio tutore di un giovane imperatore. Secondo un'altra interpretazione, data da A. Schmink e basata su quanto trovato su sigilli dell'epoca e nell'agiografia di santa Teofano, l'opera \"Vita Theophano imperatricis\" (BHG, 1794), l'ortografia giusta del termine sarebbe \"basileiopat\u014dr\". Il titolo sarebbe quindi traducibile come \"padre del palazzo\", confermando cos\u00ec il ruolo di primo aiutante e collaboratore dell'imperatore di chi ne era insignito ma senza implicare alcuna sorta di tutoraggio sul sovrano.\nIl titolo fu creato tra l'agosto 891 e il maggio 893 dall'imperatore Leone VI il Saggio per Stylianos Zaoutzes, padre di Zoe Zaoutzaina, dapprima amante e poi seconda moglie dell'imperatore. Secondo l'interpretazione tradizionale, dato che tale titolo si sommava alle altre cariche di Stylianos, che era gi\u00e0 \"magistros\" e \"logothet\u0113s tou dromou\", con questa attribuzione Leone aveva formalmente messo tutti gli affari dell'Impero bizantino nelle mani di Zaoutzes fino alla morte di quest'ultimo, avvenuta nell'899. Tuttavia, studi pi\u00f9 recenti hanno avanzato dubbi sull'immagine di un basileopatore plenipotenziario, portando prove a supporto del fatto che fosse Leone ad avere l'effettivo controllo del governo. In ogni caso, comunque, tale titolo poneva Stylianos al vertice della burocrazia civile bizantina, appena sotto all'imperatore stesso.\nDopo la morte di Stylianos il titolo fu riutilizzato nel 919 per il \"drungarios\" della flotta Romano Lecapeno dopo che la figlia di questi, Elena, era andata in moglie all'imperatore Costantino VII, allora quattordicenne. Romano comunque mantenne il titolo di basileopatore per pochi mesi, poich\u00e9 poco dopo la sua nomina riusc\u00ec a farsi elevare al titolo di Kaisar e in seguito a farsi incoronare co-imperatore. Dopo Romano, il titolo non fu pi\u00f9 utilizzato se non in un contesto letterario, cos\u00ec, ad esempio, Simeone Metafraste definisce anacronisticamente Arsenio il Grande \"basileopatore\", poich\u00e9 questi fu tutore degli imperatori Onorio e Arcadio, figli dell'imperatore Teodosio I. Nel 1259 ci fu anche il tentativo di utilizzare il titolo di basileopatore per Michele VIII Paleologo da parte dei suoi sostenitori, quando questi fu nominato reggente per l'imperatore Giovanni IV Lascaris, salito al trono a soli otto anni dopo la morte del padre, ma il tentativo non port\u00f2 a nulla."}
{"id": "8326016", "revid": "465169", "url": "https://it.wikipedia.org/wiki?curid=8326016", "title": "Before You Go", "text": "Before You Go \u00e8 un singolo del cantante britannico Lewis Capaldi, pubblicato il 19 novembre 2019 come primo estratto dalla ristampa del primo album in studio \"Divinely Uninspired to a Hellish Extent\".\nSuccesso commerciale.\nIn Italia il brano \u00e8 stato il 91\u00ba pi\u00f9 trasmesso dalle radio nel 2020."}
{"id": "8326024", "revid": "228587", "url": "https://it.wikipedia.org/wiki?curid=8326024", "title": "Try Me", "text": ""}
{"id": "8326026", "revid": "827882", "url": "https://it.wikipedia.org/wiki?curid=8326026", "title": "Try Me (album)", "text": ""}
{"id": "8326027", "revid": "827882", "url": "https://it.wikipedia.org/wiki?curid=8326027", "title": "Try Me (singolo)", "text": ""}
{"id": "8326029", "revid": "1564910", "url": "https://it.wikipedia.org/wiki?curid=8326029", "title": "Atresmedia", "text": "Atresmedia, noto anche con il suo acronimo A3M e il cui nome commerciale \u00e8 Atresmedia Corporaci\u00f3n de Medios de Comunicaci\u00f3n, SA \u00e8 un gruppo di comunicazione spagnolo che opera in diversi settori di attivit\u00e0, in particolare audiovisivi. \u00c8 la societ\u00e0 risultante dalla fusione del gruppo Antena 3 con il Gestore Degli Investimenti Audiovisivi La Sexta. Atresmedia Corporaci\u00f3n ha, come societ\u00e0 madre, la controllata Atresmedia Televisi\u00f3n, che ha ottenuto nel 1989 una delle tre licenze per la televisione privata in Spagna. \u00c8 inoltre proprietaria di alcune tra le pi\u00f9 ascoltate radio spagnole tra cui \"Onda Cero\" e \"Europa FM.\"\nDal 29 ottobre 2003 Atresmedia \u00e8 quotata alla Borsa di Madrid, attraverso Atresmedia Televisi\u00f3n (a quel tempo, Grupo Antena 3 attraverso Antena 3 de Televisi\u00f3n). \u00c8 stato elencato su Ibex 35 dall'8 luglio 2005 al 31 dicembre 2007."}
{"id": "8326030", "revid": "432882", "url": "https://it.wikipedia.org/wiki?curid=8326030", "title": "The Revolution Starts Now", "text": "The Revolution Starts Now \u00e8 l'undicesimo album in studio del cantante country alternativo Steve Earle, pubblicato nel 2004.\nEarle per questo ha ricevuto il Grammy Award come miglior album folk contemporaneo al 47 \u00b0 Grammy Awards tenutosi il 13 febbraio 2005 allo Staples Center di Los Angeles, in California."}
{"id": "8326031", "revid": "205250", "url": "https://it.wikipedia.org/wiki?curid=8326031", "title": "Alessandro Gaucci", "text": "Biografia.\nFiglio primogenito di Luciano e della di lui prima moglie Veronica del Bono, il padre nel 1991 rilev\u00f2 la societ\u00e0 calcistica del , e poco dopo \u00e8 entrato a far parte dell'organigramma del club umbro, protagonista sul finire degli anni novanta di un'importante scalata che lo port\u00f2 dalla Serie C1 alla Serie A. Del Perugia \u00e8 stato amministratore delegato dal 1994 al 2004, unico azionista dal 2003, e presidente nel 2004-2005. In qualit\u00e0 di dirigente dei grifoni, ha avuto il merito di scoprire e di portare in Umbria diversi calciatori fino a prima semisconosciuti e che si sono poi affermati, come il croato Milan Rapai\u0107 e il giapponese Hidetoshi Nakata. \nNel 1995, a Perugia fonda la Galex, azienda produttrice di abbigliamento sportivo, di cui \u00e8 stato amministratore unico, e che \u00e8 stata sponsor tecnico di numerosi club calcistici, tra cui lo stesso Perugia.\nDal 2000 al 2004, si \u00e8 occupato anche della gestione amministrativa della Sambenedettese, di propriet\u00e0 della sua famiglia, di cui \u00e8 stato direttore tecnico. Il club marchigiano, sotto i Gaucci, ha conquistato due promozioni consecutive, dalla Serie D alla C2 nella stagione 2000-2001, e dalla Serie C2 alla C1 in quella successiva.\nDopo il fallimento del Perugia Calcio avvenuto nel 2005 e i problemi giudiziari connessi, Gaucci fa il suo rientro nel calcio nell'estate 2012 come azionista di maggioranza del club spagnolo del Cadice, militante in Terza Divisione, in cui assume il ruolo di direttore sportivo. Nel giugno 2016 approda al Marbella, anch'esso militante nella Terza serie iberica, dove svolge l'incarico di direttore sportivo, da cui si dimette dopo appena sette mesi.\nAppassionato di boxe, ha praticato tale disciplina in ambito dilettantistico.\nControversie.\nNel 2003, il giudice sportivo gli ha inflitto la sanzione dell'inibizione per un mese a svolgere ogni attivit\u00e0 in seno alla FIGC per il comportamento tenuto durante la partita Lazio-Perugia del 23 novembre, in cui ha rivolto ingiurie e minacce ad un giocatore avversario, e all'arbitro a fine gara. La sanzione \u00e8 stata successivamente confermata dalla Commissione disciplinare della Lega Calcio anche dopo il reclamo presentato dallo stesso Gaucci, che veniva pertanto respinto.\nNel febbraio 2006, Gaucci viene arrestato dalla Guardia di Finanza assieme al fratello minore Riccardo, per ordine della Procura della Repubblica di Perugia con l'accusa di associazione per delinquere, bancarotta fraudolenta e occultamento di documenti contabili, nell'ambito dell'inchiesta avviata a seguito del fallimento del Perugia Calcio avvenuto tre mesi prima. Destinatari del provvedimento anche il padre Luciano (sfuggito all'arresto perch\u00e9 si trovava a Santo Domingo), il fratello di questi, Antonio, e tre revisori dei conti del fallito club umbro. Alessandro e Riccardo Gaucci, inizialmente reclusi al carcere di Perugia, dopo una settimana ottengono gli arresti domiciliari, revocati dopo tre mesi di detenzione dal Tribunale del riesame del capoluogo umbro, che aveva accolto la richiesta di scarcerazione avanzata dai loro legali. I fratelli Gaucci sono stati condannati nel 2008 a un anno e otto mesi di reclusione con la formula della pena sospesa, e il padre Luciano a tre anni, coperti dall'indulto approvato due anni prima dal parlamento italiano."}
{"id": "8326032", "revid": "729019", "url": "https://it.wikipedia.org/wiki?curid=8326032", "title": "Forty-Fours", "text": "Forty-Fours (Motuhara) sono un gruppo di isole facenti parte delle Isole Chatham. Rappresentano la localit\u00e0 geografica pi\u00f9 orientale dell'arcipelago e, di conseguenza, della Nuova Zelanda, nonch\u00e9 un punto della terra ferma particolarmente vicino agli antipodi geografici dell'Italia; ad esempio, dista dal centro di Roma pi\u00f9 di 19290 chilometri."}
{"id": "8326033", "revid": "1305772", "url": "https://it.wikipedia.org/wiki?curid=8326033", "title": "Father of All Motherfuckers", "text": " \nFather of All Motherfuckers \u00e8 il tredicesimo album in studio dei Green Day pubblicato il 7 febbraio 2020, lo stesso giorno in cui \u00e8 stato pubblicato il video del brano \"Meet Me on The Roof\".\n\u00c8 l'album pi\u00f9 corto della band (26 minuti) e fa notare alcuni cambiamenti rispetto al sound tipico del gruppo californiano. \u00c8 stato registrato nell'estate 2019.\nDescrizione.\nIl disco rappresenta una svolta sonora, i Green Day traggono forte ispirazione dal rock 'n' roll anni '50 unendolo alle chitarre distorte e allo stile pop punk contemporaneo. Anche il cantato rappresenta una trasformazione stilistica, Billie Joe Armstrong utilizza per la prima volta il falsetto. Una trasformazione nuova e inedita dal classico pop punk alla quale siamo abituati ma gi\u00e0 parzialmente sperimentato tramite i side project Foxboro Hot Tubs e The Longshot. Il disco ha, inoltre, sub\u00ecto influenze da parte di Little Richard, Sonics, Motown, Archies e Mott the Hoople.\nPromozione e singoli.\nIl primo singolo ad anticipare l'album \u00e8 stata la title track \"Father of All...\", uscito il 10 settembre 2019, seguito dal suo videoclip il 19 settembre.\nIl secondo singolo, \"Fire, Ready, Aim\", \u00e8 stato annunciato il 9 ottobre 2019 come sigla di apertura ufficiale delle partite della NBL.\nIl terzo singolo, \"Oh Yeah!\", \u00e8 uscito il 16 gennaio 2020 assieme al suo videoclip. Il brano deve il suo titolo e il suo ritornello all'omonima cover di Joan Jett. I ricavati di questo singolo sono stati donati a varie associazioni contro gli abusi sessuali.\n\"Meet Me on the Roof\", quarto singolo, \u00e8 uscito assieme all'album, il 7 febbraio 2020, con il suo videoclip che vede la partecipazione di Gaten Matarazzo."}
{"id": "8326034", "revid": "1354930", "url": "https://it.wikipedia.org/wiki?curid=8326034", "title": "Tour de Langkawi 2020", "text": "Il Tour de Langkawi 2020, venticinquesima edizione della corsa, valido come terza prova dell'UCI ProSeries 2020 categoria 2.Pro, si svolse in otto tappe, dal 7 al 14 febbraio 2020, su un percorso di 1135,3\u00a0km con partenza da Kuching e arrivo a Kuah, nel'arcipalago di Langkawi, in Malaysia. La vittoria fu appannaggio dell'italiano Danilo Celano, il quale complet\u00f2 il percorso in 26h39'58\", precedendo il kazako Yevgeniy Fedorov e il russo Art\u00ebm Ove\u010dkin.\nSul traguardo di Kuah 107 ciclisti, su 126 partiti da Kuching, portarono a termine la competizione."}
{"id": "8326052", "revid": "1573940", "url": "https://it.wikipedia.org/wiki?curid=8326052", "title": "Chiesa di Santa Maria della Rosa (Rodigo)", "text": "La chiesa di Santa Maria della Rosa \u00e8 la parrocchiale di Rodigo, nella provincia di Mantova in Lombardia. Risale al XVI secolo.\nStoria.\nLa primitiva chiesa dedicata a Santa Maria della Rosa venne costruita attorno al 1550 ma di questo tempio rimane solo la torre campanaria originale, che venne rimaneggiata ed innalzata in tempi recenti.\nNella seconda met\u00e0 del XVIII secolo l'edificio sino ad allora esistente venne ricostruito ed ampliato. Ne venne modificato anche l'orientamento, che da allora fu verso nord, mentre rimase inalterata la dedicazione.\nA cantiere aperto, nel 1766, venne attestato il completamento della volta della sala, e intanto i lavori proseguirono con le strutture presbiteriali ed absidali. Le parti pi\u00f9 importanti della chiesa vennero ultimate entro il 1794, quando venne benedetta ed aperta al culto.\nPer la costruzione di alcuni altari fu necessario poi attendere diversi anni.\nDurante la seconda met\u00e0 del secolo successivo venne restaurata la facciata, inoltre venne ultimata la tinteggiatura delle pareti interne.\nNel primo dopoguerra del XX secolo, con l'intervento del comune di Rodigo, la facciata venne nuovamente restaurata e furono ritinteggiati gli interni. In quel periodo si pose mano pure alla copertura del tetto.\nA partire dagli anni sessanta, per porre rimedio anche a danni mai riparati prodotti durante il secondo conflitto mondiale, furono restaurati la facciata, le grandi finestre ed il tetto.\nDescrizione.\nLa chiesa, edificata in stile barocco, ha la facciata divisa in due ordini e completata da un frontone curvilineo.\nIl portale, che richiama con l'ornamento dell'architrave il frontone del prospetto, \u00e8 sormontato dall'immagine della Madonna dipinta nel 1837.\nL'interno \u00e8 a navata unica con grandi cappelle laterali, ognuna dotata di altare.\nNell'abside tela settecentesca di scuola veneta. Di lato all'altar maggiore due tele:\"San Luigi Gonzaga riceve la prima Comunione da San Carlo Borromeo\" e \"San Luigi Gonzaga rinuncia al principato di Castiglione\", opere del ferrarese Francesco Costanzo Catanio."}
{"id": "8326055", "revid": "6923", "url": "https://it.wikipedia.org/wiki?curid=8326055", "title": "Galex", "text": "Galex \u00e8 un marchio italiano di abbigliamento sportivo e di accessori per lo sport, di propriet\u00e0 dell'azienda Tecnosport Italia S.r.l. di Perugia.\nStoria.\nLa \"Galex S.r.l.\" \u00e8 stata fondata a Perugia nel 1995 su iniziativa di Alessandro Gaucci, amministratore delegato dell'Associazione Calcio Perugia, di propriet\u00e0 del padre Luciano. L'attivit\u00e0 dell'azienda consisteva nella produzione e commercializzazione di abbigliamento tecnico sportivo per il calcio, il basket, la pallavolo, il fitness e il nuoto, con il proprio marchio, che deriva dalla \"G\" del cognome e dal nome \"Alex\" del fondatore.\nGalex ha operato in maniera significativa come fornitore ufficiale per club di calcio, a cominciare dal Perugia e poi per altri club che sono stati di propriet\u00e0 della famiglia Gaucci, quali il , la e la . Altre societ\u00e0 sportive sponsorizzate da Galex sono state l', l', l', il , la e il per il calcio, Perugia e Prato per il calcio a 5.\nLe attivit\u00e0 dell'azienda, che aveva spostato la sede a Corciano, in provincia di Perugia, cessano dopo la crisi che ha investito le societ\u00e0 del Gruppo Gaucci, e nel 2006 viene dichiarato il suo fallimento dal tribunale del capoluogo umbro. Nel 2010, il marchio Galex \u00e8 stato rilevato all'asta fallimentare dalla Tecnosport Italia S.r.l. di Perugia, che da allora ne \u00e8 il proprietario.\nGeneralit\u00e0 e dati.\nGalex \u00e8 un marchio di propriet\u00e0 della Tecnosport Italia S.r.l, tramite la controllata Olimpic S.r.l, azienda fondata nel 2009 con sede legale a Perugia e sede operativa a Promano, frazione di Citt\u00e0 di Castello, attiva nel settore dell'abbigliamento sportivo. Con il marchio Galex sono prodotti e commercializzati pallone, divise e scarpe da calcio."}
{"id": "8326056", "revid": "1613185", "url": "https://it.wikipedia.org/wiki?curid=8326056", "title": "Loth e le figlie in fuga da Sodoma", "text": "Loth e le figlie in fuga da Sodoma \u00e8 un dipinto autografo di Albrecht D\u00fcrer, realizzato con la tecnica dell'olio su tavola intorno al 1498. Si trova custodito nella National Gallery of Art (Kress) di Washington."}
{"id": "8326058", "revid": "1027057", "url": "https://it.wikipedia.org/wiki?curid=8326058", "title": "Universit\u00e0 statale di Vorone\u017e", "text": "L'Universit\u00e0 statale di Vorone\u017e \u00e8 un'universit\u00e0 statale russa, uno dei pi\u00f9 grandi istituti di istruzione superiore in Russia e uno dei principali centri scientifici e culturali nel centro del paese. Fondata il 18 maggio 1918, \u00e8 situata nel centro storico della citt\u00e0 di Vorone\u017e.\nL'origine della creazione nel 1918 di questa universit\u00e0 deriva dal fatto che in quell'anno i tedeschi occuparono l'Estonia e quindi \nIl suo motto \u00e8 \"Semper in motu\" (in italiano: Sempre in movimento).\nStoria.\nNel 1802, in seguito a un decreto dell'imperatore russo Alessandro I, fu ripristinata l'Universit\u00e0 di Tartu in Estonia. A seguito dell'occupazione tedesca dell'Estonia durante la prima guerra mondiale nel marzo del 1918, studenti e professori russi dovettero lasciare il territorio estone per la propria incolumit\u00e0. Fu deciso che sarebbe stata istituita una nuova universit\u00e0 nella Russia centrale. A luglio e settembre 1918 arrivarono a Voronezh Dorpat (ora Tartu), 39 professori, 45 docenti, 43 dipendenti e circa 800 studenti. Il primo rettore dell'universit\u00e0 fu Basil E. Regel.\nIl 12 novembre 1918 iniziarono a essere operative quattro facolt\u00e0: la facolt\u00e0 di medicina, fisica e matematica, storia e filologia e giurisprudenza. All'inizio del 1919, l'Universit\u00e0 aveva 10.000 studenti iscritti. Chiunque poteva studiare l\u00ec, solo 4 anni dopo, nel 1923, furono introdotti gli esami di ammissione. Nel 1920, dopo il Trattato di Tartu, le propriet\u00e0 dell'Universit\u00e0 di Tartu (biblioteche, archivi, manuali, documenti e altri oggetti) furono restituite in Estonia. Tuttavia, la maggior parte degli insegnanti che sono partiti a causa dell'arrivo dell'esercito della Germania imperiale e dell'occupazione dell'Estonia, non sono tornati in Estonia.\nAll'inizio degli anni 1920, l'Istituto d'istruzione di Vorone\u017e fu aggiunto all'universit\u00e0, segnando la nascita delle facolt\u00e0 pedagogiche, dei dipartimenti che formano gli insegnanti di matematica, fisica, chimica, scienze naturali, lingua e letteratura russa e discipline sociali ed economiche per le scuole. Nel 1930, la facolt\u00e0 di medicina fu trasformata in un istituto indipendente. Durante la seconda guerra mondiale l'universit\u00e0 fu trasferita a Yelabuga nella Repubblica del Tatarstan per un periodo di due anni dal 1941 al 1943."}
{"id": "8326064", "revid": "124123", "url": "https://it.wikipedia.org/wiki?curid=8326064", "title": "Dwight A. Pryor", "text": "Biografia e carriera.\nPryor ha conseguito il bachelor of arts all'Universit\u00e0 dell'Oklahoma e ha proseguito gli studi all'Universit\u00e0 del Texas ad Austin, specializzandosi in filosofia, religioni orientali ed ebraismo. Perfezionando i suoi studi con un soggiorno in Israele, si \u00e8 reso conto dell'importanza di comprendere le radici ebraiche del cristianesimo ed \u00e8 stato tra i fondatori della Jerusalem School of Synoptic Research, un'organizzazione di biblisti ebrei e cristiani per lo studio dei vangeli sinottici. Nel 1988 si \u00e8 trasferito con la famiglia a Dayton in Ohio, dove ha fondato il \"Center for Judaic-Christian Studies\", di cui \u00e8 divenuto presidente. Il centro da lui fondato e presieduto ha promosso ricerche sui vangeli in Israele, organizzato numerose conferenze e pubblicato lavori di diversi autori, tra cui David Bivin, Marvin R. Wilson, Roy Blizzard e Amihai Mazar. Pryor ha svolto attivit\u00e0 di insegnamento in un college biblico online, l'\"Hebraic Heritage Christian Center\", e in una comunit\u00e0 religiosa di Dayton, la \"Church of the Messiah\". Ha collaborato con regolarit\u00e0 con la rivista \"The Jerusalem Post- Christian Edition\", su cui ha pubblicato articoli di argomento biblico e religioso. Nel 2005 Pryor ha pubblicato un libro su Ges\u00f9 dal titolo \"Behold the Man\", che \u00e8 stato molto apprezzato. Nello stesso anno ha ricevuto ad honorem il Doctor of Divinity dal \"Centre for the Study of Biblical Research\" di Redlands. \nDurante la sua carriera, Pryor ha scritto alcuni libri, numerosi articoli e tenuto conferenze e sermoni, alcuni dei quali sono stati raccolti in volumetti. Ha inoltre realizzato audiocassette, videocassette e DVD di argomento biblico e religioso."}
{"id": "8326068", "revid": "228587", "url": "https://it.wikipedia.org/wiki?curid=8326068", "title": "Heart Attack (Trey Songz)", "text": "Heart Attack \u00e8 un brano musicale del cantante statunitense Trey Songz pubblicato il 26 marzo del 2012 come primo singolo d'anticipazione dell'album \"Chapter V\".\nIl singolo \u00e8 stato nominato ai Grammy Awards 2013 nella categoria miglior canzone R&amp;B, perdendo contro \"Adorn\" di Miguel.\nIl brano.\n\"Heart Attack\" \u00e8 una ballata synth-pop ed R&amp;B. Il brano \u00e8 stato scritto interamente da Trey Songz, e prodotto da Benny Blanco e Rico Love. Il testo descrive il dolore provocato dalla faccia negativa dell'amore, descritto come un \"attacco di cuore\"."}
{"id": "8326075", "revid": "640277", "url": "https://it.wikipedia.org/wiki?curid=8326075", "title": "Neustadt/Vogtl.", "text": ""}
{"id": "8326080", "revid": "76963", "url": "https://it.wikipedia.org/wiki?curid=8326080", "title": "Thomas Wharton, I marchese di Wharton", "text": "Figlio di secondo letto di Philip Wharton, IV Barone di Wharton, fu membro del Parlamento inglese per diciassette anni dove capeggi\u00f2 l'opposizione Whig alla politica assolutistica e filo-cattolica di Giacomo II.\nCuriosit\u00e0.\nThomas Wharton fu un noto libertino: nel 1682 si racconta fece irruzione nottetempo in una chiesa per compiervi atti sacrileghi."}
{"id": "8326087", "revid": "1310927", "url": "https://it.wikipedia.org/wiki?curid=8326087", "title": "Erivelto Emiliano da Silva", "text": "Carriera.\nHa giocato nella massima serie dei campionati portoghese e qatariota."}
{"id": "8326088", "revid": "298055", "url": "https://it.wikipedia.org/wiki?curid=8326088", "title": "Clean Out of Our Minds", "text": "Clean Out of Our Minds \u00e8 un album del gruppo musicale The Great Unwashed, un progetto collaterale dei The Clean al quale presero parte Hamish e David Kilgour con Peter Gutteridge; venne pubblicato in Nuova Zelanda nel 1983 dalla Flying Nun Records. L'album venne registrato a casa dei fratelli Kilgour a Christchurch. Nel 1992 l'album venne ristampato insieme al primo EP del gruppo, \"Singles\", all'interno di un album antologico, \"Collection\"; l'album venne poi pubblicato negli USA nel 2012 dalla Exiled Records."}
{"id": "8326089", "revid": "640277", "url": "https://it.wikipedia.org/wiki?curid=8326089", "title": "Adorf/Vogtl.", "text": ""}
{"id": "8326091", "revid": "1305772", "url": "https://it.wikipedia.org/wiki?curid=8326091", "title": "2 Reasons", "text": "2 Reasons \u00e8 un singolo del cantante statunitense Trey Songz, in collaborazione col rapper T.I., pubblicato nel 2012 ed estratto dall'album \"Chapter V\".\nIl brano ha raggiunto un buon successo negli Stati Uniti essendo stato spinto dalla pesante rotazione nelle radio urban."}
{"id": "8326095", "revid": "599013", "url": "https://it.wikipedia.org/wiki?curid=8326095", "title": "Brittany Abercrombie", "text": "Carriera.\nClub.\nLa carriera di Brittany Abercrombie inizia giocando a livello giovanile nel e parallelamente a livello scolastico con la , nei tornei scolastici californiani. Dopo il diploma entra a far parte del programma della , partecipando alla NCAA Division I dal 2014 al 2017.\nQualche mese dopo l'inizio della stagione 2018-19 firma il suo primo contratto professionistico, andando a giocare in Polonia con il , in Liga Siatk\u00f3wki Kobiet, mentre nella stagione seguente emigra nella 1. Bundesliga tedesca per difendere i colori del , restandovi un biennio prima di approdare a Porto Rico, dove prende parte alla Liga de Voleibol Superior Femenino 2021 con le , venendo impiegata come giocatrice locale.\nPer il campionato 2021-22 si accasa nella formazione turca dell', impegnata in Voleybol 1. Ligi.\nNazionale.\nNel 2021 ottiene la nazionalit\u00e0 sportiva portoricana, debuttando con la nazionale boricua in occasione del campionato nordamericano 2021, dove conquista la medaglia d'argento."}
{"id": "8326098", "revid": "228587", "url": "https://it.wikipedia.org/wiki?curid=8326098", "title": "Leader in passaggi da touchdown per stagione nella National Football League", "text": "Quella che segue \u00e8 la lista dei quarterback che hanno guidato la National Football League in passaggi da touchdown ogni anno. Il record stagionale \u00e8 detenuto da Peyton Manning dei Denver Broncos che ne lanci\u00f2 55 nel 2013. Sei quarterback hanno guidato la NFL in passaggi da touchdown in quattro diverse stagioni (Johnny Unitas, Steve Young, Brett Favre, Drew Brees, Peyton Manning, Tom Brady) e un giocatore (Len Dawson) ha fatto lo stesso nell'American Football League.\nMaggior numero di titoli.\nJohnny Unitas \u00e8 l'unico giocatore ad avere vinto quattro titoli consecutivi. Tre giocatori (Steve Young, Dan Marino e Brett Favre) ne hanno vinti tre consecutivi."}
{"id": "8326100", "revid": "287204", "url": "https://it.wikipedia.org/wiki?curid=8326100", "title": "Giro dell'Umbria 1954", "text": "Il Giro dell'Umbria 1954, ventiseiesima edizione della corsa, si svolse in tre tappe, dal 3 al 5 settembre 1954 su un percorso di 508,8\u00a0km. La vittoria fu appannaggio dell'italiano Giuseppe Marcoccia, che complet\u00f2 il percorso in 14h54'02\", precedendo i connazionali Virgilio Rezzi e Italo Mazzacurati."}
{"id": "8326101", "revid": "767487", "url": "https://it.wikipedia.org/wiki?curid=8326101", "title": "The Cat's Pajamas", "text": "The Cat's Pajamas \u00e8 un film muto del 1926 diretto da William A. Wellman che aveva come interpreti Betty Bronson e Ricardo Cortez. La sceneggiatura di Louis D. Lighton e Hope Loring si basa su un soggetto per il cinema di Ernest Vajda.\nTrama.\nSally Winton, che lavora come sarta per una modista alla moda, mantiene un padre paralizzato e vive con il suo adorato gattino Tommy. Ha uno spasimante, il tassista Jack, ma lei non ci fa caso, tutta presa dalla sua infatuazione per Don Cesare Gracco, un famoso cantante lirico. Mentre assiste a un'opera in teatro, il gatto scappa dal guardaroba mettendosi a vagabondare dietro le quinte. Don Cesare, che sta rilasciando un'intervista, vede Tommy e dichiara ai giornalisti che sposer\u00e0 la prima donna alla quale lo condurr\u00e0 il gatto. Tommy lo porta a Riza, una ballerina piuttosto lunatica. La storia del gatto diventa la notizia del giorno e Cesare gli regala una collana di diamanti, grato per averlo condotto all'amore. Riza, per\u00f2, gelosa della fama e della pubblicit\u00e0 che si \u00e8 procurato il suo fidanzato, decide di posticipare il giorno del matrimonio e rifiuta di provare il suo abito da sposa. Sally, reclutata come modella, affascina Cesare che le chiede di sposarlo. Lei accetta ma, dopo le nozze, lei gli dice di volergli dare una lezione e lo lascia. Alla fine, per\u00f2, i due si riconciliano e cominciano insieme la loro vita matrimoniale.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 17 novembre 1926 con il numero LP23346.&lt;br&gt;\nDistribuito dalla Paramount Pictures, il film usc\u00ec nelle sale statunitensi il 15 novembre dopo essere stato presentato in prima a New York il 29 agosto 1926. La Famous-Lasky Film Service lo distribu\u00ec nel Regno Unito il 2 maggio 1927, presentato in prima a Londra il 26 ottobre 1926 con il titolo alternativo \"The Cat's Pyjamas\". In Finlandia, usc\u00ec il 26 dicembre 1927; in Portogallo, il 1\u00ba luglio 1929 come \"Um Gato de Pijama\"; in Brasile, prese il titolo \"Juramento de Amor\"; in Danimarca, \"Gift paa Trods\"; in Spagna, \"Boda convencional\".\nNon si conoscono copie ancora esistenti della pellicola che viene considerata presumibilmente perduta."}
{"id": "8326104", "revid": "640277", "url": "https://it.wikipedia.org/wiki?curid=8326104", "title": "Rosenbach/Vogtland", "text": ""}
{"id": "8326106", "revid": "1402222", "url": "https://it.wikipedia.org/wiki?curid=8326106", "title": "Ministri della giustizia della Romania", "text": "Questo elenco comprende i ministri della giustizia della Romania e delle sue precedenti entit\u00e0 politiche, a partire dal 1859.\nSono indicate le date di inizio mandato."}
{"id": "8326108", "revid": "46291", "url": "https://it.wikipedia.org/wiki?curid=8326108", "title": "Tournefortia", "text": "Tournefortia \u00e8 un genere di piante della famiglia delle Boraginacee.\nIl nome del genere \u00e8 un omaggio al botanico francese Joseph Pitton de Tournefort (1656\u20131708).\nTassonomia.\nComprende le seguenti specie:"}
{"id": "8326111", "revid": "115677956", "url": "https://it.wikipedia.org/wiki?curid=8326111", "title": "Guy Boothby", "text": "Tra le sue opere si ricordano principalmente la serie di romanzi incentrata sul dottor Nikola, una mente criminale con la passione per l'occulto che anticip\u00f2 il personaggio di Fu Manchu, e \"Pharos, l'egiziano\", un romanzo gotico sovrannaturale sulle mummie. Boothby fu grande amico dello scrittore Rudyard Kipling e i suoi romanzi furono ricordati con affetto da George Orwell .\nBiografia.\nGuy Boothby nacque ad Adelaide da una famiglia di spicco nella colonia britannica in Australia Meridionale. Suo padre era Thomas Wilde Boothby, membro della Assemblea legislativa dell'Australia del Sud, tre dei suoi zii erano alti amministratori coloniali e suo nonno era Benjamin Boothby (1803-1868), controverso giudice del Supremo Corte dell'Australia Meridionale dal 1853 al 1867. Quando Boothby aveva circa sette anni sua madre, cui era molto legato, si separ\u00f2 da suo padre e si trasfer\u00ec con i suoi figli in Inghilterra, dove il giovane Guy fresquent\u00f2 la scuola di grammatica Lord Weymoth (oggi nota come Warminster School) di Salisbury il Christ's Hospital di Londra.\nA sedici anni Boothby torn\u00f2 da solo nel sud in Australia ed entr\u00f2 nell'amministrazione coloniale come segretario privato del sindaco di Adelaide, Lewis Cohen, bench\u00e9 il lavoro \"non lo rendesse soddisfatto\". Sebbene il servizio coloniale fosse una tradizione della famiglia Boothby, le sue inclinazioni naturali guardavano alla creativit\u00e0 piuttosto che all'amministrazione e nel 1890, a 23 anni, Boothby scrisse il libretto per un'opera comica, \"Sylvia\", che fu pubblicata e prodotta ad Adelaide nel dicembre 1890. Nel 1891 fu messo in scena il suo secondo spettacolo, \"The Jonquil: an Opera\". Boothby fu anche autore di un'operetta, \"Dimple's Lovers\", per un gruppo teatrale di Adelaide, il Garrick Club. Le musiche di tutti gli spettacoli furono scritte da Cecil James Sharp. I melodrammi di Boothby non ricevettero pareri entusiasti ma ci\u00f2 non riusc\u00ec a spegnere le sue ambizioni creative. Nei primi anni del 1890 la maggior parte delle colonie australiane fu colpita da un grave collasso economico e nel dicembre del 1891 Boothby decise di fare rotta per Londra. \nPrivo di una somma di denaro sufficiente ad arrivare in Inghilterra, Boothby fu costretto a sbarcare a Colombo, nello Sri Lanka, e ad attraversare il sud-est asiatico. Le terribili condizioni economiche nelle quali dovette affrontare il viaggio lo portarono ad accettare qualsiasi offerta di lavoro, come ad esempio 'fare il mozzo e il fuochista sulle navi mercantili, frequentare una tana cinese dell'oppio a Singapore, scavare nei campi di rubino della Birmania, recitare, prendere parte ai combattimenti a premi, fare il macellaio... '. Boothby ebbe un breve soggiorno sull'isola di Giovedi, un'isola melanesiana nello Stretto di Torres, dove prese parte al redditizio commercio di perle, e infine intraprese un arduo viaggio via terra attraverso il continente australiano per fare ritorno ad Adelaide. \nCirca due anni dopo Boothby raggiunse finalmente Londra e nel 1894 riusc\u00ec a pubblicare un resoconto delle sue peregrinazioni, \"On the Wallaby, or Through the East and Across Australia\". Il diario di viaggio di Boothby riscosse un discreto successo, e altrettanto discreta fu l'accoglienza ricevuta dal suo primo romanzo, \"In strana compagnia,\" un libro di avventura ambientato in Inghilterra, in Australia, nei Mari del Sud e in Sud America che anticip\u00f2 alcuni dei particolari che caratterizzarono i romanzi di Boothby, come l'aspetto esotico e le dettagliate descrizioni dei paesaggi australiani. Nell'ottobre del 1895 Boothby aveva completato altri tre romanzi, tra cui \"La verga della sapienza\", il primo romanzo del dottor Nikola che ottenne subito un enorme successo. Degli altri due romanzi che Boothby scrisse nel 1895, \"A Lost Endeavour,\" ambientato sull'isola di Giovedi, e \"Il matrimonio di Ester,\" situato su diverse isole dello Stretto di Torres. Boothby continu\u00f2 a produrre romanzi a un ritmo frenetico, arrivando a produrre fino a sei romanzi all'anno, e a oggi la sua produzione conta 53 romanzi e dozzine di racconti e opere teatrali.\nMorte.\nBoothby mor\u00ec a casa sua, all'et\u00e0 di 38 anni, a Boscombe, vicino a Bournemouth, per complicazioni derivanti dall'influenza, il 26 febbraio 1905. La sua tomba si trova nel cimitero di Wimborne Road.\nOpere.\nAlcuni dei primi lavori di Boothby raccontavano storie di vita australiana mentre le sue opere successive riguardarono maggiormente la narrativa di genere, tra cui il giallo, le storie d'amore, la fantascienza e il gotico. Nelle opere di Boothby \u00e8 possibile incontrare una schiera di cattivi intriganti e sovversivi le cui peculiarit\u00e0 eclissano persino i protagonisti dei suoi romanzi. Tra questi personaggi troviamo classici demoni soprannaturali del gotico ottocenteso, mostri deformi (per cui lo scrittore aveva un debole particolare) e sofisticati maestri del criminale internazionale che precorrono gli avversari dei romanzi James Bond. I romanzi di Boothby furono importanti nella formazione di due tropi chiave dell'era cinematografica, il maestro del crimine internazionale e le mummie tornate dal regno dei morti per scatenare la loro vendetta. \nBoothby era un tempo noto per la sua serie di romanzi sul dottor Antonio Nikola, un antieroe appassionato di occulto perenemmente alla ricerca dell'immortalit\u00e0 e bramoso di dominare il mondo. Il dottor Nikola comparve per la prima volta ne \"La vendetta del dottor Nikola\" (\"A Bid for Fortune)\", pubblicato a puntate su \"The Windsor Magazine\" nel 1895 e in lingua italiana sul Romanzo Mensile ad aprile nel 1903. Nel prologo del romanzo Nikola viene descritto con indosso un \"abito da sera impeccabile, snello, con occhi e capelli scuri e pelle bianca color rospo\". Nikola vive in un bungalow in Rue de Lafayette a Shanghai. Le storie di Nikola furono spesso illustrate da Stanley L. Wood, che lo ritrasse in cravatta bianca e cappotto di pelliccia, con il suo inseparabile compagno, il gatto nero Apollyon (il cui nome richiama l'angelo della distruzione). La straordinaria intelligenza e la carenza di scrupoli di Nikola lo rendono un uomo colto e temuto da tutto il mondo.\nBibliografia.\nAltre opere.\nTra le altre opere scritte da Guy Boothby si ricordano:"}
{"id": "8326114", "revid": "767487", "url": "https://it.wikipedia.org/wiki?curid=8326114", "title": "Tricoche et Cacolet", "text": "Tricoche et Cacolet \u00e8 un film del 1938 diretto da Pierre Colombier.\nEsso \u00e8 basato su un'opera teatrale del 1872 di Ludovic Hal\u00e9vy ed Henri Meilhac."}
{"id": "8326125", "revid": "287204", "url": "https://it.wikipedia.org/wiki?curid=8326125", "title": "Hasani", "text": ""}
{"id": "8326126", "revid": "1543377", "url": "https://it.wikipedia.org/wiki?curid=8326126", "title": "Acetilacetonato di rutenio(III)", "text": "L'acetilacetonato di rutenio(III) \u00e8 il composto di coordinazione con formula , generalmente abbreviata come . In condizioni normali \u00e8 un solido viola scuro, insolubile in acqua ma solubile in solventi organici. In questo composto il rutenio ha stato di ossidazione +3. Disponibile in commercio, viene usato come precursore per la sintesi di altri composti di rutenio. \nStruttura.\n cristallizza con struttura cristallina monoclina, gruppo spaziale \"P\"21/c, con costanti di reticolo a = , b = , c = e \u03b2 = 99,10\u00b0, quattro unit\u00e0 di formula per cella elementare. L'atomo di rutenio risulta coordinato ottaedricamente ai sei atomi di ossigeno, con una simmetria D3 pressoch\u00e9 ideale. La distanza media Ru-O risulta di .\nIl complesso esiste in due forme enantiomeriche che possono essere facilmente risolte con acido dibenzoiltartarico.\nSintesi.\nIl composto fu sintetizzato per la prima volta nel 1914 all'Universit\u00e0 di Ferrara da Giuseppe Antonio Barbieri (1880-1956), trattando a caldo una soluzione di con bicarbonato di potassio e acetilacetone. La stessa procedura \u00e8 tuttora valida, anche se sono state introdotte modifiche minori.\nReattivit\u00e0.\n \u00e8 insolubile in acqua ma solubile in solventi organici. In DMF il composto si ossida a 0,593 V e si riduce a -1,223 V rispetto alla coppia ferrocene/ferrocenio. La forma ridotta pu\u00f2 facilmente dare una reazione di sostituzione dei leganti passando attraverso l'intermedio . Ad esempio in presenza di alcheni e di zinco come riducente:\nLa formazione di pu\u00f2 essere promossa anche tramite protonazione di ."}
{"id": "8326129", "revid": "486946", "url": "https://it.wikipedia.org/wiki?curid=8326129", "title": "Ru(acac)3", "text": ""}
{"id": "8326130", "revid": "61051", "url": "https://it.wikipedia.org/wiki?curid=8326130", "title": "Neukirchen/Erzgebirgskreis", "text": ""}
{"id": "8326133", "revid": "767487", "url": "https://it.wikipedia.org/wiki?curid=8326133", "title": "Fernandel al trapezio volante", "text": "Fernandel al trapezio volante (\"L'acrobate\") \u00e8 un film del 1941 diretto da Jean Boyer."}
{"id": "8326134", "revid": "354397", "url": "https://it.wikipedia.org/wiki?curid=8326134", "title": "Acetonilacetonato di rutenio(III)", "text": ""}
{"id": "8326135", "revid": "203463", "url": "https://it.wikipedia.org/wiki?curid=8326135", "title": "Torneo di scacchi First Saturday", "text": ""}
{"id": "8326155", "revid": "110157", "url": "https://it.wikipedia.org/wiki?curid=8326155", "title": "Coppa dei Balcani 1967-1968", "text": "La Coppa dei Balcani per club 1967-1968 \u00e8 stata la sesta edizione della Coppa dei Balcani, la competizione per squadre di club della penisola balcanica e Turchia.\n\u00c8 stata vinta dai bulgari del , al loro primo titolo.\nSquadre partecipanti.\nBulgaria e Turchia sono rappresentate da due squadre ciascuna, le altre da una soltanto. Le 8 squadre partecipanti vengono divise in due gironi. Il torneo \u00e8 iniziato quando quello precedente doveva ancora concludersi: lo spareggio fra (poi vittorioso) ed si \u00e8 svolto il 30 maggio 1968, ovvero quando l'edizione 1967-68 era in pieno svolgimento."}
{"id": "8326156", "revid": "767487", "url": "https://it.wikipedia.org/wiki?curid=8326156", "title": "La nuit merveilleuse", "text": "La nuit merveilleuse \u00e8 un film del 1940 diretto da Jean-Paul Paulin."}
{"id": "8326159", "revid": "6923", "url": "https://it.wikipedia.org/wiki?curid=8326159", "title": "Museo della Romanit\u00e0 di N\u00eemes", "text": "Il Museo della Romanit\u00e0 di N\u00eemes \u00e8 un museo costruito nel ventunesimo secolo, eretto sul lato orientale del celebre anfiteatro romano (Arena di N\u00eemes), dal quale lo divide un ampio piazzale. \u00c8 stato aperto al pubblico il 2 giugno 2018.\nL'edificio e la sua collocazione.\nCollocato nel cuore della citt\u00e0, di fronte alla bimillenaria arena, questo museo archeologico presenta le collezioni di reperti romani della citt\u00e0, che si animano grazie a 65 dispositivi multimediali (realt\u00e0 aumentata, tecnologie audiovisive, etc.). Le origini della citt\u00e0 vengono rievocate all'inizio dai resti di un frontone monumentale che orna l'atrio centrale del Museo. Lo scalone a doppia rampa trasporta il visitatore dapprima nell'epoca dei Galli, per poi immergerlo nel cuore della vita quotidiana del lungo periodo romano, alla scoperta della citt\u00e0 e dei suoi abitanti di circa 2000 anni fa. In seguito, attraversato il periodo medioevale, il visitatore giunge all'epoca contemporanea, scoprendo via via l'influenza della romanit\u00e0 lungo i secoli.\nUna toga di vetro pieghettata, le cui lame evocano un mosaico, \u00e8 il prezioso contenitore architettonico del museo, immaginato dall'architetto Elizabeth de Portzamparc. Le lunghe bande di vetro opalino non sono allineate regolarmente, ma presentano curvature e sfalsamenti. Ci\u00f2 \"muove\" la facciata, permettendo, fra una banda e l'altra, l'aprirsi di vuoti irregolari nel senso della lunghezza. Visti dall'interno tali vuoti costituiscono delle finestrature curvilinee allungate che permettono la vista dell'esterno, in particolare del fianco orientale dell'arena cui, idealmente, il museo \u00e8 strettamente connesso. Il complesso \u00e8 altres\u00ec un organismo vivo, al tempo stesso museo scientifico innovativo, ristorante, giardino mediterraneo e terrazzo di copertura con vista a 360\u00b0 sui luoghi pi\u00f9 emblematici della citt\u00e0.\nLa nascita del Museo.\nNel 2006-2007, alcuni scavi archeologici preliminari furono eseguiti prima dell'inizio dei lavori. Durante queste ricerche furono scoperti una casa romana e due mosaici (chiamati Achille e Penteo) in eccellente stato di conservazione. Questi reperti furono definiti dagli specialisti come \"i pi\u00f9 bei reperti dopo quelli di Pompei\". Tale scoperta convinse ancor pi\u00f9 Jean-Paul Fournier, allora sindaco di N\u00eemes, a creare un nuovo museo. In effetti egli si augurava di poter mettere in grande evidenza queste opere di notevole rarit\u00e0, pur mantenendo quelle gi\u00e0 conservate nell'antico museo archeologico di N\u00eemes del XIX secolo.\nFu bandito allora un concorso internazionale di architettura che, nella fase finale, mise a confronto le opere di tre architetti, Rudy Ricciotti, Elizabeth de Portzamparc e Richard Meier, i cui progetti furono esposti nel maggio del 2012 al \"Carr\u00e9 d'Art\". La giuria scelse quello della franco-brasiliana Elizabeth de Portzamparc. \nLa posa della prima pietra del nuovo museo avvenne l'11 maggio 2015.\nIl 15 dicembre dello stesso anno, inizi\u00f2 la costruzione del museo, inglobando diversi elementi archeologici monumentali, fra cui i mosaici di Bellerofonte e le grandi pietre miliari fino ad allora esposti nel vecchio museo, nel chiostro dei Gesuiti. Le pietre furono trasferite con l'aiuto di gru. \nIl 2 maggio 2016 il progetto del museo vinse il \"Future Heritage Award\", che premiava cos\u00ec un notevole esempio di architettura contemporanea, capace di creare una futura eredit\u00e0 culturale.\nDopo pi\u00f9 di cinque anni di studi e di lavoro, il 2 giugno 2018 il museo fu aperto al pubblico.\nCronologia della realizzazione.\nGiugno 2011 - Viene pubblicato il bando di concorso internazionale d'architettura per il museo.\nOttobre 2011 - La giuria del concorso sceglie tre progetti dei 103 pervenuti.\nAprile 2012 - Viene formata la giuria per la scelta del progetto vincente.\nMaggio 2012 - Un consiglio comunale straordinario approva la scelta del progetto vincente.\nInizio 2013 - Viene depositata in Comune la richiesta del permesso di costruzione\nOttobre 2013 - Rilascio del permesso di costruzione.\nAnno 2014 - Demolizioni e preparazione del cantiere\nMaggio 2015 - Inizio della costruzione e posa della prima pietra.\nFine 2016 - Consegna dell'edificio e installazione delle opere e delle collezioni.\nGiugno 2018 - Apertura al pubblico del museo.\nIl percorso di visita del Museo.\nEpoca preromana (dal VII al I secolo a.C.).\nIl Museo della Romanit\u00e0 propone al visitatore una immersione nella vita quotidiana dei Romani e la scoperta della ricostruzione di quella che era ai tempi una casa dei Galli, interamente riprodotta in base alle scoperte avvenute sul sito di Gailhan. Tale immersione \u00e8 arricchita dalla presenza di numerosi dispositivi multimediali.\nIl periodo romano (dal I secolo a.C. al III secolo d.C.).\nLa collezione del museo \u00e8 costituita da una vera multitudine di oggetti d'uso quotidiano. Il visitatore procede fra scoperte sull'urbanistica, l'habitat, le abitudini quotidiane, ma anche fra gli scenari della vita dei Romani. Notevole la presenza del mosaico di Pentea nonch\u00e9 la ricostruzione della Domus Villa Roma."}
{"id": "8326162", "revid": "599013", "url": "https://it.wikipedia.org/wiki?curid=8326162", "title": "Jorge Pires", "text": "Carriera.\nHa giocato nella massima serie dei campionati portoghese ed angolano."}
{"id": "8326172", "revid": "599013", "url": "https://it.wikipedia.org/wiki?curid=8326172", "title": "Lee Dong-gyeong", "text": "Caratteristiche tecniche.\n\u00c8 un trequartista.\nCarriera.\nIl 5 settembre 2019 ha esordito con la nazionale sudcoreana disputando l'amichevole pareggiata 2-2 contro la ."}
{"id": "8326174", "revid": "443160", "url": "https://it.wikipedia.org/wiki?curid=8326174", "title": "Stadio Alfaterno", "text": ""}
{"id": "8326175", "revid": "31886", "url": "https://it.wikipedia.org/wiki?curid=8326175", "title": "Pietro Scalcerle", "text": " Partito come volontario per la difesa della Repubblica Romana, mor\u00ec in combattimento.\nBiografia.\nOrigini e formazione.\nNasce a Thiene il 29 marzo 1830 da Elisabetta Beggio e da Antonio Scalcerle e vi compie i primi studi. Nel 1839 si trasferisce a Padova, dove studia presso il Collegio privato Benetello, uno dei pi\u00f9 prestigiosi collegi della citt\u00e0, oggi in via Belzoni 1. Nel 1844-1845 consegue la licenza liceale presso il Liceo-Ginnasio di Santo Stefano (ora Tito Livio) con il massimo dei voti e il conferimento di una medaglia (esposta nella Museo Bottacin presso Palazzo Zuckermann a Padova).\nTrasferitosi presso gli zii materni che abitavano nell'attuale palazzo Lonigo a Stramaggiore (oggi via Dante), dal 1845 al 1847 frequenta la facolt\u00e0 di filosofia dell'universit\u00e0 patavina, animata in quegli anni da manifestazioni studentesche antiaustriache. La partecipazione di Pietro Scalcerle all'attivit\u00e0 dell'Accademia filarmonica cittadina, di spiccato indirizzo antiaustriaco, gli costa l'espulsione dall'universit\u00e0.\nUn testimone dell'epoca, il commendatore Giovanni Rossi di Thiene, lo descrive \"alto e bruno e di rara eleganza di forme, di mente aperta, di eletta coltura, liberale del proprio e ardente di patriottismo\" e aggiunge di averlo visto e ascoltato nella primavera del 1848 nel Caff\u00e8 Pedrocchi di Padova: \"Ero io ancora fanciullo, e me ne rimase nell'animo una forte impressione, un incancellabile ricordo. Vestiva all'italiana, in velluto nero e cappello all'Ernani, e recava sul petto come i volontari d'allora, e come un tempo i crociati di Terrasanta, una croce rossa. Con parola franca e forbita, calda e appassionata, parlava di patria e di libert\u00e0, di battaglie e di vittorie. Tutti pendevano dal suo labbro, tutti sentivano che avrebbe fatto onore alla terra nativa\".\nAttivit\u00e0 risorgimentale.\nQuando, intorno al marzo 1848, partono gli arruolamenti volontari, \u00e8 probabile che Pietro Scalcerle sia tra i primi iscritti. Il 30 marzo Scalcerle parte con la sua legione da Padova verso Vicenza dove avvengono i primi scontri con le truppe austriache. Data la sua permanenza a Vicenza accertata almeno fino al 20 aprile, \u00e8 ipotizzabile che Scalcerle sia rientrato a Padova il 23 dello stesso mese con alcune compagnie della legione padovana. Nonostante le richieste dei parenti di ritirarsi dall'arruolamento, Scalcerle continua a difendere il suo paese ma, essendo consapevole del rischio a cui va incontro, decide di scrivere il suo primo testamento (della cui esistenza a sua famiglia non viene a conoscenza prima del 24 giugno 1848).\nSi sa per certo che nel novembre del 1848 Scalcerle si trova a Bologna e partecipa alla prima legione italiana istituita da Giuseppe Garibaldi stesso. Tra il novembre del 1848 e l'aprile dell'anno seguente i garibaldini marciano verso Roma. Lo Scalcerle per\u00f2 viene mandato da Garibaldi a Genova per cercare sussidi per la sua legione, ma alla fine dell'anno si ammala. Il mese dopo riesce a ottenere un prestito da Francesco Carpaneto, amico stretto di Garibaldi.\nMorte.\nNel febbraio del 1849 Scalcerle abbandona Genova per ricongiungersi alla legione garibaldina a Rieti nel Lazio, da dove riparte il 13 aprile, per poi arrivare a Roma il pomeriggio del 27 aprile. \u00c8 probabile che partecipi alla difesa della citt\u00e0 dall'assalto dei francesi, giunti a Roma in soccorso del pontefice il 25 aprile. L'esercito garibaldino prese posizione tra Villa Corsini e Villa Pamphili, dove respinse il primo attacco francese.\nIl 3 giugno l'esercito garibaldino subisce l'attacco dei Francesi, sferrato a tradimento a dispetto del patto convenuto, durante il quale il grosso delle truppe rimane sul campo: Pietro Scalcerle, ferito da un colpo di baionetta allo stomaco, viene trasportato all'ospedale della Santissima Trinit\u00e0 dei Pellegrini. Qui riceve le cure della principessa Cristina Trivulzio di Belgiojoso, la quale, su richiesta di Scalcerle, chiama un notaio affinch\u00e9 possa fare testamento: lasciate le ultime volont\u00e0 si spegne il 4 giugno.\nEredit\u00e0.\nAlla morte dello Scalcerle i familiari impugnarono i due testamenti superstiti: quello redatto in punto di morte (1849) e quello autografo ma non datato, risalente con ogni verosimiglianza alla primavera del 1848. Quest'ultimo disponeva che il grosso dell'eredit\u00e0 fosse destinato all'istituzione a Thiene di una scuola pubblica e alla citt\u00e0 di Padova come \"erede universale\"; mentre il pi\u00f9 recente istituiva come unica erede la citt\u00e0 di Vicenza. Ricomposta la lite, l'eredit\u00e0 di Scalcerle fu impiegata per l'erezione dell'ospedale civile di Thiene, per l'ampliamento del Collegio comunale Cordellina Bissari di Vicenza, e per l'apertura - non senza l'opposizione di alcuni consiglieri comunali - di una scuola femminile appunto a Padova.\nL'Istituto \"Pietro Scalcerle\" di Padova fu cos\u00ec inaugurato nel 1870 e ospitato dapprima nel palazzo di propriet\u00e0 del Collegio Armeno (in via S. Giovanni delle Navi 894, ora via Vescovado 18), poi a palazzo Mussato (gi\u00e0 in via Concariola 827, ora Sperone Speroni 5) e di qui nella pi\u00f9 spaziosa sede di via Sanmicheli, inaugurata nel 1937 (la quale oggi ospita l'IIS Ruzza, intitolato a una delle prime storiche direttrici, Enrichetta Usuelli Ruzza - entrata in carica nel 1874 e scomparsa nel 1908 -, e ancora conserva una lapide dedicata proprio a Scalcerle). Oggi esso ha sede in via Cave 174 e comprende un Liceo Linguistico e un Istituto Tecnico per \"Chimica, materiali e biotecnologie\".\nIntitolazioni.\nOltre all'Istituto omonimo, gli sono stati dedicati una strada a Padova (nelle vicinanze del sopra citato IIS Ruzza), una a Vicenza, un busto nella citt\u00e0 di Thiene e una targa sul Gianicolo a Roma, nella quale figura insieme agli altri studenti padovani caduti."}
{"id": "8326176", "revid": "115682", "url": "https://it.wikipedia.org/wiki?curid=8326176", "title": "Museo della Romanit\u00e0", "text": ""}
{"id": "8326181", "revid": "1731210", "url": "https://it.wikipedia.org/wiki?curid=8326181", "title": "Daniel Sudick", "text": ""}
{"id": "8326188", "revid": "767487", "url": "https://it.wikipedia.org/wiki?curid=8326188", "title": "Cameriere per signora", "text": "Cameriere per signora (\"Monsieur Hector\") \u00e8 un film del 1940 diretto da Maurice Cammage.\nLa pellicola \u00e8 basata su un'opera di Pierre de Marivaux."}
{"id": "8326210", "revid": "1719883", "url": "https://it.wikipedia.org/wiki?curid=8326210", "title": "Sfera sublunare", "text": ""}
{"id": "8326214", "revid": "110157", "url": "https://it.wikipedia.org/wiki?curid=8326214", "title": "FIBA Americas League 2019", "text": "La FIBA Americas League 2019 \u00e8 stata la 12\u00aa ed ultima edizione del massimo campionato tra club americani organizzato dalla FIBA Americas.\nSquadre.\nSquadre partecipanti.\nLe note tra parentesi indicano la modalit\u00e0 di qualificazione di ogni squadra.\nFase a gironi.\nGruppo A.\nLocalit\u00e0: S\u00e3o Paulo, Brasile\nNota: Tutti gli orari fanno riferimento al fuso orario UTC-2.\nGruppo B.\nLocalit\u00e0: Citt\u00e0 del Messico, Messico\nNota: Tutti gli orari fanno riferimento al fuso orario UTC-6.\nGruppo C.\nLocalit\u00e0: Valdivia, Cile\nNota: Tutti gli orari fanno riferimento al fuso orario UTC-4.\nGruppo D.\nLocalit\u00e0: Ponce, Porto Rico\nNota: Tutti gli orari fanno riferimento al fuso orario UTC-4.\nSemifinali.\nGruppo E.\nLocalit\u00e0: Franca, Brasile\nNota: Tutti gli orari fanno riferimento al fuso orario UTC-3.\nGruppo F.\nLocalit\u00e0: Buenos Aires, Argentina\nNota: Tutti gli orari fanno riferimento al fuso orario UTC-3.\nStatistiche.\nStatistiche individuali.\nFonte: \nStatistiche di squadra.\nFonte: "}
{"id": "8326215", "revid": "287204", "url": "https://it.wikipedia.org/wiki?curid=8326215", "title": "Premier Division 2020 (Irlanda)", "text": "La League of Ireland Premier Division 2020 \u00e8 stata la 100\u00aa edizione della massima serie del campionato irlandese di calcio, iniziata il 14 febbraio, sospesa il 13 marzo 2020 a causa dell'emergenza dovuta alla pandemia di COVID-19, ripresa il 31 luglio 2020 e terminata il 9 novembre seguente. Il era la squadra campione in carica. Lo ha conquistato il trofeo per la diciottesima volta nella sua storia.\nStagione.\nNovit\u00e0.\nDalla Premier Division 2019 \u00e8 stato retrocesso in First Division l', mentre dalla First Division 2019 \u00e8 stato promosso lo .\nFormula.\nLe 10 squadre partecipanti si affrontano in un girone all'italiana con doppie partite di andata e ritorno per un totale di 36 giornate. La squadra prima classificata \u00e8 dichiarata campione d'Irlanda ed ammessa al primo turno di qualificazione della UEFA Champions League 2021-2022. La seconda e la terza classificata vengono ammesse al primo turno di qualificazione della UEFA Europa Conference League 2021-2022. Se la squadra vincitrice della FAI Cup, ammessa al primo turno preliminare della UEFA Europa Conference League 2021-2022, si classifica al secondo o terzo posto, l'accesso al primo turno di Europa Conference va a scalare. La nona classificata viene ammessa allo spareggio promozione/retrocessione contro la vincente degli spareggi di First Division. La decima classificata viene retrocessa in First Division.In seguito alla prolungata sospensione dovuta alla pandemia di COVID-19, le 10 squadre partecipanti si sono affrontate con singole partite di andata e ritorno per un totale di 18 giornate, invece di 36.\nClassifica finale.\nLegenda:\nNote:"}
{"id": "8326218", "revid": "287204", "url": "https://it.wikipedia.org/wiki?curid=8326218", "title": "Camigliano (Capannori)", "text": "Camigliano \u00e8 una frazione del comune italiano di Capannori, nella provincia di Lucca, in Toscana.\nStoria.\nIl centro abitato di Camigliano (\"Camilianum\"), a volte citato anche come \"Camugliano\", \u00e8 di origini medievali, e gi\u00e0 nel XIII secolo \u00e8 documentata una parrocchia dedicata a san Michele Arcangelo.\nNel 1833 la frazione contava abitanti.\nMonumenti e luoghi d'interesse.\nChiesa di San Michele.\nL'edificio parrocchiale della frazione \u00e8 la chiesa di San Michele, situata lungo via Sant'Andrea nei pressi della fattoria di Camigliano. L'edificio risale al XII secolo e lo si trova citato come compreso nel pieviere di Segromigno in Monte nel XIII secolo. Ha subito una serie di ampliamenti e ristrutturazioni in et\u00e0 moderna e si presenta con una pianta a croce latina e la facciata in stile neoclassico.\nVilla Torrigiani.\nImponente villa barocca risalente al XVI secolo, gi\u00e0 propriet\u00e0 della famiglia Santini."}
{"id": "8326230", "revid": "287204", "url": "https://it.wikipedia.org/wiki?curid=8326230", "title": "Losada", "text": ""}
