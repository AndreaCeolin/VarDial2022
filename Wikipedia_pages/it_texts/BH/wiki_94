{"id": "8616740", "revid": "767487", "url": "https://it.wikipedia.org/wiki?curid=8616740", "title": "Headless", "text": "Headless \u00e8 un film horror del 2015 diretto da Arthur Culliper. Il film nasce come una sorta di spin off del film del 2012 \"Found,\" in cui Culliper era direttore degli effetti speciali. In quest'opera, \"Headless\" era infatti un film horror visionato dal protagonista in una delle scene chiave.\nTrama.\nUn terribile killer vaga uccidendo innumerevoli donne che incontra nel suo cammino. Il suo modus operandi \u00e8 quello di decapitarle, mangiare parte dei loro cadaveri e compiere atti osceni con essi, il tutto mentre il suo volto \u00e8 celato da una comune maschera antigas. Quando per\u00f2 il suo terribile passato ritorna per dargli la caccia, l'assassino diventa se possibile ancora pi\u00f9 cruento: il suo scopo \u00e8 quello di ottenere una testa in particolare, anche a costo di farne il suo ultimo trofeo.\nProduzione.\nNel luglio 2014 \u00e8 stato annunciato che Headless, il \"film nel film\" di Found, sarebbe diventato un'opera a s\u00e9 stante diretta da Arthur Culliper. Il budget per la produzione del film \u00e8 stato raccolto tramite la piattaforma Kickstarter.\nDistribuzione.\nLa prima proiezione del film si \u00e8 svolta nel febbraio 2015 a Indianapolis.\nAccoglienza.\nIl film ha ricevuto recensioni generalmente positive da parte della critica specializzata in film horror e recensioni miste da parte della critica generica. \"HorrorNews.Net\" gli assegna 4,5 stelle su 5 definendolo \"il film pi\u00f9 disturbante da \"Found\"\"; \"PopHorror.com\" invece scrive \"sebbene mostri scene un po' eccessive per il grande pubblico, gli spettatori che amano il cinema pi\u00f9 estremo apprezzeranno molto quest'opera\"; Richard Taylor di Severed Cinema lo definisce invece \"uno dei migliori horror del 2015\". Nel contempo, tuttavia, il sito IMBd gli assegna una valutazione complessiva di 5 stelle su 10."}
{"id": "8616742", "revid": "1418004", "url": "https://it.wikipedia.org/wiki?curid=8616742", "title": "Gareth L. Powell", "text": "Premi.\n\"Ack-Ack Macaque\", il capostipite dell'omonima trilogia, ha vinto il premio Miglior Romanzo ai BSFA Awards nel 2013, ed \u00e8 stato finalista al Premio Seiun come Miglior Romanzo Straniero nel 2016.\n\"Embers of War\" (\"Focolai di guerra\") ha vinto il premio come Miglior Romanzo ai BSFA Awards del 2019, ed \u00e8 stato finalista al Premio Locus per il miglior romanzo di fantascienza."}
{"id": "8616746", "revid": "22475", "url": "https://it.wikipedia.org/wiki?curid=8616746", "title": "A Short Hike", "text": " \nA Short Hike \u00e8 un videogioco d'avventura del 2019 sviluppato da Adam Robinson-Yu per Microsoft Windows, macOS e Linux. Nel 2020 il gioco ha ricevuto una conversione per Nintendo Switch.\nModalit\u00e0 di gioco.\n\"A Short Hike\" \u00e8 un videogioco di esplorazione in cui il protagonista \u00e8 un volatile che deve scalare una montagna. Il gioco presenta alcuni elementi da videogioco rompicapo."}
{"id": "8616747", "revid": "1543377", "url": "https://it.wikipedia.org/wiki?curid=8616747", "title": "Leningrad (cacciatorpediniere)", "text": "Il Leningrad fu un cacciatorpediniere conduttore della Voenno-morskoj flot, entrato in servizio nel dicembre 1936 come prima unit\u00e0 della classe Leningrad.\nAssegnato in forza alla Flotta del Baltico, il cacciatorpediniere prest\u00f2 servizio nell'ambito del teatro del mar Baltico della seconda guerra mondiale, servendo in particolare durante l'evacuazione di Tallinn e come unit\u00e0 per l'appoggio di fuoco dei reparti a terra durante l'assedio di Leningrado. Sopravvissuta alla guerra, l'unit\u00e0 fu ritirata dal servizio attivo il 18 aprile 1958 e trasformata in nave bersaglio, finendo affondata dopo un'esercitazione a fuoco nel maggio 1963 al largo delle Isole Soloveckie.\nStoria.\nPrime operazioni.\nOrdinata nell'ambito del primo piano quinquennale del 1928, la nave fu impostata il 5 novembre 1932 al Cantiere navale No. 190 (Zhdanov) di Leningrado con numero di scalo 450, venendo quindi varata il 17 novembre 1933 con il nome di \"Leningrad\"; la nave entr\u00f2 quindi in servizio il 5 dicembre 1936, venendo assegnata in forza alla Flotta del Baltico.\nDopo lo scoppio della \"guerra d'inverno\" tra Unione Sovietica e Finlandia il 30 novembre 1939, il \"Leningrad\" e il suo gemello \"Minsk\" bombardarono le difese costiere finlandesi sull'isola di Saarenp\u00e4\u00e4, parte dell'arcipelago delle Isole Ber\u00ebzovye, una prima volta il 10 dicembre e poi ancora tra il 30 dicembre e il 3 gennaio 1940; nel corso di queste missioni il cacciatorpediniere sub\u00ec gravi danni per l'urto con formazioni di ghiaccio, dovendo quindi essere messo in cantiere per lavori di riparazione protrattisi fino al 31 maggio 1941.\nAl momento dell'invasione tedesca dell'Unione Sovietica il 22 giugno 1941, il \"Leningrad\" era di base a Tallinn come parte della 4\u00aa Divisione cacciatorpediniere, e tra il 23 e il 27 giugno forn\u00ec protezione alle unit\u00e0 posamine sovietiche intente a stendere degli sbarramenti minai difensivi tra Hanko e Osmussaar all'entrata del Golfo di Finlandia; il 3 luglio lo stesso \"Leningrad\" stese un campo minato a protezione degli approcci al porto di Tallinn. Tra il 23 e il 27 agosto il cacciatorpediniere bombard\u00f2 le truppe tedesche arrivate in vista della stessa Tallinn, sparando 227 colpi con i suoi pezzi di grosso calibro; nella notte tra il 27 e il 28 agosto le forze navali sovietiche diedero inizio all'evacuazione di Tallinn, e il \"Leningrad\" rimase indietro a fornire fuoco di copertura fino alla mattina seguente.\nDopo che il \"Minsk\" rimase danneggiato per l'urto con una mina il 28 agosto durante l'evacuazione, il contrammiraglio Y. A. Panteleyev trasfer\u00ec la sua insegna sul \"Leningrad\". Il 30 agosto il \"Leningrad\" fu assegnato alla forza navale incaricata di fornire fuoco di copertura alle truppe sovietiche dislocate nella zona di Kron\u0161tadt e Oranienbaum, insieme agli incrociatori \"Maksim Gor'kij\" e \"Petropavlovsk\" e a cinque cacciatorpediniere; tra il 1\u00ba e il 3 settembre il \"Leningrad\" aiut\u00f2 a stendere campi minati difensivi a protezione degli approcci navali a Kron\u0161tadt e Leningrado.\nL'assedio di Leningrado.\nDopo aver bombardato le postazioni tedesche il 17 settembre, il \"Leningrad\" si trasfer\u00ec nel porto commerciale di Leningrado dove, il 22 settembre, fu leggermente danneggiato da schegge di granata; nuovi danni furono registrati il 12 ottobre seguente, mentre la nave era all'ancora presso l'isola di Kanonersky: un colpo d'artiglieria tedesco raggiunse l'unit\u00e0, sfiorata poi da un secondo proiettile, danneggiando i serbatoi di carburante e di acqua potabile e innescando un piccolo incendio. Il cacciatorpediniere fu quindi riparato al cantiere navale No. 196 (Sudomekh).\nIl 9 novembre 1941 il \"Leningrad\" salp\u00f2 da Kron\u0161tadt per Hanko come parte del terzo convoglio navale inviato a evacuare la locale guarnigione sovietica; il convoglio comprendeva anche il cacciatorpediniere \"Stoyky\" e il posamine \"Ural\". Il convoglio fu costretto a trovare rifugio dal cattivo tempo nei pressi dell'isola di Gogland la mattina dell'11 novembre, ma riprese la sua rotta quel pomeriggio; il paramine del \"Leningrad\" fece detonare un ordigno alla distanza di 10 metri, senza danni per l'unit\u00e0. La mattina del 12 novembre un secondo ordigno fu fatto detonare dai paramine del cacciatorpediniere, questa volta a una distanza di 5 metri: l'esplosione caus\u00f2 un blocco dell'apparato motore e un allagamento dei serbatoi di carburante, e il \"Leningrad\" dovette quindi abbandonare la missione e rientrare a Kron\u0161tadt scortato da due dragamine. Dopo le riparazioni a Leningrado, il cacciatorpediniere torn\u00f2 alle ormai consuete missioni di supporto di fuoco delle truppe sovietiche attorno alla citt\u00e0, sparando un totale di 1.081 colpi di grosso calibro nel solo 1941.\nIl cacciatorpediniere continu\u00f2 con le sue missioni di supporto di fuoco per tutta la durata dell'assedio di Leningrado. Il 14 maggio 1942 colpi d'artiglieria tedesca caduti nelle vicinanze ferirono quattro membri dell'equipaggio e causarono danni leggeri all'unit\u00e0. Durante l'offensiva Leningrado-Novogorod, che port\u00f2 infine alla rottura dell'assedio, il \"Leningrad\" partecip\u00f2 alle operazioni sparando 650 colpi di grosso calibro tra il 14 e il 18 gennaio 1944.\nDestino finale.\nAnche dopo la conclusione delle ostilit\u00e0, il \"Leningrad\" rimase in forza alla Flotta del Baltico, venendo revisionato e ammodernato tra il 19 dicembre 1951 e il 25 novembre 1954; l'unit\u00e0 fu infine ritirata dal servizio attivo il 18 aprile 1958 e riclassificata come nave bersaglio per le esercitazioni di tiro della flotta con il nuovo nome di \"TsL-75\"; il 13 ottobre 1959 fu riassegnato in forza alla Flotta del Nord. Dopo essere stata disarmata il 15 settembre 1960 e convertita in nave caserma con la designazione di \"PKZ-16\", l'unit\u00e0 fu nuovamente destinata a servire come nave bersaglio il 10 agosto 1962 con la designazione di \"SM-5\". Ancorato nel golfo di Kandalak\u0161a, nel maggio 1963 lo scafo fu colpito, nel corso di un'esercitazione a fuoco, da due missili P-5 Pityorka lanciati dall'incrociatore \"Groznyj\", ma rimase a galla; dopo un fallito tentativo di rimorchiarlo a Severodvinsk, lo scafo col\u00f2 infine a picco in acque poco profonde a oriente dell'isola di Sennaya Luda nell'arcipelago delle Isole Soloveckie."}
{"id": "8616749", "revid": "455046", "url": "https://it.wikipedia.org/wiki?curid=8616749", "title": "Patrimoni dell'umanit\u00e0 della Slovacchia", "text": "I patrimoni dell'umanit\u00e0 della Slovacchia sono i siti dichiarati dall'UNESCO come patrimonio dell'umanit\u00e0 in Slovacchia, la quale \u00e8 divenuta parte contraente della Convenzione sul patrimonio dell'umanit\u00e0 il 31 marzo 1993, come stato successore della Cecoslovacchia.\nAl 2021 i siti iscritti nella Lista dei patrimoni dell'umanit\u00e0 sono otto, mentre dodici sono le candidature per nuove iscrizioni. I primi tre siti furono iscritti nella lista nel 1993, durante la diciassettesima sessione del comitato del patrimonio mondiale: la Citt\u00e0 storica di Bansk\u00e1 \u0160tiavnica ed i monumenti tecnici nelle sue vicinanze, Levo\u010da, Spi\u0161sk\u00fd Hrad e i monumenti culturali associati (ampliato nel 2009) e Vlkol\u00ednec. Gli altri siti furono aggiunti nel 1995, 2000, 2007, 2008 e 2021. Sei siti sono considerati culturali, secondo i criteri di selezione, e due naturali; tre sono parte di siti transnazionali."}
{"id": "8616754", "revid": "599013", "url": "https://it.wikipedia.org/wiki?curid=8616754", "title": "York Rafael", "text": "Biografia.\n\u00c8 cresciuto in Svezia da genitori di origine angolana da parte di padre e ruandese da parte di madre.\nCarriera.\nHa iniziato a giocare a calcio da bambino all'IFK H\u00e4rn\u00f6sand insieme a suo fratello maggiore. All'et\u00e0 di 9 anni, la sua famiglia si \u00e8 trasferita a G\u00e4vle e York \u00e8 cos\u00ec entrato a far parte della squadra calcistica del Bryn\u00e4s IF, giocando allo stesso tempo anche a floorball nel G\u00e4vle GIK. All'et\u00e0 di 13 anni \u00e8 stato reclutato dalla squadra calcistica del Sandvikens IF.\nNel 2014, sempre con il Sandvikens IF, \u00e8 passato definitivamente alla prima squadra del club, con cui ha disputato il campionato di Division 2 ovvero la quarta serie nazionale. Nel 2015 ha svolto provini con il Watford e con la Lazio, senza per\u00f2 ottenere un contratto. L'anno successivo per un breve periodo si \u00e8 aggregato in prova all'AIK, ma il 2 agosto 2016 \u00e8 stato il Gefle ad ufficializzare il prestito di Rafael fino alla fine dell'anno. Nonostante la squadra biancazzurra occupasse gli ultimi posti della classifica dell'Allsvenskan 2016 \u2013 finendo poi per retrocedere \u2013 Rafael ha disputato solo una partita di campionato, la sconfitta del 27 agosto contro il Djurg\u00e5rden la quale rappresenta il suo esordio personale nella massima serie nazionale.\nNel gennaio del 2017 \u00e8 passato ai tedeschi del Bochum con un prestito semestrale, ma dopo poco pi\u00f9 di un mese il giocatore ha fatto anticipatamente rientro in Svezia senza aver fatto alcuna presenza ufficiale nel frattempo. Con il Sandvikens IF ha disputato dunque il campionato di Division 1 2017, a fronte della promozione ottenuta dalla squadra al termine dell'anno precedente.\nDopo essersi nuovamente allenato con l'AIK ma anche con l'\u00d6rebro, il diciottenne Rafael ha firmato a parametro zero un contratto di tre anni con l'IFK V\u00e4rnamo valido a partire dal gennaio del 2018. Ha iniziato la stagione in biancoblu giocando 7 partite in Superettan partendo perlopi\u00f9 dalla panchina, ma a campionato in corso \u00e8 ritornato al Sandvikens IF seppur in prestito.\nA partire dalla stagione 2019 si \u00e8 trasferito a titolo definitivo al Kalmar con un accordo triennale. Qui ha disputato due campionati di Allsvenskan, che in entrambi i casi ha visto la squadra classificarsi al terzultimo posto per poi salvarsi dopo un doppio spareggio, dopodich\u00e9 \u00e8 stato ceduto.\nNel gennaio del 2021 York \u00e8 sceso nel campionato di Superettan firmando un contratto biennale (con un'opzione per un terzo anno) con l'AFC Eskilstuna."}
{"id": "8616755", "revid": "1214201", "url": "https://it.wikipedia.org/wiki?curid=8616755", "title": "Rafael York", "text": ""}
{"id": "8616772", "revid": "729795", "url": "https://it.wikipedia.org/wiki?curid=8616772", "title": "Tercio de Armada", "text": ""}
{"id": "8616781", "revid": "15756", "url": "https://it.wikipedia.org/wiki?curid=8616781", "title": "Ana Luc\u00eda Mart\u00ednez", "text": "Carriera.\nClub.\nMart\u00ednez cresce assieme alla famiglia nel barrio 20 de Octubre, quartiere della zona 5 della Citt\u00e0 del Guatemala, condividendo la passione per il calcio con il fratello minore e iniziando a giocare fin da piccola, partecipando al suo prima torneo, unica ragazzina in una squadra di maschietti, all'et\u00e0 di 8 anni.\nIn seguito si tessera con diverse societ\u00e0, giocando a livello giovanile con Estudiantes, Colegio Viena Guatemalteco e Club Social y Deportivo Municipal della Liga Nacional, quest'ultima \u00e8 stata la sua prima squadra federata.\nDal 2007 veste la maglia dell'Unifut-Rosal, societ\u00e0 alla quale rimane legata per 8 stagioni, dove tra campionati giovanili e Liga Nacional si laurea per 6 volte campionessa nazionale e conquista per 3 volte il vertice della classifica marcatrici.\nNell'estate 2014 coglie l'occasione per disputare un campionato estero, trovando un accordo con le statunitensi dello , a disposizione del tecnico Randy Waldrum per giocare in National Women's Soccer League (NWSL) gli ultimi tre mesi della stagione Mart\u00ednez, che non riesce a trovare spazio terminando la stagione regolare senza poter mai scendere in campo, condivide con le compagne la scarsa competitivit\u00e0 della squadra che con solo 18 punti conquistati, in virt\u00f9 delle 5 vittorie, 3 pareggi e 16 sconfitte, chiude al 9\u00ba e ultimo posto, mancando di conseguenza l'acceso ai play-off per la conquista del titolo.\nA stagione finita, nel dicembre di quello stesso anno decide di iniziare una nuova avventura all'estero, scegliendo l'Europa, per vestire la maglia del D\u00ednamo Guadalajara per la stagione 2014-2015, giocando in Primera Nacional, terzo livello del campionato spagnolo, e diventando la prima guatemalteca a giocare in quel campionato.\nNell'estate 2015 lascia la squadra di Guadalajara per sottoscrivere un contratto con il e disputare la Primera Divisi\u00f3n Femenina de Espa\u00f1a, livello di vertice del campionato spagnolo, dalla stagione entrante. Rimane con la societ\u00e0 madrilena una sola stagione, condividendo con le compagne la conquista del 10\u00ba posto in classifica e, di conseguenza, pur con quattro posizioni in meno rispetto al campionato precedente, un'agevole salvezza. con il Rayo matura 19 presenze in campionato, siglando 3 reti.\nDurante il successivo calciomercato estivo si trasferisce all', societ\u00e0 del grosso centro capoluogo dell'omonima provincia nella comunit\u00e0 autonoma dell'Andalusia, rimanendovi per due stagioni, trovando un'agevole salvezza sia nel campionato 2016-2017 che in quello successivo, chiusi rispettivamente al 10\u00ba e 9\u00ba posto. Nei due campionati giocati realizza complessivamente 4 reti su 55 presenze.\nNell'estate 2018 lascia le \"Albiazules\" per il , rimanendovi per due stagioni, disputando due difficili campionati di Primera Divisi\u00f3n, sempre nelle basse posizioni di classifica, ma chiudendo in entrambi al 13\u00ba posto, sufficiente per mantenere la squadra nel campionato spagnolo di vertice della categoria.\nNell'estate 2020 decide di trasferirsi nuovamente, sempre in Europa ma scegliendo il campionato italiano, sottoscrivendo un contratto con il neopromosso per disputare la stagione entrante in Serie A, livello di vertice della piramide sportiva italiana di categoria. A disposizione del tecnico Giuseppe Marino, Mart\u00ednez fa il suo esordio in campionato gi\u00e0 dalla 1\u00aa giornata, il 23 agosto, rilevando al 63' la compagna pari ruolo Vivien Beil nell'incontro in trasferta perso con le avversarie della per 1-0. Marino continua a darle fiducia per la prima parte della stagione, maturando complessivamente 5 presenze fino alla 6\u00aa giornata, giocando gli interi 90' solo nell'incontro perso in trasferta 3-1 con il , dopo di che trova per\u00f2 poco spazio non essendo inserita in rosa in nessuna delle seguenti partite della fase di andata del torneo. Anche con l'esonero di Marino, che dal 14 dicembre 2020 viene sostituito con il tecnico Alessandro Pistolesi, Mart\u00ednez continua a non essere convocata, chiedendo infine alla societ\u00e0 di lasciare Napoli durante la sessione invernale di calciomercato. Per la seconda parte della stagione decide di rimanere in Italia, trasferendosi alla Roma Calcio Femminile iscritta al campionato di Serie B, la nazionale serie cadetta. Il tecnico Marco Galletti la fa debuttare da titolare dall'8\u00aa giornata nel pareggio casalingo per 1-1 con il , inserendola in seguito in rosa con sempre pi\u00f9 regolarit\u00e0. Va a segno per la prima volta con il capolista siglando una doppietta nella netta vittoria in trasferta per 4-1 del 21 febbraio, 16\u00aa giornata, ripetendosi una settimana dopo nella vittoria per 3-0 con il del subentrato ex tecnico delle ravennati Roberto Piras.\nNell'estate 2021 si \u00e8 trasferita alla , che aveva acquisito il titolo sportivo di Serie A dal Florentia San Gimignano. Il 29 agosto 2021, ha segnato il primo gol della formazione blucerchiata nella massima serie, aprendo le marcature della partita vinta per 2-1 contro la Lazio.\nNazionale.\nChiamata dal tecnico Stanley Robert Gardiner Mart\u00ednez veste la maglia della formazione Under-20 nell'edizione casalinga del campionato nordamericano del 2010 dove si mette in luce siglando una doppietta nella prima partita del gruppo A, vittoria per 2-1 su , ma dove la sua nazionale, perdendo i successivi incontri con la (3-0) e (3-1), viene eliminata gi\u00e0 alla fase a gironi.\nNell'estate di quello stesso anno viene convocata nella nazionale maggiore, inserita nella rosa dal commissario tecnico Ra\u00fal Calder\u00f3n che affronta i XXI Giochi centramericani e caraibici di Mayag\u00fcez 2010. In quell'occasione gioca quattro dei cinque incontri giocati dalla sua nazionale che con due vittorie, un pareggio e due sconfitte conclude il torneo al 3\u00ba posto. Di seguito \u00e8 chiamata anche per la CONCACAF Women's Gold Cup 2010, torneo che serve anche come fase di qualificazione al Mondiale di Germania 2011.\nStatistiche.\nPresenze e reti nei club.\n\"Statistiche (parziali) aggiornate al 5 settembre 2021.\""}
{"id": "8616790", "revid": "599013", "url": "https://it.wikipedia.org/wiki?curid=8616790", "title": "Kiryl Pja\u010d\u0117nin", "text": ""}
{"id": "8616793", "revid": "1941276", "url": "https://it.wikipedia.org/wiki?curid=8616793", "title": "Ripcord World Tour", "text": "Il Ripcord World Tour \u00e8 stato l'undicesimo tour mondiale del cantante australiano Keith Urban, a supporto del suo nono album in studio \"Ripcord\" (2016). Nella tappa oceanica del tour \u00e8 stato accompagnato dalla cantante statunitense Carrie Underwood.\nScaletta.\nKeith Urban.\nQuesta lista \u00e8 la scaletta dello spettacolo di Bonner Springs del 2 giugno 2016. Non rappresenta quella di tutte le date del tour."}
{"id": "8616795", "revid": "124635388", "url": "https://it.wikipedia.org/wiki?curid=8616795", "title": "Cosimo Fornaro", "text": "Biografia.\nNato a Pulsano (Taranto) si laure\u00f2 in lettere classiche con percorso italianistico e insegn\u00f2 presso il Liceo Classico \"Archita\" di Taranto. Fu singolare esegeta della Commedia dantesca proponendo nuove chiavi di lettura del Poema nel suo volume \"Costellazione Dante\" (Edizioni Borla 1989).\nNel 1976 vinse il Premio Viareggio opera prima poesia con la raccolta di versi \"Pensieri sottovoce\" (Cartia Editore).\nQuale consigliere nazionale della Societ\u00e0 Dante Alighieri, ne coordin\u00f2 le attivit\u00e0 in Italia e all\u2019Estero. Il Ministero della Pubblica Istruzione lo nomin\u00f2 inoltre responsabile della divulgazione della cultura italiana all\u2019 estero e come tale egli tenne conferenze nelle universit\u00e0 di Salisbury (oggi rinominata Harare, capitale dello Zimbabwe), Johannesburg, Citt\u00e0 del Capo, Berna. Pubblic\u00f2 articoli su \"L'Osservatore Romano\", \"Avvenire\",\n\"Libri e riviste d\u2019Italia\", \"Corriere del Giorno\". \nVinse il premio letterario \"Citt\u00e0 di Novara\" con un saggio inedito su Aldo Palazzeschi. \nFu ideatore e fondatore del \"Premio Letterario Ori\" di Taranto ed anche promotore di avvenimenti ed incontri culturali con esponenti della cultura nazionale tra cui Leonardo Sciascia, Mario Soldati, Gianfranco Ravasi ed altri.\nNel 1979 torn\u00f2 alla poesia con \"Boscimano\" (edito da Piero Lacaita) al quale fece seguire \"Luogo Vivo\" (Vallardi, 1980), un volumetto di versi ispirati in particolare a Pulsano, suo luogo natale. Nel 1986 scrisse il doloroso ma sereno \"Emiliana e l\u2019handicap\" (Camunia Edizioni) dedicato alla figlia \"\u201c...fragile di corpo e di mente...\u201d\".\nDel 1987 \u00e8 il suo commento per il libro d'arte \"Il mosaico di Ferruccio Ferrazzi nella Chiesa di S. Antonio in Taranto\".\nSempre attento e sensibile alla situazione culturale e socio-economica della propria citt\u00e0, il 18 aprile 1990 pubblic\u00f2 sul Corriere della Sera un lungo articolo dedicato a Taranto e ai suoi molti persistenti problemi.\nMor\u00ec a Taranto nel 1992 a seguito di un attacco cardiaco.\nIl 2 giugno 1994 fu insignito \"ad memoriam\" della \"Medaglia d'oro ai benemeriti della scuola, della cultura e dell'arte\"."}
{"id": "8616797", "revid": "736476", "url": "https://it.wikipedia.org/wiki?curid=8616797", "title": "Takuma Ominami", "text": ""}
{"id": "8616800", "revid": "736476", "url": "https://it.wikipedia.org/wiki?curid=8616800", "title": "Yuta Someya", "text": ""}
{"id": "8616802", "revid": "6923", "url": "https://it.wikipedia.org/wiki?curid=8616802", "title": "Nazionale di calcio femminile del Guatemala", "text": "La nazionale di calcio femminile del Guatemala \u00e8 la selezione maggiore femminile di calcio della federazione calcistica del Guatemala (\"Federaci\u00f3n Nacional de F\u00fatbol de Guatemala\" - FENAFUTG), che rappresenta il Guatemala nelle varie competizioni ufficiali o amichevoli riservate a squadre nazionali di calcio femminile.\nIn base alla classifica emessa dalla F\u00e9d\u00e9ration Internationale de Football Association (FIFA) il 14 agosto 2020, risulta occupare l'80\u00ba posto del FIFA/Coca-Cola Women's World Ranking, perdendo una posizione rispetto alla precedente classifica redatta il 13 dicembre 2019.\nCome membro della CONCACAF partecipa a vari tornei di calcio internazionali, come al Campionato mondiale FIFA, CONCACAF Women's Championship, ai Giochi olimpici estivi e ai tornei a invito come l'Algarve Cup o la Cyprus Cup."}
{"id": "8616803", "revid": "1543377", "url": "https://it.wikipedia.org/wiki?curid=8616803", "title": "Resul Pookutty", "text": " Ha vinto l'Oscar al miglior sonoro, insieme ai colleghi Richard Pryke e Ian Tapp, per il film \"The Millionaire\". Ha lavorato a film di Hollywood e Bollywood, nonch\u00e9 a molti altri film indiani.\nBiografia.\nL'infanzia.\nNato a Vilakkupara, vicino ad Anchal e a 40 chilometri dalle citt\u00e0 indiane Kollam e Kerala. Resul \u00e8 il pi\u00f9 giovane di dieci figli; suo padre era un controllore di autobus privati. Pookutty doveva camminare sei chilometri per arrivare alla scuola pi\u00f9 vicina e studiare sotto la luce di una lampada a cherosene, perch\u00e9 il villaggio dove abitava, non aveva elettricit\u00e0.\nNel 1990 si laure\u00f2 in Fisica nel Milad-E-Sherief Memorial College a Kayamkulam. Fu ammesso al Government Law College in Thiruvananthapuram, alla facolt\u00e0 di giurisprudenza, la Bachelor of Laws (LLB), tuttavia non riusc\u00ec a concludere gli ultimi esami del corso. Nel 1995, si laure\u00f2 al Film and Television Institute of India, a Pune. Nel 2014, termin\u00f2 gli ultimi esami della Bachelor of Laws, Resul disse che suo padre desiderava che diventasse avvocato.\nCarriera.\nPookutty si trasfer\u00ec a Mumbai, dopo la laurea al Film and Television Institute of India. Defin\u00ec questo suo trasferimento come \u201cuna naturale immigrazione da neolaureato dell\u2019istituto\". Ha precisato che \u201cil 95% dei tecnici dell\u2019industria cinematografica di Mumbai, sono stati alunni del FTII\u201d. Fece il suo debutto nel design del suono, con il film Private Detective: Two Plus Two Plus One, diretto da Rajat Kapoor. Il successo arriv\u00f2 nel 2005, con l\u2019acclamato film \"Black\", con la regia di Sanjay Leela Bhansali. Successivamente, progett\u00f2 il suono per grandi produzioni come Musafir (2004), Zinda (2006), Traffic Signal (2007), Gandhi, My Father (2007), Saawariya - La voce del destino (2007), Dus Kahaniyaan, Kerala Varma Pazhassi Raja (2009) e Enthiran (2010).\nVita privata.\nPookutty \u00e8 sposato con Shadia, hanno un figlio, Rayaan, e una figlia, Salna."}
{"id": "8616804", "revid": "2001276", "url": "https://it.wikipedia.org/wiki?curid=8616804", "title": "Corpo spugnoso dell'uretra", "text": ""}
{"id": "8616805", "revid": "2001276", "url": "https://it.wikipedia.org/wiki?curid=8616805", "title": "Corpo cavernoso uretrale", "text": ""}
{"id": "8616806", "revid": "2001276", "url": "https://it.wikipedia.org/wiki?curid=8616806", "title": "Corpo spugnoso uretrale", "text": ""}
{"id": "8616823", "revid": "599013", "url": "https://it.wikipedia.org/wiki?curid=8616823", "title": "Supa barbetta", "text": "La supa barbetta o zuppa valdese \u00e8 un primo piatto tradizionale delle valli valdesi, in Piemonte (Italia) a base di brodo di maiale e gallina, pane raffermo o grissini, toma e formaggio grattugiato.\nStoria.\nLa \"supa barbetta\" veniva cucinata durante i giorni della macellazione del maiale e prende il nome dalla parola \"barba\" (zio), utilizzato dai valdesi in epoca medievale per indicare i predicatori al posto del pi\u00f9 abituale \"padre\" (i valdesi ritenevano infatti che tale titolo potesse spettare soltanto a Dio). In seguito, il termine \u00e8 venuto a identificare per estensione i valdesi, che erano spesso barbuti. Oggi la \"supa barbetta\" \u00e8 la pi\u00f9 nota ricetta delle valli valdesi e viene consumata a Natale. La zuppa valdese viene a volte seguita dalla \"prustinega\", un'altra preparazione tradizionale a base di frattaglie stufate.\nPreparazione.\nPreparare il brodo mettendo in pentola una gallina vecchia, ossi di maiale, carote, coste di sedano, cipolle e acqua. Ungere una teglia con il burro, mettervi delle foglie di verza, foderare il fondo della teglia e disporvi sopra dei grissini o del pane raffermo, delle fette di toma e delle spezie. Versare due o tre mestoli di brodo caldo nella teglia, creare un altro strato di grissini, formaggio, spezie e brodo e ripetere il processo pi\u00f9 volte. Infornare il prodotto e nel mentre preparare un soffritto con burro e spezie. Rimuovere la zuppa dal forno e versare il burro speziato su di essa."}
{"id": "8616824", "revid": "61051", "url": "https://it.wikipedia.org/wiki?curid=8616824", "title": "Ana Mart\u00ednez", "text": ""}
{"id": "8616826", "revid": "547034", "url": "https://it.wikipedia.org/wiki?curid=8616826", "title": "Juan Agust\u00edn Maza", "text": "Biografia.\nJuan Agust\u00edn nasce a Mendoza nel 1784, figlio del tenente colonnello Isidro S\u00e1enz de la Maza.\nNel 1807 ha conseguito il dottorato in diritto civile presso la Real Universidad de San Felipe del Capitanato Generale del Cile con una tesi intitolata \"unque los diezmos se deban por derecho natural y divino, sin embargo la asignaci\u00f3n precisa, justa y necesaria de la d\u00e9cima parte no ha sido establecida sino por derecho humano y pontificio\" (\"Bench\u00e9 le decime siano dovute per diritto naturale e divino, tuttavia \u00e8 bene precisare che la giusta e necessaria allocazione della decima non \u00e8 stata stabilita se non per diritto umano e pontificio.\". Come membro del Consiglio di Mendoza, si un\u00ec alla Rivoluzione di maggio (nel 1810) e nel 1815 fece importanti donazioni all'Esercito delle Ande. Nel 1816 ha rappresentato la sua provincia come deputato nel Congresso di Tucum\u00e1n ed \u00e8 stato uno dei firmatari dell'atto di indipendenza delle Province Unite del R\u00edo de la Plata il 9 luglio 1816, pronunciandosi a favore del sistema repubblicano. Eletto vicepresidente del Congresso, si trasfer\u00ec a Buenos Aires per presiedere nel novembre 1817. Tornato nella sua provincia chiese come altri esponenti della politica locale le dimissioni del governatore Pedro Molina. Caduto questo, il 29 aprile 1824 Maza fu nominato governatore ad interim, ma il giorno successivo fu sostituito da un triumvirato. Durante l'amministrazione di Juan Rege Corval\u00e1n, Maza fu presidente del Consiglio dei rappresentanti e anche ministro del governo nel 1829. Un anno dopo, quando le truppe comandate da Jos\u00e9 Videla Castillo (inviate dal generale Jos\u00e9 Mar\u00eda Paz invasero Mendoza, Maza cerc\u00f2 rifugio presso alcune trib\u00f9 mapuche del capo Coleto, che credeva alleate. Tuttavia, l'11 giugno 1830, gli indigeni - agli ordini dei Fratelli Pincheira - lo uccisero con le lance a El Chacay, vicino al forte di Malarg\u00fce (circa 400 km a sud della citt\u00e0 di Mendoza).\nCento anni dopo questa tragedia fu ricordata con l'erezione di un monumento ai caduti.\nCuriosit\u00e0.\nA lui \u00e8 dedicata la citt\u00e0 di Villa Maza e la stazione ferroviaria del paese."}
{"id": "8616827", "revid": "827882", "url": "https://it.wikipedia.org/wiki?curid=8616827", "title": "Zuppa valdese", "text": ""}
{"id": "8616832", "revid": "1528507", "url": "https://it.wikipedia.org/wiki?curid=8616832", "title": "Sanctuary Glacier", "text": ""}
{"id": "8616834", "revid": "6923", "url": "https://it.wikipedia.org/wiki?curid=8616834", "title": "Mona Al Munajjed", "text": " Ha lavorato con diverse agenzie delle Nazioni Unite, su progetti legati al lavoro minorile e sullo sviluppo e l\u2019uguaglianza di genere nei paesi arabi.\nVita.\nMona Al Munajjed ha conseguito un master in sociologia presso la New York University e un dottorato in sociologia presso la George Washington University. Fu la prima responsabile degli affari sociali presso la Commissione economica e sociale per l'Asia Occidentale delle Nazioni Unite. Il suo progetto \u201cActivating the Role of Women's Welfare Associations in Saudi Arabia\u201d, finanziato dalla Abdul Latif Jameel Company Ltd, ha aperto la strada al finanziamento di progetti delle Nazioni Unite in Arabia Saudita, da parte del settore privato. Nel 2005, ha ricevuto il premio ONU 21 per il suo progetto.\nDal 2011, \u00e8 stata nominata nella lista delle 100 donne arabe pi\u00f9 potenti del Medio Oriente. Nel 2015, \u00e8 stata al settimo posto della classifica."}
{"id": "8616835", "revid": "1310927", "url": "https://it.wikipedia.org/wiki?curid=8616835", "title": "Koninklijke Beerschot Voetbalclub Antwerpen", "text": "Il Koninklijke Beerschot Voetbalclub Antwerpen, noto semplicemente come Beerschot ed in passato come FC Wilrijk e Beerschot Wilrijk, \u00e8 una societ\u00e0 calcistica belga con sede nella citt\u00e0 di Anversa\nStoria.\nNel 1921 venne fondato il \"Football Club Wilrijk\" e affiliato alla Federazione belga con matricola 155. \nLa squadra giallobl\u00f9 trascorse i primi anni della sua storia alternandosi fra la terza divisione e le leghe regionali, raggiungendo la seconda divisione solo nel 1937, quando vinse il girone B della Derde klasse 1936-1937. \nNel 1939 fu retrocesso e nei decenni seguenti milit\u00f2 nei campionati inferiori del sistema calcistico belga. Nel 1950 venne riconosciuto come \"societ\u00e0 reale\" e cambi\u00f2 il proprio nome in \"Koninklijke Football Club Wilrijk\".\nNel 1993 si fuse con il \"Olympia Wilrijk 72\", club fondato nel 1972 e possessore della matricola 7727, cambiando nome in \"KFC Olympia Wilrijk\" e mantenendo il numero di matricola originario. \nL'anno seguente fece il suo ritorno nel calcio professionistico dopo 45 anni di assenza.\nNel 2013, dopo la bancarotta del Beerschot AC, il club decise di incorporarne il nome ed i colori sociali, perdendo tuttavia la possibilit\u00e0 di utilizzo della parola \"Reale\" all'interno del proprio nome (diritto che riusc\u00ec a riottenere solamente nel 2017). La nuova denominazione della societ\u00e0 divenne quindi \"Football Club Beerschot Wilrijk\". Il progetto si rivel\u00f2 un successo e port\u00f2 alla vittoria di tre campionati consecutivi che consentirono al club di raggiungere la seconda divisione belga, a 78 anni di distanza dall'ultima volta.\nNel 2018 il principe saudita Abd Allah bin Musa'id Al Sa'ud, gi\u00e0 proprietario dello , divenne socio investitore nel club, che nello stesso anno riusc\u00ec ad ottenere dietro pagamento di 40.000 euro la matricola numero 13 appartenuta al Beerschot V.A.C., storica societ\u00e0 scomparsa nel 1999 vincitrice di 7 campionati belgi.\nIl 7 giugno 2019 la federazione belga autorizz\u00f2 la societ\u00e0 ad assumere il nome \"Koninklijke Beerschot Voetbalclub Antwerpen\". ed il 2 agosto 2020 venne promosso per la prima volta nella sua storia in prima divisione, dopo aver battuto l' nella finale dei play-off.\nOrganico.\nRosa 2021-2022.\n\"Aggiornato al 27 agosto 2021\""}
{"id": "8616836", "revid": "458786", "url": "https://it.wikipedia.org/wiki?curid=8616836", "title": "Koninklijke Football Club Olympia Beerschot Wilrijk", "text": ""}
{"id": "8616838", "revid": "458786", "url": "https://it.wikipedia.org/wiki?curid=8616838", "title": "Football Club Olympia Beerschot Wilrijk", "text": ""}
{"id": "8616839", "revid": "458786", "url": "https://it.wikipedia.org/wiki?curid=8616839", "title": "Football Club Wilrijk", "text": ""}
{"id": "8616841", "revid": "458786", "url": "https://it.wikipedia.org/wiki?curid=8616841", "title": "Koninklijke Football Club Wilrijk", "text": ""}
{"id": "8616842", "revid": "827882", "url": "https://it.wikipedia.org/wiki?curid=8616842", "title": "Savarino", "text": ""}
{"id": "8616843", "revid": "458786", "url": "https://it.wikipedia.org/wiki?curid=8616843", "title": "Koninklijke Football Club Olympia Wilrijk", "text": ""}
{"id": "8616845", "revid": "767487", "url": "https://it.wikipedia.org/wiki?curid=8616845", "title": "Courage (film 1921)", "text": "Courage \u00e8 un film muto del 1921 diretto e prodotto da Sidney A. Franklin con la propria casa di produzione. Di impianto drammatico, sceneggiato da Sada Cowan su un soggetto di Andrew Soutar, e ambientato in Scozia, il film aveva come interpreti Naomi Childers, Sam De Grasse, Lionel Belmore, Adolphe Menjou, Lloyd Whitlock, Alec B. Francis.\nTrama.\nStephan Blackmoore, un giovane ingegnere che ha lasciato il suo posto di lavoro presso l'acciaieria di Angus Ferguson per dedicarsi a una sua nuova invenzione, si reca dal suo ex principale per ritirare il denaro che gli \u00e8 dovuto. Ma resta coinvolto, bench\u00e9 innocente, nell'omicidio di Ferguson, ucciso da suo figlio Bruce durante una rapina andata male. Del delitto viene incolpato e condannato Stephan. Sua moglie Jean, per\u00f2, non crede alle accuse e continua ad essergli fedele. Non solo, continua il lavoro di perfezionamento dell'invenzione, respingendo anche un ricco corteggiatore. La situazione, per\u00f2, sembra non potere avere soluzione. Solo la confessione del vero assassino riuscir\u00e0 alla fine a far rilasciare l'innocente Stephan che, tornato finalmente libero, potr\u00e0 cos\u00ec riunirsi alla moglie.\nProduzione.\nIl film, prodotto dalla Sidney A. Franklin Productions, venne girato nei Brunton Studios (Paramount) di Hollywood.\nDistribuzione.\nIl copyright del film, richiesto dalla Sidney A. Franklin Productions, fu registrato il 2 giugno 1921 con il numero LP16598.\nDistribuito dalla Associated First National Pictures, il film usc\u00ec nelle sale statunitensi nel maggio 1921. In Danimarca, preso il titolo \"Mrs. Blackmores Hemmelighed\", usc\u00ec il 22 gennaio 1923.\nNon si conoscono copie ancora esistenti della pellicola che viene considerata presumibilmente perduta."}
{"id": "8616847", "revid": "22356", "url": "https://it.wikipedia.org/wiki?curid=8616847", "title": "Panxianichthyiformes", "text": ""}
{"id": "8616848", "revid": "173617", "url": "https://it.wikipedia.org/wiki?curid=8616848", "title": "Frankie Campbell", "text": "A 20 anni tramut\u00f2 il nome in Frankie Campbell, sia per nascondere alla madre l'attivit\u00e0 pugilistica, sia per attrarre a s\u00e9 i numerosi fan della boxe presenti in citt\u00e0, di origine scozzese e irlandese.\nBiografia.\nNato nella primavera del 1904, era figlio di Alex, emigrato da Sassoferrato (Ancona) nel 1899 e della romana Elisa Tassi emigrata nel 1889. Frankie aveva quattro tra fratelli e sorelle: Alberto nato nel 1901, Laura nel 1902, Adolph Louis Camilli nel 1907 e futuro giocatore professionista di baseball, Florence nata nel 1911.\nDivenne pugile professionista il 27 agosto 1924. Rimase ucciso sul ring, in un incontro di box dall'avversario Max Baer. Dopo aver giaciuto per oltre un'ora al tappeto, Campbell fu trasportato in ambulanza al pi\u00f9 vicino ospedale, dove mor\u00ec, infine, per una grave emorragia cerebrale. L'autopsia rivel\u00f2 che i colpi di Baer avevano fatto s\u00ec che il cervello di Campbell si staccasse dal cranio."}
{"id": "8616849", "revid": "486946", "url": "https://it.wikipedia.org/wiki?curid=8616849", "title": "BMW K1600 GTL", "text": ""}
{"id": "8616871", "revid": "114978612", "url": "https://it.wikipedia.org/wiki?curid=8616871", "title": "Maria Esther De Fano", "text": ""}
{"id": "8616879", "revid": "1185701", "url": "https://it.wikipedia.org/wiki?curid=8616879", "title": "Giro del Friuli 1991", "text": "Il Giro del Friuli 1991, diciottesima edizione della corsa, si svolse il 30 giugno 1991 su un percorso di 250,4\u00a0km; la corsa fu valida anche come campionato nazionale italiano in linea (ottantunesima edizione). La vittoria fu appannaggio di Gianni Bugno, che complet\u00f2 il percorso in 5h38'53\", precedendo Franco Chioccioli e Claudio Chiappucci. "}
{"id": "8616880", "revid": "729019", "url": "https://it.wikipedia.org/wiki?curid=8616880", "title": "Gruppo di Forze del Centro", "text": "Il Gruppo di Forze del Centro () \u00e8 stata una grande unit\u00e0 strategico-operativa delle forze armate sovietiche creata nel periodo successivo alla fine della Grande Guerra Patriottica e attiva in diversi periodi della guerra fredda.\nTra il 1945 e il 1955 era di stanza sul territorio dell'Austria e dell'Ungheria, mentre dal 24 ottobre 1968 al 21 giugno 1991 era dislocato sul territorio della Repubblica Socialista Cecoslovacca.\nStoria.\nPrima formazione.\nIl CSG fu formato il 10 giugno 1945 dal Comando supremo delle forze armate sovietiche tramite la direttiva n. 11096 del 29 maggio 1945 e con la conversione del 1\u00ba Fronte Ucraino. Inizialmente, il gruppo comprendeva truppe sovietiche in Austria, Ungheria e Cecoslovacchia.\nAl momento della sua formazione, il CSG comprendeva la 5\u00aa Armata della Guardia, la 7\u00aa Armata della Guardia, la 9\u00aa Armata della Guardia, la 4\u00aa Armata della Guardia, il 1\u00ba Corpo di cavalleria della Guardia, il 7\u00ba Corpo di artiglieria, il 10\u00ba Corpo d'artiglieria, 3\u00aa Armata carri della Guardia, 4\u00aa Armata carri della Guardia, il 18\u00ba Corpo carri, il 7\u00ba Corpo meccanizzato della Guardia e la 2\u00aa Armata aerea. Successivamente, le dimensioni del gruppo diminuirono costantemente a causa del ritiro delle truppe sovietiche verso l'URSS, in particolare dalla Cecoslovacchia.\nA partire da giugno 1955, il gruppo comprendeva:\nLa forza totale del gruppo centrale delle forze era costituita da 38 803 militari e 2 671 operai e impiegati. Dopo il suo scioglimento, le unit\u00e0 militari furono trasferite dall'Austria ai distretti militari interni sul territorio dell'URSS, e da quelle rimaste sul territorio dell'Ungheria fu formato un Corpo speciale.\nI comandanti del CGV dal 1945 al 1955 furono:\nSeconda formazione.\nLe truppe sovietiche furono portate in Cecoslovacchia nella notte tra il 20 e il 21 agosto 1968 durante l'Operazione Danubio, e il 16 ottobre dello stesso anno fu firmato un accordo tra i governi dell'URSS e della Cecoslovacchia sulla creazione di un Gruppo centrale delle forze sul territorio del paese. La sede del CGV si trovava nella citt\u00e0 ceca di Milovice, vicino a Praga. Il primo comandante era il tenente generale Aleksandr Majorov.\nDopo la rivoluzione di velluto, i governi dell'URSS e della Cecoslovacchia si riunirono per discuter il ritiro delle truppe sovietiche, ed il 26 febbraio 1990 fu firmato a Mosca il rientro completo del CGV. Il 19 giugno 1991 part\u00ec dalla Cecoslovacchia l'ultimo treno dell'esercito sovietico e sei giorni dopo anche l'ultimo comandante: il colonnello generale Eduard Vorob'\u00ebv.\nAl momento dell'accordo, sul territorio cecoslovacco erano presenti 73 500 soldati, 18 500 ufficiali e 44 340 specialisti civili e famigliari dei militari, per un totale di 136 340 persone. L'arsenale da combattimento del gruppo sovietico era costituito da 1412 carri armati, 2563 veicoli da combattimento e corazzati da trasporto, 1246 pezzi di artiglieria, 103 aerei, 173 elicotteri e 94 824 tonnellate di uniformi. Per il trasporto furono utilizzati 825 treni speciali per 16 mesi, centinaia di singole carrozze sono state inviate nell'URSS insieme a normali treni merci.\nComposizione.\nGruppi del CGV e ubicazione nella seconda met\u00e0 degli anni ottanta:\nPersonale di comando del Distretto Militare Centrale (2\u00aa formazione).\nStruttura di comando del Gruppo Centrale di Forze (2\u00aa formazione):\nTreni dell'amicizia.\nFino all'estate del 1991, il treno giornaliero 522/523 \"Dru\u017eba\" operava per trasferire i militari e le loro famiglie, seguendo la rotta Mosca-Kievskaja \u2014 Brjansk \u2014 Suchini\u010di \u2014 Konotop \u2014 Kiev-Passa\u017eirskij \u2014 Kozjatyn \u2014 Vinnycja \u2014 \u017dmerynka \u2014 Chmel'nyc'kyj \u2014 Ternopil' \u2014 Leopoli \u2014 Stryj \u2014 \u010cop \u2014 \u010cierna nad Tisou \u2014 Slovensk\u00e9 Nov\u00e9 Mesto \u2014 Micha\u013eany \u2014 Kosice \u2014 Kisak \u2014 Margecany \u2014 Poprad-Tatry \u2014 \u0160trba \u2014 Ru\u017eomberok \u2014 Vr\u00fatky \u2014 \u017dilina \u2014 Pova\u017esk\u00e1 Bystrica \u2014 P\u00fachov \u2014 Horn\u00ed Lide\u010d \u2014 Vala\u0161sk\u00e9 Mezi\u0159\u00ed\u010d\u00ed \u2014 Hranice na Morav\u011b \u2014 Olomouc \u2014 Z\u00e1b\u0159eh \u2014 \u010cesk\u00e1 T\u0159ebov\u00e1 \u2014 \u00dast\u00ed nad Orlic\u00ed \u2014 Choce\u0148 \u2014 Pardubice \u2014 Kol\u00edn \u2014 Lys\u00e1 nad Labem \u2014 Milovice. Il treno partiva da Mosca nel pomeriggio e dalla stazione di Milovice alle 18-19 circa.\nDalla stazione ferroviaria di Kosice, partiva una carrozza separata del treno Mosca-Kievskaja \u2014 Zvolen e seguiva la rotta Kosice \u2014 Ro\u017e\u0148ava \u2014 Ple\u0161ivec \u2014 Jesensk\u00e9 \u2014 Lu\u010denec \u2014 Zvolen."}
{"id": "8616882", "revid": "729019", "url": "https://it.wikipedia.org/wiki?curid=8616882", "title": "Colpo di Stato in Gabon del 2019", "text": "Il colpo di Stato in Gabon del 2019 \u00e8 stato un fallito tentativo di golpe nella nazione africana. Il 7 gennaio membri delle forze armate annunciarono un colpo di Stato. Gli ufficiali militari affermarono di aver estromesso il presidente Ali Bongo Ondimba, rieletto nel 2016 dopo elezioni controverse e successive proteste. Durante l'assenza di Ali Bongo, che stava ricevendo cure mediche in Marocco, ribelli armati nella capitale Libreville presero ostaggi e dichiararono di aver istituito un \"Consiglio nazionale per la restaurazione\" per \"ripristinare la democrazia in Gabon\". Si verific\u00f2 l'interruzione diffusa di Internet in tutto il Paese, sebbene non si sappia se Internet sia stato chiuso dagli stessi ribelli o da civili. Il governo del Gabon dichiar\u00f2 successivamente di aver riaffermato il controllo.\nIl giorno prima del tentativo di colpo di Stato, il 6 gennaio 2019, il presidente degli Stati Uniti d'America Donald Trump aveva inviato 80 soldati statunitensi in Gabon tra i timori di violente proteste nella vicina Repubblica Democratica del Congo.\nSviluppi.\nIl portavoce militare e leader del Movimento patriottico delle forze di difesa e sicurezza del Gabon, il tenente Kelly Ondo Obiang, dichiar\u00f2 luned\u00ec mattina alla radio nazionale e alla televisione di Stato che lui e i suoi sostenitori erano rimasti delusi dal messaggio del presidente Ali Bongo Ondimba alla nazione alla vigilia di Capodanno, definendolo un \"implacabile tentativo di aggrapparsi al potere\" e dicendo \"ha rafforzato i dubbi sulla capacit\u00e0 del presidente di continuare a svolgere le responsabilit\u00e0 del suo ufficio\". Obiang afferm\u00f2 anche che stavano istituendo un \"Consiglio nazionale per la restaurazione...[per] ripristinare la democrazia\" in Gabon. Un'interruzione di Internet a livello nazionale fu rilevata dall'osservatorio Internet globale NetBlocks a partire dalle 7:00 circa UTC. Tra le altre cose, Obiang consegn\u00f2 il seguente messaggio (in francese) alla radio nazionale:\nAl momento del colpo di Stato, il 7 gennaio, il presidente Bongo riceveva cure mediche non correlate in Marocco; era fuori dal Paese da circa due mesi. Il presidente Bongo aveva subito un ictus mentre si trovava a Riad, in Arabia Saudita, in ottobre; i suoi desideri registrati per il nuovo anno erano la prima volta che aveva parlato in pubblico da allora.\nLe forze golpiste presero il controllo dell'emittente nazionale Radio T\u00e9l\u00e9vision Gabonaise. La Guardia repubblicana del Gabon schier\u00f2 vari veicoli corazzati in tutta la capitale, tra cui Nexter Aravis MRAP, un tipo non precedentemente noto per essere stato nell'inventario dell'esercito gabonese. Il tentativo di colpo di Stato fu represso alle 10:30 dopo che il gruppo di intervento della gendarmeria gabonese assal\u00ec Radio T\u00e9l\u00e9vision Gabonaise in cui erano rintanate le forze golpiste. Due soldati pro-golpe rimasero uccisi nell'assalto. Gli ufficiali coinvolti nel colpo di Stato presero ostaggi che furono poi rilasciati dai funzionari gabonesi. Ore dopo l'annuncio del colpo di Stato, i funzionari del governo dichiararono che la situazione era \"sotto controllo\" con i ribelli arrestati o in fuga; due dei ribelli furono uccisi a colpi di arma da fuoco e il tenente Obiang fu arrestato. NetBlocks osserv\u00f2 che la connettivit\u00e0 Internet fu brevemente (anche se parzialmente) ripristinata in tutto il Gabon entro le 10:00 UTC prima di tornare offline e tornare completamente alle 11:00 del giorno successivo. Il ministro della sicurezza Guy-Bertrand Mapangou dichiar\u00f2 che gli otto ribelli sopravvissuti erano stati consegnati al pubblico ministero. Il governo del Gabon annunci\u00f2 che il presidente Bongo sarebbe tornato nel Paese \"molto presto\"."}
{"id": "8616885", "revid": "287204", "url": "https://it.wikipedia.org/wiki?curid=8616885", "title": "Tbilisi Aircraft Manufacturing", "text": "La Tbilisi Aircraft Manufacturing (TAM), nota anche come JSC Tbilaviamsheni, \u00e8 un'azienda georgiana di sviluppo e produzione aerospaziale, che si occupa anche in parte della costruzione di armi domestiche, veicoli corazzati e sistemi d'artiglieria. La TAM ha formato molti dei propri supervisori della produzione, dipendenti e ingegneri in programmi di formazione a lungo termine negli stabilimenti di produzione aerospaziale occidentali.\nStoria.\nLa Tbilisi Aircraft Manufacturing (ex Tbilisi Aircraft State Association) fu fondata il 15 dicembre 1941. All'inizio della Seconda Guerra Mondiale le fabbriche di aerei di Taganrog e Sebastopoli furono trasferite a Tbilisi, in Georgia. Subito dopo il trasferimento, la Tbilisi Aircraft State Association (TASM) lanci\u00f2 la produzione del suo primo aereo da caccia, il LaGG-3. Durante la Guerra TAM ha produsse una serie di aerei da combattimento aggiuntivi per l'ex Aeronautica sovietica come LaGG-3 e Yak-3. Durante il Secondo Conflitto Mondiale, la compagnia fu l'unico fornitore di aerei da combattimento per il fronte caucasico.\nNel 1946 la Tbilisi Aircraft Manufacturing lavor\u00f2 in collaborazione con gli Yakovlev Design Bureaus per costruire il primo caccia a reazione sovietico, lo Yak-15 seguito dal jet da addestramento biposto Yak-17, Yak-23.\nNegli anni '50 la fabbrica inizi\u00f2 la produzione del Mikoyan MiG-15 e, successivamente, del caccia MiG-17. Nel 1957 invece, la Tbilisi Aircraft State Association costru\u00ec il velivolo da addestramento da combattimento biposto MiG-21 e i suoi vari aerei derivati, continuando la produzione del MiG-21 per circa 25 anni. Allo stesso tempo, l'azienda produceva il missile guidato aria-superficie K-10. La societ\u00e0 inizi\u00f2 anche a diversificarsi in progetti di ingegneria civile, producendo cabine e attrezzature per funivie tra il 1950 e il 1990. Le funivie della Tbilisi Aviation Factory ancora funzionanti si trovano in Crimea, Kislovodsk, Pyatigorsk, Sochi, Sigulda, Khulo, Chiatura, Borjomi e Kutaisi.\nIl primo aereo di supporto ravvicinato Sukhoi SU-25 (conosciuto in Occidente come \"Frogfoot\") fece il suo viaggio inaugurale dalla pista dell'Associazione statale di Tbilisi. Da allora, pi\u00f9 di 800 SU-25 sono stati consegnati ai clienti di tutto il mondo. Insieme al velivolo SU-25, la Tbilisi State Association ha anche lanciato la produzione su larga scala di missili guidati IR aria-aria R-60 e R-73, uno sforzo di produzione che ha costruito oltre 6.000 missili all'anno e che \u00e8 durato fino all'inizio degli anni '90.\nA met\u00e0 degli anni '80 la Tbilisi Aircraft State Association partecip\u00f2 anche all'ex programma spaziale sovietico \"Buran\" (l'analogo sovietico dello Space Shuttle) producendo e assemblando varie parti e assiemi per questo programma.\nAlla fine degli anni '90 venne fatto un progetto congiunto di Tbilaviamsheni e dell'Istituto per le costruzioni spaziali georgiane, per progettare e produrre l'antenna-riflettore spaziale che venne utilizzata con successo nel loro primo tentativo sulla stazione spaziale russa \"MIR\".\nDal 2001, TAM sta costruendo il Su-25U, aggiornando il Su-25 al Su-25KM Scorpion e costruendo e commercializzando anche un jet molto leggero (VLJ) civile noto come TamJet.\nDurante la guerra in Ossezia del Sud dell'Agosto 2008, l'aviazione russa bombard\u00f2 la fabbrica della Tbilisi Aircraft Manufacturing, provocando danni ancora sconosciuti.\nL'azienda collabora strettamente con il centro tecnico scientifico del ministero della Difesa per la ricerca militare.\nDopo il 2008, l'attenzione si \u00e8 concentrata principalmente sullo sviluppo e la costruzione della serie Didgori Armored Personnel Carrier, Lazika Infantry Fighting Vehicle e ZCRS-122 MLRS.\nNel 2020 la fabbrica ha avviato il restauro degli aerei dell'aeronautica militare georgiana.\nProduzione.\nTAM \u00e8 stato aggiornato e ha aggiunto diversi impianti aggiuntivi per soddisfare le esigenze dei militari, che hanno assunto la direzione completa della societ\u00e0 nel 2009. Ci\u00f2 tuttavia non impedisce alla fabbrica di continuare la produzione di aerei civili. Questa \u00e8 l'attuale linea di produzione:\nAerei civili e militari.\nIl direttore generale dell'azienda \u00e8 Zurab Azarashvili, mentre il Quartier Generale si trova al 191, Monk Gabriel Salosi Ave., 0144, Tbilisi, Georgia."}
{"id": "8616886", "revid": "1185701", "url": "https://it.wikipedia.org/wiki?curid=8616886", "title": "Trofeo Melinda 1994", "text": "Il Trofeo Melinda 1994, terza edizione della corsa, si svolse il 26 giugno 1994 su un percorso di 244,8\u00a0km, con partenza e arrivo a Cles; la corsa fu valida anche come campionato nazionale italiano in linea (ottantaquattresima edizione). La vittoria fu appannaggio di Massimo Podenzana, che complet\u00f2 il percorso in 6h06'35\", alla media di 40,067 km/h, precedendo Francesco Casagrande e Gianni Faresin. "}
{"id": "8616887", "revid": "767487", "url": "https://it.wikipedia.org/wiki?curid=8616887", "title": "Pio Roberto Mazza", "text": "Carriera.\nPino Roberto Mazza detto Mazza III, fu fratello minore di Luigi Mazza (Mazza I) e di Guido Mazza (Mazza II). Tutti i tre fratelli erano giocatori del \"Circolo Valentino\" Torino di Hockey su ghiaccio e furono nazionali agli europei del 1924. Solo Guido e Pio giocarono anche a calcio e tennis.\nPartecip\u00f2 con la Juventus al campionato del 1923-24, segnatamente al pareggio per 2-2 ottenuto sul campo dell'Inter.\nUna volta ritiratosi dall'attivit\u00e0 sportiva, si dedic\u00f2 all'attivit\u00e0 di agente di cambio."}
{"id": "8616888", "revid": "6923", "url": "https://it.wikipedia.org/wiki?curid=8616888", "title": "Campionato italiano di calcio da tavolo 1974", "text": "Il primo campionato italiano di Subbuteo agonistico (calcio da tavolo) venne organizzano dalla F.I.C.M.S. a Arenzano nel 1974."}
{"id": "8616921", "revid": "729019", "url": "https://it.wikipedia.org/wiki?curid=8616921", "title": "Vasko Kalezi\u0107", "text": "Carriera.\nClub.\nKalezi\u0107 ha cominciato la carriera con la maglia del Mladost Podgorica, per cui ha esordito in Prva crnogorska fudbalska liga il 6 aprile 2013: ha sostituito Vladimir Savi\u0107evi\u0107 nella partita persa per 4-1 sul campo del Grbalj, sfida in cui \u00e8 stato autore del gol in favore della sua squadra. Il 4 luglio 2013 ha giocato la prima partita nelle competizioni europee per club, nei turni preliminari dell'Europa League: \u00e8 subentrato a Bojan Kaljevi\u0107 nella sconfitta per 2-1 contro il Videoton.\nIl 29 gennaio 2014, Kalezi\u0107 ha firmato un contratto biennale con i norvegesi dell'H\u00f8nefoss, compagine all'epoca militante in 1. divisjon, secondo livello del campionato locale. Il 6 aprile successivo ha quindi esordito in squadra, subentrando ad Andrija Kaludjerovi\u0107 nella sconfitta per 4-3 arrivata sul campo del B\u00e6rum.\nIl 25 marzo 2015, Kalezi\u0107 \u00e8 stato ceduto proprio al B\u00e6rum, con la formula del prestito, fino al 14 agosto successivo: ha scelto di vestire la maglia numero 10. Il 6 aprile ha giocato la prima partita con questa maglia, schierato titolare nella sconfitta per 3-1 in casa del Sogndal. \u00c8 poi tornato all'H\u00f8nefoss, dove ha concluso la stagione ed \u00e8 rimasto svincolato.\nA febbraio 2016, Kalezi\u0107 si \u00e8 accordato con i moldavi del Dacia Chi\u0219in\u0103u. Ha debuttato in Divizia Na\u021bional\u0103 il 5 marzo, subentrando a Serhij Zahynajlov nella vittoria per 0-1 arrivata sul campo dello Speran\u021ba Nisporeni.\nIn vista della stagione 2016-2017, si \u00e8 accordato con i ciprioti dell'Anagennisi Deryneia. Il 21 agosto 2016 ha esordito in squadra, schierato titolare nella sconfitta per 1-0 patita sul campo dell'AEL Limassol.\nA febbraio 2017 ha fatto ritorno in Montenegro, per giocare nello Zeta. L'11 marzo 2017 \u00e8 tornato pertanto a calcare i campi da calcio locali, trovando anche una rete nella vittoria per 0-3 arrivata sul campo dello Jedinstvo Bijelo Polje.\nNell'estate 2017 ha firmato per i serbi del Vojvodina: ha disputato la prima partita in Superliga, quando ha sostituito Park In-hyeok nel 3-1 inflitto al Napredak Kru\u0161evac.\nLa stagione seguente \u00e8 tornato nuovamente in Montenegro, per militare nelle file dell'OFK Titograd, nuova denominazione del Mladost Podgorica. Nell'estate 2019 si \u00e8 accordato con i bosniaci del Vele\u017e Mostar: ha esordito in Premijer Liga il 17 agosto, schierato titolare nella vittoria per 1-0 sul \u0160iroki Brijeg.\nA gennaio 2020 \u00e8 tornato ancora in Montenegro, per giocare nel Budu\u0107nost. Nell'estate successiva ha firmato nuovamente per lo Zeta.\nStatistiche.\nPresenze e reti nei club.\n\"Statistiche aggiornate al 7 agosto 2021\"."}
{"id": "8616925", "revid": "729019", "url": "https://it.wikipedia.org/wiki?curid=8616925", "title": "Merito delle opere", "text": "Il merito delle opere \u00e8 una nozione teologica che assunse rilievo nelle guerre di religione dell'Europa del XVI secolo, nella Controriforma e nella revoca dell'Editto di Nantes nel 1785.\nStoria.\nL'espressione \"merito delle opere\" fu menzionata da Calvino nel suo trattato \"Istituzioni di religione cristiana\", dato alle stampe nel 1536, nel quale non critica la prescrizione biblica delle opere quanto piuttosto la verit\u00e0 di fede secondo la quale esse aprirebbero le porte del Paradiso a chi le pratica. L'asserto di fondo \u00e8 quello della salvezza per la libera accettazione della verit\u00e0 di fede biblica e in virt\u00f9 della grazia divina della predestinazione, negando che la vita eterna potesse provenire dai meriti di salvezza acquisiti al cospetto di Dio mediante le opere di giustizia e di carit\u00e0.\nNello stesso anno della pubblicazione, ebbe luogo la Disputa di Losanna che vide il coinvolgimento deiteologi George Bavaud e Lef\u00e8vre d'\u00c9taples.\nLo scandalo delle indulgenze rimase il \"leitmotiv\" nel dialogo con la Chiesa Cattolica e il principale fondamento secolare del ripudio della mariologia e dei culti di latria in onore della comunione dei santi e della Sacra Famiglia di Nazareth. Nei numeri, l'effetto della loro rimozione interessa in primo luogo la preghiera, la vita religiosa e la liturgia, primach\u00e9 la teologia e la dogmatica. Calvino li defin\u00ec come forme pagane di idolatria.\nSeguendo il teologo francese Jacques B\u00e9nigne Bossuet, con l'Editto di Fontainebleau la Chiesa Cattolica ribad\u00ec la difesa della dottrina della salvezza mediata dalle buone opere che era gi\u00e0 stata assiomatizzata dal Concilio di Trento, confermando di conseguenza la propria condanna delle due tesi della predestinazione e della salvezza per sola fede in quanto eretiche e incompatibili col Magistero della Chiesa e con la salvezza individuale.\nBossuet ribattezz\u00f2 polemicamente il calvinismo come la \"religione presumibilmente riformata\", contrapponendolo all'autentico rinnovo del Cattolicesimo operato dal Concilio tridentino nel solco della tradizione magisteriale. Esort\u00f2 \u00abcoloro che sono illuminati\u00bb fedeli di Cristo a perseverare secondo i propri princip\u00ce che nulla avevano di stravolgente rispetto alle fondamenta della vita eterna."}
{"id": "8616930", "revid": "287204", "url": "https://it.wikipedia.org/wiki?curid=8616930", "title": "David Abel", "text": "Biografia.\nNato nei Paesi Bassi da genitori russi che poi emigrarono negli Stati Uniti quando lui era ancora bambino, divent\u00f2 direttore della fotografia nel 1913. Dal 1916 al 1917, lavor\u00f2 per la The Fine Arts Film Company. Negli anni trenta e poi negli anni quaranta, lavor\u00f2 per la RKO, dove cur\u00f2 la fotografia di cinque film della coppia Fred Astaire e Ginger Rogers: \"Cerco il mio amore\", \"Cappello a cilindro\", \"Seguendo la flotta\", \"Follie d'inverno\" e \"Voglio danzare con te\".\nVita privata e famiglia.\nAnche suo nipote Leon Shamroy (1901\u20131974) divent\u00f2 direttore della fotografia, vincitore di quattro Oscar.\nMorto nel 1973, la sua tomba si trova all'Hollywood Forever Cemetery."}
{"id": "8616932", "revid": "709565", "url": "https://it.wikipedia.org/wiki?curid=8616932", "title": "Lovecraft Country - La terra dei demoni", "text": "Lovecraft Country - La terra dei demoni (\"Lovecraft Country\") \u00e8 una serie televisiva statunitense creata da Misha Green. \u00c8 basata sull'omonimo romanzo di Matt Ruff. \u00c8 stata trasmessa dal 16 agosto al 18 ottobre 2020 su HBO negli Stati Uniti.\nTrama.\nLa storia segue un giovane uomo afroamericano che viaggia attraverso gli Stati Uniti segregati negli anni \u201850 alla ricerca del padre scomparso. Apprender\u00e0 oscuri segreti che si intrecciano in una citt\u00e0, in cui il famoso scrittore dell'orrore H. P. Lovecraft ha ambientato molte delle sue storie fantastiche.\nProduzione.\nLa lavorazione della serie inizi\u00f2 il 16 luglio 2018 a Chicago, Illinois. Le riprese sono avvenute anche al Chicago Cinespace Film Studios a Elburn e White Pines State Park a Mount Morris, al Blackhall Studios in Atlanta e Macon.\nIl 2 luglio 2021 HBO ha annunciato che la serie non torner\u00e0 per una seconda stagione.\nDistribuzione.\n\"Lovecraft Country\" ha debuttato il 16 agosto 2020 su HBO.\nIn Italia \u00e8 stata trasmessa dal 31 ottobre al 18 novembre 2020 su Sky Atlantic."}
{"id": "8616936", "revid": "116629654", "url": "https://it.wikipedia.org/wiki?curid=8616936", "title": "Campionato italiano di calcio da tavolo 2016", "text": "Il quarantaduesimo campionato italiano di calcio da tavolo venne organizzato dalla F.I.S.C.T. a San Benedetto del Tronto nel 2016.\nSono stati assegnati 6 titoli:"}
{"id": "8616937", "revid": "767487", "url": "https://it.wikipedia.org/wiki?curid=8616937", "title": "Claire Littley", "text": "Biografia.\nClaire \u00e8 met\u00e0 francese e met\u00e0 inglese di sangue; i suoi generi principali sono il jazz, l'R&amp;B e il soul. La sua carriera musicale \u00e8 cominciata in concomitanza con i suoi studi universitari, specializzati in grafic design in Inghilterra. In Giappone, sotto il nome d'arte di CLAIRE, ha cantato \"Fly me to the moon\" per la sigla di chiusura di \"Neon Genesis Evangelion\", in collaborazione con Toshiyuki \u014cmori."}
{"id": "8616945", "revid": "6923", "url": "https://it.wikipedia.org/wiki?curid=8616945", "title": "Campionato italiano di calcio da tavolo 2017", "text": "Il quarantatreesimo campionato italiano di calcio da tavolo venne organizzato dalla F.I.S.C.T. a Desenzano del Garda nel 2017.\nSono stati assegnati 6 titoli:"}
{"id": "8616946", "revid": "287204", "url": "https://it.wikipedia.org/wiki?curid=8616946", "title": "Automobil Clubul Rom\u00e2n", "text": "L'Automobil Clubul Rom\u00e2n (conosciuto anche con la sigla ACR) \u00e8 un ente pubblico non economico della Romania.\nAutofinanziato e con funzioni di promozione controllo e indirizzo normativo del settore automobilistico, fa parte della federazione sportiva affiliata al Comitato Olimpico e Sportivo Rumeno.\nStoria.\nIl club \u00e8 stato fondato nel 1904 nel salone d'onore del Grand H\u00f4tel du Boulevard di Bucarest. Nel corso dello stesso anno sono state organizzate filiali a Boto\u0219ani, Br\u0103ila, Craiova, Ia\u0219i, Ploie\u0219ti, R\u00e2mnicu S\u0103rat, T\u00e2rgu Jiu. La Romania \u00e8 tra i primi 10 stati in Europa e tra i primi 14 a livello mondiale ad aver istituito un club auto. Nel settembre del 1904 diventa la sesta nazione al mondo ad organizzare una corsa automobilistica, sulla tratta Bucarest - Giurgiu - Bucarest, con una lunghezza complessiva di 120 km, vinta da George Valentin Bibescu con una media di 66 km/h. \nL'8 dicembre del 1905 viene riconoscita dall\"Associazione Internazionale degli Automobil Club Riconosciuti\", quella che in seguito sarebbe diventata l'attuale Federazione Internazionale dell'Automobile (FIA). \nNel 1914 diventa Automobil Club Regal Rom\u00e2n (ACRR) e per la durata di 33 i Re di Romania diventano presidenti onorari del club. \nNel 1936 due membri del club, Petre Cristea e Ion Zamfirescu vincono il Rally di Monte Carlo.\nDa febbraio del 1969, il ACR pubblica mensilmente la rivista AUTOTURISM, con circa 231.000 lettori."}
{"id": "8616947", "revid": "121704049", "url": "https://it.wikipedia.org/wiki?curid=8616947", "title": "Episodi di Lovecraft Country - La terra dei demoni", "text": "La prima e unica stagione della serie televisiva Lovecraft Country - La terra dei demoni (\"Lovecraft Country\"), composta da dieci episodi, \u00e8 stata trasmessa sul canale statunitense via cavo HBO dal 16 agosto al 18 ottobre 2020.\nIn Italia, la stagione \u00e8 andata in onda sul canale satellitare Sky Atlantic dal 31 ottobre al 28 novembre 2020."}
{"id": "8616948", "revid": "114980256", "url": "https://it.wikipedia.org/wiki?curid=8616948", "title": "C\u00e0 de Marozzi", "text": ""}
{"id": "8616969", "revid": "473181", "url": "https://it.wikipedia.org/wiki?curid=8616969", "title": "Andrea Zhok", "text": "Biografia.\nSi laurea in Filosofia teoretica all\u2019Universit\u00e0 degli Studi di Milano con una tesi su Max Scheler, discussa sotto la supervisione di Carlo Sini, di cui \u00e8 allievo. Prosegue la sua formazione con un dottorato di ricerca su Ludwig Wittgenstein, svolto tra le Universit\u00e0 di Milano e Vienna, e un \"Master of Philosophy\" sulla teoria del valore presso l\u2019Universit\u00e0 di Essex. Dal 2002 \u00e8 ricercatore in filosofia morale presso il dipartimento di Filosofia dell\u2019Universit\u00e0 degli Studi di Milano e dal 2016 \u00e8 professore associato.\n\u00c8 direttore editoriale della collana \"Etica. Fondamenti e applicazioni\" per la casa editrice Mimesis, oltre a essere membro dei comitati scientifici di varie riviste di settore (tra cui \"New Yearbook for Phenomenology and Phenomenological Philosophy, Rivista Internazionale di Filosofia e Psicologia\", \"Filosofia\", \"Esercizi Filosofici\", \"Rivista Italiana di Filosofia Analitica Jr.\", \"Scenari\"). Inoltre \u00e8 editorialista e autore per diversi quotidiani e riviste, come \"L\"\u2019\"Espresso\" e \"MicroMega\", e del centro studi \"Osservatorio Globalizzazione\", dove affronta prevalentemente temi di attualit\u00e0, politica ed economia.\nPensiero e temi di ricerca.\nLa riflessione di Andrea Zhok \u00e8 connotata da una profonda trasversalit\u00e0 negli ambiti di ricerca, accostando a problemi e metodi della tradizione continentale (fenomenologia, genealogia, pragmatismo) un confronto costante con autori contemporanei anche di area analitica, afferenti ai settori della psicologia, delle scienze cognitive o della filosofia della mente. Tuttavia l\u2019intera ricerca, che spazia dalla gnoseologia alla filosofia politica, \u00e8 attraversata da istanze etiche, con particolare riferimento alla teoria del senso e del valore.\nSul versante teoretico si \u00e8 diffusamente occupato del tema della percezione e dei modi in cui il soggetto fa esperienza della realt\u00e0, indagando la costituzione transmodale delle categorie, come lo spazio, il tempo e la causalit\u00e0, che concorrono a determinarla come tale. Queste analisi vengono condotte da Zhok recuperando la tradizione fenomenologica husserliana, attraverso cui egli descrive la sfera sensibile non come una mera ricezione di stimoli e informazioni ambientali, ma quale rapporto attivo di esplorazione del mondo, definito da abiti sensomotori sedimentati, dalla capacit\u00e0 immaginativa, nonch\u00e9 dalla relazione intersoggettiva.\nUna fenomenologia genetica informata dalle scienze cognitive sfocia in un\u2019analisi delle tappe di sviluppo della soggettivit\u00e0, dalla percezione, all\u2019apprendimento del linguaggio e della capacit\u00e0 riflessiva, all\u2019ingresso delle pratiche sociali e della storia. Viene cos\u00ec a realizzarsi la sintesi tra il piano mediato della coscienza (abiti linguistici e interpretativi, riflessione, capacit\u00e0 di produrre resoconti descrittivi ed esplicativi, etc.) e quello dell\u2019immediatezza (sfera pratico-sensibile, temporalit\u00e0 primaria dalla dialettica tra protensioni e ritensioni, configurazione gestaltica della percezione, ecc.).\nProprio l\u2019interazione di questa pluralit\u00e0 di piani confluisce per Zhok nella nozione di realt\u00e0 irriducibile alla datit\u00e0 sensibile o a ci\u00f2 che provvisoriamente esiste in presenza. Realt\u00e0 in senso pieno \u00e8 tutto ci\u00f2 che viene percepito come avente significato (possibilit\u00e0, temporalit\u00e0, mondo, narrazioni e storia umana), che porta la datit\u00e0 sensibile dentro di s\u00e9, come sottoinsieme. Accanto alla rielaborazione del concetto di realt\u00e0 anche l\u2019idea di verit\u00e0 viene sensibilmente ridefinita: questa non consiste primariamente nel rispecchiamento tra proposizioni (parole, frasi, immagini mentali) e fatti, come nella teoria classica dell\u2019\"adaequatio rei et intellectus\", bens\u00ec nella capacit\u00e0 delle rappresentazioni di essere intersoggettivamente intelligibili e, insieme, di orientare efficacemente l\u2019azione, realizzando la posizione fondamentale del soggetto umano in qualit\u00e0 di agente.\nSotto il profilo ontologico, le tesi di Zhok si collocano nella cornice di un monismo emergentista, ossia la prospettiva per cui al fondo della realt\u00e0 vi \u00e8 un'unica sostanza (\u201cmateria\u201d), esprimentesi in una sconfinata variet\u00e0 di forme e gradi di diversa complessit\u00e0, intimamente interdipendenti ma non deducibili gli uni dagli altri. Si tratta di una posizione materialista \"sui generis\", poich\u00e9 non concepisce la realt\u00e0 come una massa bruta, inerte e governata da sole relazioni meccaniche, bens\u00ec come costituita da una materia generante e produttiva (e, in tal senso, congenere a nozioni come quelle di \u201cessere\u201d o \u201cenergia\u201d), da cui emergono qualit\u00e0 e possibilit\u00e0 sempre pi\u00f9 mediate e irriducibili al piano della mera causalit\u00e0 efficiente, privilegiata dalle descrizioni fisiche del mondo.\nLo snodo cruciale che definisce il ponte tra gnoseologia ed etica \u00e8 rappresentato dal ruolo degli abiti sensomotori condivisi. Questi abiti forniscono la base tanto per la costituzione dei concetti del linguaggio comune che per il conferimento di senso alle proprie azioni. Il tema degli abiti condivisi diviene la base per una specifica concezione di tradizione, comunit\u00e0 e storia.\nIn quest\u2019ottica un momento centrale \u00e8 rappresentato dal tema del costituirsi della soggettivit\u00e0, di cui vengono indagati tanto i presupposti trascendentali e biologici, quanto il consolidamento dell\u2019identit\u00e0 personale come oggetto pubblico. Zhok sottolinea sia la natura incarnata del soggetto agente, radicato nella dimensione sensomotoria del corpo vivente, sia la sua configurazione in qualit\u00e0 di soggetto morale in virt\u00f9 del valore intrinsecamente normativo del riconoscimento intersoggettivo. Sulla scorta di queste indagini, Zhok si \u00e8 dedicato ad analisi pi\u00f9 squisitamente esistenziali, come quelle sull\u2019autenticit\u00e0 e l\u2019autoinganno, sul significato ontologico e assiologico della libert\u00e0, sulle funzioni della narrazione e della memoria autobiografica come momenti di conferimento di senso. In questa cornice il \u201csenso dell\u2019esistenza\u201d si definisce come \u201cuna scommessa su di un\u2019identit\u00e0 a venire: personale, collettiva, storica\u201d, un\u2019identit\u00e0 le cui condizioni di sensatezza sono ricevute e non create.\nInoltre Zhok si \u00e8 largamente interessato ai problemi della filosofia della storia, sia esaminando il ruolo cruciale della tradizione, intesa come inaggirabile trasmissione personale di abiti, pratiche e conoscenze tacite, necessaria alla riproduzione stessa di ogni gruppo sociale specificamente umano, sia ripercorrendo in senso genealogico alcuni dei processi caratterizzanti della civilt\u00e0 occidentale ed estesisi a livello globale (la scrittura alfabetica, la pratica monetaria, l\u2019avvento della tecno-scienza, la rivoluzione industriale, l\u2019affermazione dello Stato-nazione, l\u2019individualismo). \u00c8 all\u2019interno di questo orizzonte che si collocano gli studi di Zhok sulla filosofia politica e dell\u2019economia, incentrati in particolar modo sui temi del liberalismo, del comunitarismo e sulla modellistica microeconomica dell\u2019\"homo oeconomicus\". L\u2019elemento caratterizzante della sua riflessione a tal proposito consiste nel non interpretare il liberalismo come una semplice dottrina politica, bens\u00ec come un autentico movimento storico inverantesi in modo trasversale in istituzioni, pratiche sociali, comportamenti individuali e nuclei ideologici, ci\u00f2 che Zhok definisce complessivamente come \u201cragione liberale\u201d. Di questo processo storico, la cui espressione sarebbe ancora pienamente \"in fieri,\" egli ha diffusamente posto in rilievo le criticit\u00e0 (financo l\u2019autocontraddittoriet\u00e0), sostenendo in particolare come esso propenda sistematicamente a produrre tendenze degenerative sotto il profilo etico, psicologico, sociale e ambientale, finendo col minare gli stessi presupposti che avevano permesso la sua affermazione."}
{"id": "8616981", "revid": "793215", "url": "https://it.wikipedia.org/wiki?curid=8616981", "title": "Giorgio Consolini (album 1978)", "text": "Giorgio Consolini \u00e8 un album del 1978 inciso da Giorgio Consolini per l'etichetta Edig, arrangiato da Ettore Ballotta.\nTracce.\nLato 1\nLato 2"}
{"id": "8616982", "revid": "64860", "url": "https://it.wikipedia.org/wiki?curid=8616982", "title": "Balestra di Avigliano", "text": ""}
{"id": "8616985", "revid": "131145", "url": "https://it.wikipedia.org/wiki?curid=8616985", "title": "Anastasija Moskalenko", "text": "Biografia.\nNel 2017 prese parte ai campionati del mondo paralimpici di Londra, dove si classific\u00f2 quarta nel getto del peso\u00a0F32 e terza nel lancio della clava\u00a0F32. L'anno successivo fu due volte medaglia d'oro ai campionati europei paralimpici di Berlino nel getto del peso e nel lancio della clava F32.\nAi campionati del mondo paralimpici di Dubai 2019 si classific\u00f2 terza nel lancio della clava\u00a0F32 e si laure\u00f2 campionessa mondiale nel getto del peso\u00a0F32, con il nuovo record dei campionati.\nNel 2021 ha conquistato la medaglia d'argento nel lancio della clava F32 ai Giochi paralimpici di Tokyo."}
{"id": "8616986", "revid": "767487", "url": "https://it.wikipedia.org/wiki?curid=8616986", "title": "Bayerischer Filmpreis", "text": "Il Bayerischer Filmpreis \u00e8 un premio cinematografico tedesco organizzato annualmente dal governo bavarese a partire dal 1979, come riconoscimento per i \"risultati eccezionali nella produzione cinematografica tedesca\".\nIl premio.\nRappresenta il premio cinematografico tedesco pi\u00f9 importante dopo il \"Deutscher Filmpreis\". La cerimonia di premiazione si svolge il terzo venerd\u00ec del mese di gennaio presso il Prinzregententheater di Monaco di Baviera, prima del 2005 e nel 2009 si \u00e8 svolta al Teatro Cuvilli\u00e9s.\nLa giuria, che ha il compito di giudicare la produzione cinematografica dell'anno precedente, \u00e8 composta da undici membri nominati dalla \"Bayerische Staatskanzlei\" (Cancelleria di Stato bavarese) per tre anni. L'ammontare complessivo dei premi in denaro \u00e8 di 300.000 euro, di cui 200.000 euro sono destinati al miglior produttore per essere utilizzati per la produzione di un nuovo lungometraggio. Oltre al premio in denaro, i vincitori in ciascuna categoria ricevono una statuetta raffigurante il personaggio della commedia dell'arte Pierrot ideata da Francesco Antonio Bustelli e prodotta nella fabbrica di porcellana di Nymphenburg.\nCategorie in concorso.\nInoltre, il Ministro presidente della Baviera pu\u00f2 assegnare un premio onorario ed \u00e8 previsto pure un premio del pubblico."}
{"id": "8616988", "revid": "114980803", "url": "https://it.wikipedia.org/wiki?curid=8616988", "title": "Chiesa di San Bernardino in Pignolo", "text": ""}
{"id": "8616989", "revid": "104458", "url": "https://it.wikipedia.org/wiki?curid=8616989", "title": "Jeremie Durand", "text": ""}
{"id": "8616991", "revid": "81195", "url": "https://it.wikipedia.org/wiki?curid=8616991", "title": "Bavarian Film Awards", "text": ""}
{"id": "8617002", "revid": "1185701", "url": "https://it.wikipedia.org/wiki?curid=8617002", "title": "J\u00e9r\u00e9mie Durand", "text": "Biografia.\nOriginario di Pringy e attivo in gare FIS dal dicembre del 2001, in Coppa Europa Durand esord\u00ec il 4 febbraio 2004 a Les Orres in discesa libera (56\u00ba) e conquist\u00f2 l'unica vittoria, nonch\u00e9 primo podio, il 24 gennaio 2008 a Sarentino in supercombinata. Nel mese seguente esord\u00ec in Coppa del Mondo, il 29 febbraio 2008 a Kvitfjell in discesa libera (56\u00ba) e il giorno dopo ottenne, nelle medesime localit\u00e0 e specialit\u00e0, il miglior piazzamento nel massimo circuito internazionale (39\u00ba). Sempre nel 2008, il 14 marzo, conquist\u00f2 l'ultimo podio in Coppa Europa, a Les Orres in discesa libera (3\u00ba). Prese per l'ultima volta il via in Coppa del Mondo il 29 dicembre 2009 a Bormio in discesa libera (46\u00ba) e si ritir\u00f2 al termine di quella stessa stagione 2009-2010; la sua ultima gara fu il supergigante dei Campionati francesi 2010, disputato il 19 marzo a Les Menuires e chiuso da Durand al 109\u00ba posto. In carriera non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSC = supercombinata"}
{"id": "8617005", "revid": "663330", "url": "https://it.wikipedia.org/wiki?curid=8617005", "title": "Jurnee Smollett-Bell", "text": ""}
{"id": "8617024", "revid": "1185701", "url": "https://it.wikipedia.org/wiki?curid=8617024", "title": "Alexandre Pittin", "text": "Biografia.\nOriginario di Chamonix e attivo in gare FIS dal novembre del 1998, Pittin esord\u00ec in Coppa Europa il 5 marzo 2002 a Tignes in discesa libera (66\u00ba) e in Coppa del Mondo il 10 febbraio 2004 a Chamonix nella medesima specialit\u00e0 (47\u00ba). Conquist\u00f2 l'unica vittoria in Coppa Europa, nonch\u00e9 unico podio, il 31 gennaio 2008 a Chamonix in discesa libera; nella stessa stagione ottenne a Kvitfjell i suoi migliori piazzamenti in Coppa del Mondo, classificandosi 31\u00ba nelle discese libere del 29 febbraio e del 1\u00ba marzo. Prese per l'ultima volta il via in Coppa del Mondo il 7 marzo 2009, ancora a Kvitfjell in discesa libera (52\u00ba), e si ritir\u00f2 all'inizio della stagione 2009-2010; la sua ultima gara fu il supergigante di Coppa Europa disputato il 10 novembre a Reiteralm e chiuso da Pittin al 63\u00ba posto. In carriera non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "8617029", "revid": "155634", "url": "https://it.wikipedia.org/wiki?curid=8617029", "title": "Massimo Penasa", "text": "Biografia.\nAttivo in gare FIS dal dicembre del 1998, Penasa in Coppa Europa esord\u00ec il 9 gennaio 2002 a Tarvisio in supergigante (67\u00ba) e conquist\u00f2 l'unico podio il 12 febbraio 2008 a Sella Nevea nella medesima specialit\u00e0 (3\u00ba), mentre in Coppa del Mondo debutt\u00f2 il 10 dicembre 2008 in Val Gardena sempre in supergigante, ottenendo quello che sarebbe rimasto il suo miglior piazzamento nel circuito (31\u00ba), e prese per l'ultima volta il via il 25 gennaio 2009 a Kitzb\u00fchel in supercombinata, senza completare la prova. Si ritir\u00f2 durante la stagione 2010-2011 e la sua ultima gara fu lo slalom gigante della XXV Universiade invernale, disputato il 4 febbraio a Erzurum e chiuso da Penasa al 30\u00ba posto; in carriera non prese parte a rassegne olimpiche o iridate."}
{"id": "8617033", "revid": "1305772", "url": "https://it.wikipedia.org/wiki?curid=8617033", "title": "Smoke Break", "text": "Smoke Break \u00e8 un singolo della cantante statunitense Carrie Underwood, pubblicato il 21 agosto 2015 come primo estratto dal quinto album in studio \"Storyteller\".\nDescrizione.\nIl brano \u00e8 stato scritto dalla stessa interprete con Chris DeStefano e Hillary Lindsey e prodotto da Jay Joyce. \u00c8 composto in chiave di Si maggiore ed ha un tempo di 160 battiti per minuto.\nAccoglienza.\n\"Smoke Break\" \u00e8 stata accolta positivamente da parte della critica specializzata. Grady Smith del \"The Guardian\" ha elogiato la scelta di Carrie Underwood di non seguire alcuna tendenza musicale con il singolo, definendola \u00abla leader della musica country\u00bb.\nVideo musicale.\nIl videoclip, diretto da Randee St. Nicholas, \u00e8 stato reso disponibile il 24 agosto 2015. Ai CMT Music Awards ha vinto nella categoria \"Video femminile dell'anno\", venendo candidato anche come \"Video dell'anno\".\nEsibizioni dal vivo.\nCarrie Underwood si \u00e8 esibita per la prima volta con \"Smoke Break\" al The Tonight Show il 10 settembre 2015. L'ha poi presentata ai CMA Awards 2015."}
{"id": "8617059", "revid": "767487", "url": "https://it.wikipedia.org/wiki?curid=8617059", "title": "Gabriel V\u00e1squez", "text": "Biografia.\nEntrato nella Compagnia di Ges\u00f9 non ancora ventenne, a soli 25 anni dopo avere tenuto cattedra di filosofia a Madrid e a Oca\u00f1a, insegn\u00f2 con plauso teologia nell'Universit\u00e0 di Alcal\u00e1. Nel 1585, non reggendo pi\u00f9 il Su\u00e1rez al clima di Roma, V\u00e1squez fu chiamato a supplirlo come professore di teologia nel Collegio Romano dove rimase fino al 1591. Tornato al Collegio di Alcal\u00e1, attese dapprima a scrivere i suoi dotti trattati teologici; quindi, essendo il Su\u00e1rez passato a Salamanca, gli succedette nell'insegnamento della teologia che continu\u00f2 sino alla morte, avvenuta il 23 settembre 1604 a Jes\u00fas del Monte.\nL'eredit\u00e0 scientifica di V\u00e1squez si ha nei 10 tomi in-folio dei \"Commentarii et Disputationes\" sulla \"Summa Theologiae\" di Tommaso d'Aquino, incominciati a uscire al pubblico ad Alcal\u00e1 nel 1598 e successivamente ristampati ad Ingolstadt, Anversa, Lione, Venezia. \u00c8 da ammirare nel V\u00e1squez il raro acume d'intelletto accoppiato con sodezza di dottrina e di erudizione vasta e profonda. Vero \u00e8 che queste medesime preclare doti portarono talora il V\u00e1squez ad escogitare e sostenere tesi ardite, non sicure, talora anche erronee, come, per addurre un solo esempio, quella contenuta nella proposizione: \"Actus contritionis vi sua\", \"sine ulla gratuita remissione\", \"expellit peccatum\".\nNella storia della teologia \u00e8 strana la fama lasciata dal V\u00e1squez per il talento che ebbe di contraddire al suo confratello e coetaneo Francisco Su\u00e1rez. Secondo spesso avviene, la leggenda non manc\u00f2 di stendere le sue propaggini su un fondo essenzialmente vero; ma i recenti critici Antonio Astrain e Raoul de Scoraille seppero ai tempi nostri sceverare gli elementi leggendar\u00ee dai veramente storici.\nBibliografia.\nPer il compiuto elenco degli scritti del V\u00e1squez, cos\u00ec per gli editi come per i pochi inediti, v. Carlos Sommervogel, \"Biblioth\u00e8que de la Compagnie de J\u00e8sus\", VIII, coll. 513-19; cfr. inoltre Hugo von Hurter, \"Nomenclator Literarius\", I, Innsbruck 1892, pp. 142-44; Antonio Astrain, \"Historia de la Compa\u00f1ia de Jes\u00fas en la Asistencia de Espa\u00f1a\", Madrid 1913, IV, pp. 68-73; Raoul de Scorraille, \"Fran\u00e7ois Suarez\", Parigi 1911, I, pp. 286, 288, 292 seg., 315 seg.; II, pp. 286 seg., 198-301, 283-314, 479-482. Per le sue virt\u00f9 religiose, v. Joseph de Jouvancy, \"Historia Societatis Iesu\", Roma 1710, parte 5\u00aa, lib. XXIV, n. xlii, p. 833."}
{"id": "8617063", "revid": "1442080", "url": "https://it.wikipedia.org/wiki?curid=8617063", "title": "Florence Kasumba", "text": "Biografia.\nFlorence Kasumba ha trascorso l'infanzia a Essen, dove ha frequentato le scuole elementari e superiori. La visione del musical \"Starlight Express\" all'et\u00e0 di 12 anni \u00e8 stata decisiva nello spingerla a voler diventare un'artista. Ha studiato alla \"Fontys Hogeschool voor de Kunsten\" di Tilburg, nei Paesi Bassi, dove si \u00e8 laureata in recitazione, canto e danza.\nKasumba pratica Tai chi, Muay thai e Kung fu, inoltre parla correntemente tedesco, inglese e olandese. Il suo registro vocale \u00e8 da mezzosoprano. Ha partecipato a svariati musical tra i quali: \"Aida\", \"Cats\", \"Chess\", \"Chicago\", \"Crazy for You\", \"Evita\", \"Mamma Mia!\", \"Jesus Christ Superstar\", \"The Lion King\" e \"West Side Story\".\n\u00c8 sposata ed \u00e8 madre di due figli.\nDoppiatrici italiane.\nNelle versioni in italiano dei suoi lavori, Florence Kasumba \u00e8 stata doppiata da:\nDa doppiatrice \u00e8 stata sostituita da:"}
{"id": "8617069", "revid": "1924342", "url": "https://it.wikipedia.org/wiki?curid=8617069", "title": "Heartbeat (Carrie Underwood)", "text": "Heartbeat \u00e8 un singolo della cantante statunitense Carrie Underwood, pubblicato il 30 novembre 2015 come secondo estratto dal quinto album in studio \"Storyteller\".\nDescrizione.\nIl brano \u00e8 stato scritto dalla stessa interprete con Ashley Gorley e Zach Crowell, e prodotto da quest'ultimo. \u00c8 composto in chiave di Re bemolle maggiore ed ha un tempo di 140 battiti per minuto. Il cantante Sam Hunt contribuisce ai cori della canzone.\nPubblicazione.\nIl brano \u00e8 stato inizialmente pubblicato in formato digitale il 9 ottobre 2015 come singolo promozionale per \"Storyteller\", per poi essere inviato alle radio country statunitensi il 30 novembre successivo come secondo singolo estratto dal disco.\nPromozione.\nCarrie Underwood si \u00e8 esibita con \"Heartbeat\" il 22 novembre 2015, in occasione degli American Music Awards, e sette giorni pi\u00f9 tardi durante la dodicesima stagione di \"The X Factor\". In seguito, l'ha presentato ai Grammy Awards 2016 insieme a Sam Hunt, con cui ha cantato anche \"Take Your Time\".\nAccoglienza.\n\"Heartbeat\" \u00e8 stata accolta positivamente da parte della critica specializzata. Will Hodge di \"Rolling Stone\" ha definito la voce di Carrie Underwood \u00abdolce\u00bb e \u00abliscia\u00bb, elogiando il coinvolgimento vocale di San Hunt, che ha ritenuto \u00abil perfetto contrappunto maschile\u00bb della cantante.\nVideo musicale.\nIl video musicale, diretto da Randee St. Nicholas, \u00e8 stato reso disponibile il 2 dicembre 2015.\nSuccesso commerciale.\nNella settimana del 26 marzo 2016 \"Heartbeat\" ha raggiunto la vetta della Country Airplay, classifica radiofonica redatta dalla rivista \"Billboard\", grazie ad un'audience pari a 45,6 milioni di ascoltatori, diventando la quattordicesima numero uno di Carrie Underwood ed espandendo cos\u00ec il suo record come donna ad averne accumulate di pi\u00f9 in assoluto."}
{"id": "8617077", "revid": "283026", "url": "https://it.wikipedia.org/wiki?curid=8617077", "title": "Kalibr (missile)", "text": "I missili Kalibr (in cirillico: \u041a\u0430\u043b\u0438\u0431\u0440, nome in codice NATO: SS-N-27 Sizzler ed SS-N-30A), noti anche come 3M-54, 3M-14 ed R91, sono una famiglia di missili cruise di fabbricazione russa lanciabili da navi di superficie e sottomarini in funzione anti-nave, anti-sommergibile e da attacco terrestre, sviluppata dal Design Bureau Novator. I missili che compongono la famiglia dei Kalibr contano sia versioni subsoniche che supersoniche le quali, se da esportazione, sono note con il nome Club nei mercati esteri.\nIl missile \u00e8 parte di un sistema modulare che, oltre a conservare nelle diverse versioni un certo numero di componenti comuni, \u00e8 compatibile con un sistema di lancio verticale universale che la Marina russa sta gradualmente adottando su tutte le sue unit\u00e0 maggiori. \u00c8 in fase di test una versione autosufficiente camuffata da container per trasporto merci, al fine di rendere pi\u00f9 difficoltosa l'individuazione del complesso.\nSviluppo.\nL'intera famiglia Kalibr \u00e8 stata sviluppata a partire dal 1985 dal Novator Experimental Design Bureau e la sua esportazione \u00e8 avvenuta a partire dal 1997. Mostrato al pubblico per la prima volta nel 1993, la NATO stabil\u00ec le sue designazioni: con SS-N-27A si sarebbe definito il missile 3M-54 a tre stadi, mentre con la designazione SS-N-27B si sarebbe riferito alla versione 3M-14 a due stadi.\nCaratteristiche.\nI missili Kalibr sono costituiti da un sistema modulare che utilizza parti in comune per ridurre i costi e semplificare la produzione. Nonostante ci\u00f2, ciascun missile differisce per dimensioni e peso a seconda dei componenti utilizzati \"(booster, doppio o triplo stadio, siluro)\" e a seconda\nAl momento (2020) i Kalibr sono disponibili in 5 versioni:\nMentre le versioni lanciabili da unit\u00e0 di superficie utilizzano un sistema di lancio verticale universale e sono equipaggiate da un booster vettoriale, quelle lanciate da sottomarino utilizzano il classico tubo lanciasiluri senza ulteriori modifiche e utilizzano un booster convenzionale.\nUna futura versione avio-lanciata in fase di test sar\u00e0 incorporata in un contenitore e sganciata da questo al momento del lancio.\nC'\u00e8 disaccordo riguardo alle distanze massime dichiarate, per quanto riguarda le versioni da attacco terrestre: il Dipartimento della Difesa degli Stati Uniti stimava la portata di queste versioni nell'ordine dei 1.400\u00a0km, mentre il ministro della Difesa russo Sergej \u0160ojgu ha affermato che la gittata fosse di circa 1.500\u00a0km. A seguito dei risultati ottenuti nell'ottobre 2015 dal primo impiego operativo dei Kalibr, il Ministero della Difesa russo ha corretto la gittata a 2.000\u00a0km mentre un rapporto dell'Office of Naval Intelligence del dicembre 2015 ha teorizzato una gittata compresa fra i 1.500 e i 2.500\u00a0km. Le discrepanze possono ricondursi sia a tentativi propagandistici promossi da entrambe le parti oppure potrebbero essere associati al tipo di testata montata sul missile: pi\u00f9 lunghe per i missili con testata termonucleare, pi\u00f9 breve per i missili con testata convenzionale.\nAlcuni missili della famiglia Kalibr, infine, sono in grado di raggiungere velocit\u00e0 supersoniche in prossimit\u00e0 del bersaglio, dopo un volo di avvicinamento effettuato in modalit\u00e0 subsonica. Al contrario del Tomahawk statunitense e di altri missili cruise anti-nave, sono in grado di eseguire manovre difensive ad alta velocit\u00e0.\nUso in combattimento.\n2015.\nIl battesimo del fuoco per i missili Kalibr \u00e8 avvenuto nella notte del 7 ottobre 2015, quando unit\u00e0 della Flottiglia del Caspio hanno lanciato 26 missili da crociera del sistema Kalibr-NK 3M14T contro 11 obiettivi appartenenti all'ISIS e a gruppi ad essa affini dislocati in Siria, dando avvio all'intervento russo nella guerra civile siriana. In particolare, una fregata classe Gepard e tre corvette classe Bujan-M, dopo aver acquisito i bersagli distanti 1.500\u00a0km, hanno lanciato i Kalibr che, sorvolando lo spazio aereo iraniano ed iracheno, hanno colpito obiettivi nelle province di Raqqa, Aleppo ed Idlib. Alcuni lanci ed impatti sono stati documentati in video.\nFunzionari del Dipartimento della Difesa statunitense hanno affermato che quattro dei missili lanciati si sono schiantati in Iran mentre i governi russo ed iraniano hanno negato un qualsiasi incidente missilistico occorso durante le operazioni in rapporti ufficiali. Nessun commento \u00e8 seguito da parte americana.\nIl 20 novembre 2015, sempre dal Mar Caspio, sono stati lanciati 18 missili da crociera 3M14T su obiettivi dislocati in territorio siriano. Il 9 dicembre seguente un sottomarino classe Kilo 636.3, il B-237 \"Rostov-on-Don\", ha lanciato una salva di missili da crociera 3M14K Kalibr-PL contro posizioni terroristiche in Siria dal Mar Mediterraneo.\n2016.\nIl 19 agosto 2016, corvette appartenenti alla classe Bujan schierate nel Mediterraneo orientale, la \"Zel\u00ebnyj Dol\" e la \"Serpuchov,\" hanno lanciato 3 missili da crociera Kalibr-NK ed hanno colpito obiettivi appartenenti ad al-Nusra nella provincia di Aleppo. Il 20 settembre, i media hanno riferito che delle navi da guerra russe hanno lanciato 3 missili Kalibr-NK su Aleppo, contro obiettivi in prossimit\u00e0 del monte Simeone. Il 15 novembre la fregata \"Admiral Grigorovi\u010d\" ha lanciato almeno 3 missili da crociera contro obiettivi nelle province siriane di Idlib ed Homs.\n2017.\nIl 31 maggio 2017 la fregata russa \"Admiral Essen\" e il sottomarino \"Krasnodar\" hanno lanciato 4 missili contro obiettivi ad est di Palmira. Il 23 giugno le fregate \"Admiral Grigorovi\u010d\" e \"Admiral Essen\" ed il sottomarino \"Krasnodar\" hanno lanciato 6 missili Kalibr contro obiettivi del deposito di armi Daesh in Hama. Il 5 settembre la fregata \"Admiral Essen\" ha lanciato alcuni missili Kalibr su obiettivi Daesh, tra cui posti comando, un centro di comunicazioni, una struttura per la riparazione di veicoli corazzati e depositi di armi e munizioni, come parte di un'operazione per liberare Deir ez-Zor dall'assedio jihadista. Il 14 settembre successivo i sottomarini russi \"Velikij Novgorod\" e \"Kolpino\" hanno lanciato 7 missili Kalibr su obiettivi Daesh nel sud-est di Deir ez-Zor seguiti, il 22 settembre, da 3 missili Kalibr lanciati dal sottomarino \"Velikij Novgorod\" e diretti verso la provincia di Idlib. L'attacco missilistico ha distrutto centri di comando, basi di addestramento e veicoli blindati.\nIl 5 ottobre 2017 i sottomarini russi \"Velikij Novgorod\" e \"Kolpino\" hanno lanciato 10 missili Kalibr seguiti da altri 3 lanci il 31 ottobre 2017. Gli attacchi erano a supporto dell'avanzata delle truppe siriane nella provincia di Deir-ez-Zor.\nIl 3 novembre 2017 il sottomarino \"Kolpino\" ha lanciato 6 missili Kalibr da posizione sommersa. I missili hanno colpito roccaforti dei terroristi, depositi di armi e munizioni, concentrazioni di militanti e importanti centri di comando vicino ad Abu Kamal e Deir-ez-Zor.\n2018.\nIl 3 febbraio 2018 fregate e sottomarini russi attivi nel Mar Mediterraneo, hanno lanciato diversi missili Kalibr contro le posizioni dei ribelli nella provincia di Idlib, in Siria, in prossimit\u00e0 del luogo in cui venne abbattuto il Sukhoi Su-25 del maggiore Roman Filipov.\nVarianti.\nMercato domestico.\nKalibr-PL \"(versione da esportazione: Club-S)\"\n\"3M-54K:\" variante supersonica anti-nave lanciata da sottomarino. Lunghezza 8,22 m, testata pari a 200\u00a0kg. La sua portata \u00e8 di 440\u2013660\u00a0km. Missile di tipo \"sea-skimmer\" mantiene un'altitudine prima dell'impatto di soli 4,6 metri e raggiunge una velocit\u00e0 terminale pari a Mach 2.9.\n\"3M-14K:\" variante subsonica da attacco terrestre con guida inerziale lanciata da sottomarino. Lunghezza di 6,2 m ed una testata da 450\u00a0kg. La sua portata \u00e8 di 2.500\u00a0km. La velocit\u00e0 terminale \u00e8 pari a Mach 0.8.\n\"91R1:\" variante anti-som lanciata da sottomarino. Incorpora un siluro leggero con testata da 76\u00a0kg.\nKalibr-NK \"(versione da esportazione: Club-N)\"\n\"3M-54T:\" variante anti-nave supersonica lanciata da navi di superficie tramite VLS. Lunghezza 8,9 m. Testata e prestazioni uguali a quelle del 3M-54K.\n\"3M-14T:\" variante subsonica da attacco terrestre con guida inerziale lanciata da unit\u00e0 di superficie dotata di VLS. Lungo 8,9 m, prestazioni e testata sono le stesse della versione 3M14K.\n\"91RT2:\" variante anti-som lanciata da navi di superficie tramite VLS. Incorpora un siluro leggero con testata da 76\u00a0kg.\nKalibr-K \"(versione da esportazione: Club-K)\"\nVersione del sistema missilistico Kalibr collocato in un container da trasporto marittimo standard. Il container pu\u00f2 essere montato su semplici pattugliatori, navi cargo, vagoni ferroviari ed autoarticolati.\nKalibr-M\nNuova versione in fase di sviluppo, con portata estesa a 4.500\u00a0km.\nEsportazione.\n\"Le versioni dedicate al mercato estero sono solitamente depotenziate nella gittata e/o velocit\u00e0 rispetto a quelle adottate dalla marina russa.\"\n\"3M-54E:\" \u00e8 la variante anti-nave lanciata da sottomarini. Versione depotenziata del 3M-54 con gittata ridotta.\n\"3M-54E1:\" variante subsonica anti-nave lanciata da sottomarino. Gittata 300\u00a0km.\n\"3M-14E\": variante da attacco terrestre a guida inerziale; viene lanciato da un sottomarino. Gittata ridotta rispetto al suo omologo per il mercato russo.\n\"91RE1:\" variante anti-som lanciata da sottomarino, include un siluro leggero con testata da 76\u00a0kg. Simile al sistema ASROC/SUBROC. Segue un percorso balistico in superficie, con una velocit\u00e0 di Mach 2.5.\nClub-N\n\"3M-54TE:\" variante supersonica anti-nave lanciata da unit\u00e0 di superficie dotate di VLS. Omologo del 3M-54E ma depotenziato rispetto al 3M-54. Mach 2.9. Sea-Skimmer. Gittata 220\u00a0km.\n\"3M-54TE1:\" variante subsonica anti-nave lanciata da unit\u00e0 di superficie dotate di VLS. Sea-skimmer. suo peso della testata e altre prestazioni sono le stesse del 3M-54E1.\n\"3M-14TE:\" variante subsonica da attacco terrestre lanciata da unit\u00e0 di superficie dotate di VLS, il suo peso della testata e altre prestazioni sono le stesse del 3M-14E.\n\"91RTE2:\" variante supersonica anti-som lanciata da unit\u00e0 di superficie dotate di VLS. Gittata 40\u00a0km, velocit\u00e0 ridotta a Mach 2 rispetto al suo omologo per il mercato russo.\n3M-54AE: variante supersonica anti-nave avio-lanciata. Mostrata vicino a un Sukhoi Su-35 al MAKS-2007. Probabile adozione da parte della marina russa nell'arsenale dei propri Tu-142.\n3M-54AE1: variante subsonica anti-nave avio-lanciata.\n3M-14AE: variante subsonica da attacco terrestre avio-lanciata. Mostrata vicino ad un Mig-35 al MAKS-2007.\nClub-T\nMissili pensati per sistemi missilistici da difesa costiera. I Club-T riuniscono il missile anti-nave (3M-54E2) ed il missile da attacco terrestre (3M-14E1). Si presume che il lanciatore venga integrato nel sistema Bastion.\nCon questa designazione si fa riferimento all'intero sistema missilistico Kalibr con lanciatore, sensori e posto comando collocati in un container da trasporto marittimo standard. Progettato per neutralizzare bersagli di superficie e terrestri, il sistema missilistico, camuffato da container per il trasporto merci, pu\u00f2 essere montato su semplici pattugliatori, navi cargo, vagoni ferroviari ed autoarticolati. Presentato per la prima volta al MAKS-2011.\nPiattaforme.\nSegue un riassunto delle piattaforme da cui i missili Kalibr vengono impiegati al 2020:"}
{"id": "8617090", "revid": "116443914", "url": "https://it.wikipedia.org/wiki?curid=8617090", "title": "Museo nazionale bielorusso della storia della Grande guerra patriottica", "text": "Il Museo nazionale bielorusso della storia della Grande guerra patriottica ( e ) \u00e8 un museo statale di Minsk, capitale della Bielorussia. \u00c8 uno dei pi\u00f9 grandi musei di guerra del mondo: riunisce una vasta collezione di oggetti, uniformi, armi, fotografie e documenti risalenti alla seconda guerra mondiale. Queste testimonianze rievocano la lotta dell'Armata Rossa e dei bielorussi contro i nazisti e ricordano al visitatore che la Bielorussia fu uno dei luoghi pi\u00f9 colpiti dalla guerra. \u00c8 tutt'ora l'ultimo edificio al mondo in cui sventola ancora la Bandiera dell'Unione Sovietica\nStoria.\nIl \"Comitato Centrale del Partito Comunista Bielorusso\" decise nel 1942 di istituire una commissione per raccogliere testimonianze dell'eroismo bielorusso contro i nazisti. Ben presto si form\u00f2 una ricca collezione, composta da armi artigianali, giornali della Resistenza, fotografie, cimeli ed effetti personali dei soldati. Il comitato raccolse anche opere d'arte realizzate da artisti arruolati, che immortalarono l'orrore della guerra nel loro tempo libero. \nQuesti oggetti furono esposti per la prima volta a Mosca nel novembre 1942, poi furono inviati a Minsk alla fine della guerra, quando la citt\u00e0 non era altro che un campo di rovine. Questa collezione fu quindi l'unica nell'Unione Sovietica dedicata alla seconda guerra mondiale . \nNel 1966, le collezioni furono collocate nella sede del museo, situato nel cuore di Minsk, in viale dell'Indipendenza. \nNel 2014, il museo si \u00e8 trasferito in un nuovo edificio situato in viale dei Vincitori. \nNuova costruzione.\nIl nuovo edificio e il suo obelisco, dedicati a \"Minsk - citt\u00e0 degli eroi\", \u00e8 un insieme architettonico unico. La facciata principale del museo rappresenta i raggi simbolici dei fuochi d'artificio della Vittoria. Su ogni trave sono incisi rilievi che rappresentano episodi della guerra. \nArchitettonicamente, il museo \u00e8 composto da quattro sottosezioni, una per ogni anno di guerra. Sono uniti dalla galleria \"La strada della guerra\". \nIl museo dispone di dieci sale espositive oltre alla Sala della Vittoria, situata sotto la grande cupola di vetro. \nL'area totale \u00e8 di 15\u00a0000, mentre l'area espositiva \u00e8 di 3\u00a0600. \nLa collezione del museo contiene circa 143\u00a0000 reperti. \nLe dieci sale espositive seguono l'ordine cronologico delle vicende storiche (dal periodo prebellico alla liberazione del paese). La Sala della Vittoria \u00e8 un memoriale in cui sono immortalati i nomi degli Eroi dell'Unione Sovietica e sono elencate le formazioni militari che hanno ricevuto decorazioni per la liberazione della Bielorussia."}
{"id": "8617104", "revid": "2033069", "url": "https://it.wikipedia.org/wiki?curid=8617104", "title": "Ok keub hak ab ruk khun samee", "text": " \nOk keub hak ab ruk khun samee (; conosciuta comunemente come My Husband in Law) \u00e8 una serie televisiva thailandese trasmessa su Channel 3 nel 2020.\nTrama.\nMuey \u00e8 una giovane ragazza che ama il figlio dell'amica di sua madre. Sebbene Muey lo ami, Thian non sembra mai amare Muey, invece la prende sempre in giro, la prende in giro e talvolta la prende in giro. Muey non si \u00e8 mai arrabbiata n\u00e9 ha mai risposto a Thian quando \u00e8 diventata prepotente. Un giorno Thian fu costretto a sposare Muey solo per sbarazzarsi della moglie di un uomo potente. Dato che Thian non ha mai amato Muey come suo compagno di vita, non era d'accordo con il matrimonio."}
{"id": "8617125", "revid": "287204", "url": "https://it.wikipedia.org/wiki?curid=8617125", "title": "Chiesa di San Michele Arcangelo (Olevano di Lomellina)", "text": "La chiesa di San Michele Arcangelo \u00e8 la parrocchiale di Olevano di Lomellina, in provincia di Pavia e diocesi di Vigevano; fa parte del vicariato di Mortara e Cassolnovo.\nStoria.\nLa primitiva chiesa di Olevano potrebbe essere sorta in un periodo compreso tra il VI e il VIII secolo, in epoca longobarda, vista la dedicazione a san Michele Arcangelo, che era molto caro proprio ai Longobardi; tuttavia, la prima citazione che ne certifica la presenza risale appena al 1259.\nSe nelle \"Rationes decimarum\" del 1322-1323 la chiesa di San Michele Arcangelo non compare e al suo posto \u00e8 menzionata una chiesa intitolata a San Salvatore, negli atti relativi alla visita del 1460 di monsignor de Fossulanis la chiesa di San Michele Arcangelo \u00e8 attestata come parrocchiale.\nAnche nella visita pastorale di Ippolito de' Rossi del maggio 1565 la chiesa di San Michele risulta essere in abbandono: viene descritta come fuori dal paese in direzione di Mortara, con un proprio sacerdote che vi celebrava le funzioni solo \"qualche volta per divozione\". La cura delle anime era tenuta dal cappellano della chiesa di San Salvatore, Franciscus de Reiis de Parona, che teneva anche il libro dei battesimi: il sacerdote fu invitato, pena dieci scudi, a recarsi a Pavia per essere abilitato al governo spirituale. \nFu forse dopo questa visita pastorale che si ristabil\u00ec la cura d'anime in San Michele: i primi documenti dell'archivio risalgono infatti alla fine del '500 e i registri dei battesimi al 1644. La parrocchia di Olevano era sottoposta al vicario foraneo della Pieve di Velezzo fino al XVI sec e quindi a quello di San Michele di Sant'Angelo.Nel XVII secolo i borghi di Rivalta e di Meleniano entrarono a far parte della parrocchia olevanese. \nNel 1733 venne posta la prima pietra dell'attuale parrocchiale; il nuovo edificio, progettato dall'architetto Lorenzo Cassani, fu portato a compimento nel 1744.Il campanile venne eretto nel 1749\nNel 1817, a seguito dell'emissione da parte di papa Pio VII della bolla \"Beati Petri apostoli principis\", datata 17 agosto e del breve \"Cum per nostras litteras\" del 26 settembre successivo, la chiesa pass\u00f2 dalla diocesi di Pavia a quella di Vigevano.\nDalla relazione della visita pastorale 1845 del vescovo di Vigevano Pio Vincenzo Forzani s'apprende che i fedeli erano 1250 e che la chiesa parrocchiale di San Michele Arcangelo aveva come filiali le cappelle del Santissimo Salvatore, di Santa Maria della Rosa e di San Rocco, nella quale aveva sede l'omonima confraternita.\nNel 1940 la chiesa venne assegnata al vicariato di Zeme, come stabilito dal decreto emesso dal vescovo Giovanni Bargiggia, mentre il 6 gennaio 1971 entr\u00f2 a far parte del zona pastorale nord ovest, per poi essere aggregata a decorrere dal 1\u00ba gennaio 1972 al vicariato di Mortara.\nNel 2012 il tetto fu oggetto di un intervento di restauro e di consolidamento.\nDescrizione.\nLa facciata della chiesa \u00e8 scandita da delle lesene che sorreggono il timpano ed \u00e8 caratterizzata da una finestra di forma ellittica che si apre sopra il portale.\nL'interno, ad un'unica navata, \u00e8 a pianta poligonale, con una forma ad ellissi con quattro rettangoli posti in corrispondenza all'ingresso e ai tre altari.Opere di pregio qui conservate sono gli affreschi dipinti tra il 1897 e il 1904 e raffiguranti la \"Lotta di San Michele contro le forze maligne\", eseguito da Luigi Morgari, e la \"Cena del Signore\", realizzato da Vincenzo Boniforti, l'altare maggiore in marmo, l'altare laterale della Beata Vergine del Rosario, sul quale \u00e8 posta la statua in legno avente come soggetto la \"Madonna\" ed intagliata nel 1741 da Michele Tiraboschi, e le pale ritraenti i \"santi Agata, Antonio, Lucia, Apollonia, Ponzio e Margherita\", dipinte da Carlo Antonio Bianchi nel Settecento."}
{"id": "8617131", "revid": "124522039", "url": "https://it.wikipedia.org/wiki?curid=8617131", "title": "Ana Jim\u00e9nez P\u00e9rez", "text": "Biografia.\nIn seguito a una nascita prematura, ha avuto problemi agli occhi a causa delle terapie praticate. Nativa di Santa Clara, si \u00e8 ben presto inserita nelle tradizioni sportive della citt\u00e0. Ha debuttato nel 1995 ai Giochi parapanamericani, in vista di una partecipazione alle Paralimpiadi di Atlanta, ma non ha potuto essere parte di questo evento, poich\u00e9 non ci sono state gare di velocit\u00e0 e salto per la categoria T/F12, ossia degli ipovedenti meno svantaggiati.\nLo stesso \u00e8 avvenuto in occasione delle Paralimpiadi di Sydney; la categoria, divenuta nel frattempo T/F13, ha gareggiato nel 2000 solo in ambito maschile. Nel 2004, ad Atene, Ana Jim\u00e9nez P\u00e9rez ha finalmente potuto competere, conquistando una medaglia di bronzo nei 100 metri piani e una d'oro nel salto in lungo."}
{"id": "8617135", "revid": "599013", "url": "https://it.wikipedia.org/wiki?curid=8617135", "title": "Zden\u011bk Kol\u00e1\u0159", "text": "Ha ottenuto i suoi migliori risultati in doppio, specialit\u00e0 nella quale ha vinto diversi titoli Challenger a partire dal 2017, mentre in singolare ha vinto i suoi primi tre titoli Challenger nel 2021. I suoi migliori ranking ATP sono stati il 114\u00ba posto in doppio nell'agosto 2021 e il 136\u00ba in singolare nel novembre successivo. Nel 2020 ha esordito in doppio nella squadra ceca di Coppa Davis.\nCarriera.\nJuniores.\nTra il 2013 e il 2014 disputa alcuni tornei nell'ITF Junior Circuit e ne vince solo uno in singolare di Grade 1 nel gennaio 2014. Nel luglio successivo raggiunge il 67\u00ba posto della graduatoria mondiale di categoria.\n2013-2016, inizi tra i professionisti e primi titoli ITF.\nNel dicembre 2013 fa la sua prima apparizione tra i professionisti in un torneo ceco del circuito ITF, l'anno dopo gioca alcuni altri tornei e in giugno vince il suo primo incontro nel circuito Challenger al torneo di doppio di Prostejov. Inizia a giocare con continuit\u00e0 nel circuito ITF nel 2015 e in ottobre alza il suo primo trofeo da professionista vincendo in doppio al torneo ITF Croatia F18. Nel marzo 2016 conquista il primo titolo in singolare battendo Yannick Maden nella finale del Croatia F2. Nell'arco della stagione vince un altro torneo ITF in singolare e uno in doppio, mentre a maggio disputa a Ostrava la prima finale Challenger e viene sconfitto da Constant Lestienne. In luglio sconfigge nel Challenger di Praga il n\u00ba 112 del ranking ATP Nikoloz Basilashvili e viene eliminato in semifinale da Santiago Giraldo. Tra giugno e novembre perde tre finali Challenger di doppio a Praga, Cordenons e Andria\n2017-2018, primi titoli Challenger in doppio.\nNel gennaio 2017 fa la sua prima esperienza nel circuito maggiore e viene eliminato al primo incontro di qualificazione degli Australian Open. Nel periodo successivo vince tre titoli ITF in doppio e a maggio conquista il primo titolo Challenger a Samarcanda nel torneo di doppio in coppia con Laurynas Grigelis. Vince altri due Challenger di doppio in agosto a Liberec e a Cordenons e si porta alla 138\u00aa posizione nel ranking di specialit\u00e0. All'inizio del 2018 perde due finali Challenger e in quel periodo abbandona i torni ITF dopo averne vinti quattro in singolare e cinque in doppio. A maggio sfiora la qualificazione al tabellone principale di un torneo del Grande Slam al Roland Garros, eliminato nell'incontro decisivo da Rog\u00e9rio Dutra da Silva. In luglio supera per la prima volta le qualificazioni in singolare di un torneo ATP a B\u00e5stad e all'esordio nel tabellone principale viene sconfitto dal campione uscente David Ferrer. Altri discreti risultati nei Challenger lo portano in agosto al 208\u00ba posto della classifica di singolare, suo nuovo best ranking. In ottobre vince il torneo di doppio all'Almaty Challenger.\n2019-2020, cinque titoli Challenger in doppio e debutto in Coppa Davis.\nNel 2019 e nel 2020 continua a raccogliere successi in doppio vincendo cinque delle otto finali disputate nei tornei Challenger. In singolare non va oltre le due semifinali Challenger del 2019 e si mette per\u00f2 in luce in quella giocata in novembre a Bratislava con la sua prima vittoria su un top 100 del ranking, il n\u00ba 89 Kamil Majchrzak; si ripete nei quarti di finale eliminando il n\u00ba 99 Lloyd Harris e perde in semifinale contro Damir Dzumhur. Nel marzo 2020 esordisce in Coppa Davis in occasione della sfida vinta 3-1 contro la Slovacchia valida per le qualificazioni alla fase finale, viene schierato in doppio con Jon\u00e1\u0161 Forejtek e vengono sconfitti da Filip Polasek / Igor Zelenay.\n2021, primi titoli Challenger in singolare.\nNel febbraio 2021 raggiunge la finale in doppio in entrambi i Challenger 80 di Potchefstroom, vincendo la prima; con questi risultati migliora il proprio best ranking salendo al 124\u00ba posto. In aprile conquista il primo titolo Challenger in singolare sconfiggendo Gast\u00e3o Elias nella finale di Oeiras. Continua a salire in classifica in entrambe le specialit\u00e0; in singolare vince altri Challenger in luglio a Ia\u0219i e in settembre al Challenger 125 di Stettino, portandosi in ottobre al 141\u00ba posto, mentre in doppio raggiunge tre finali nel giro di due mesi, perde quella di Prost\u011bjov e si aggiudica i titoli a Pozna\u0144 e a San Marino, salendo in agosto al nuovo best ranking in 114\u00aa posizione. A fine stagione vince il torneo di doppio al Challenger di Bergamo.\n2022.\nAll'esordio stagionale del 2022 vince il titolo di doppio a Traralgon\nStatistiche.\n\"Aggiornate al 10 gennaio 2022.\""}
{"id": "8617145", "revid": "1684799", "url": "https://it.wikipedia.org/wiki?curid=8617145", "title": "Zdenek Kolar", "text": ""}
{"id": "8617149", "revid": "36426", "url": "https://it.wikipedia.org/wiki?curid=8617149", "title": "Storie sulla Genesi", "text": ""}
{"id": "8617151", "revid": "2084998", "url": "https://it.wikipedia.org/wiki?curid=8617151", "title": "Campionato italiano di calcio da tavolo 2018", "text": "Il quarantaquattresimo campionato italiano di calcio da tavolo venne organizzato dalla F.I.S.C.T. a San Benedetto del Tronto nel 2018.\nSono stati assegnati 6 titoli:"}
{"id": "8617152", "revid": "305330", "url": "https://it.wikipedia.org/wiki?curid=8617152", "title": "Bacino della Turingia", "text": "Il bacino della Turingia (in tedesco \"Th\u00fcringer Becken\") \u00e8 una depressione nella parte centrale e nord-occidentale della Turingia in Germania, attraversata da diversi fiumi, il pi\u00f9 lungo dei quali \u00e8 l'Unstrut. Si estende per circa 60 km. da nord a sud e circa 120 km. da est a ovest. La sua altezza varia da circa 150 a 250 metri sul livello del mare.\nDescrizione.\nIl bacino \u00e8 circondato da un'ampia cintura esterna di creste calcaree (\"Muschelkalk\") (compresi i monti \"Hainich, D\u00fcn, Hainleite, Hohe Schrecke, Schm\u00fccke e Finne\"), a sud-ovest dalla Selva di Turingia e a sud-est da terrazze nettamente divise (l\"'Ilm-altopiani della Saale\", \"Ohrdruf Muschelkalk\" e altopiano di arenaria \"Saale-Elster Bunter\"). Il bacino della Turingia appartiene al periodo triassico, durante il quale furono depositati i letti orizzontali di arenaria di \"Bunter\", \"Muschelkalk\" e \"Keuper\". Sotto questi si trovano gli strati di sale e gesso del calcare magnesiaco (\"Zechstein\"). In epoca cenozoica le creste circostanti vennero sollevate, mentre il bacino della Turingia sprofond\u00f2 formando una depressione a forma di piattino. \nL'elevazione del bacino della Turingia discende da sud e da ovest verso est. Mentre alcune delle creste marginali hanno il carattere di basse catene montuose, al suo interno non ci sono altopiani veramente degni di nota, a parte l\"'Ettersberg\" e il \"Fahnerscher H\u00f6he\". \nIl bacino della Turingia \u00e8 dominato dall'agricoltura. Insieme alle B\u00f6rde di Magdeburgo e alla bacino lipsiano \u00e8 una delle terre coltivabili pi\u00f9 ricche della Germania. Fu colonizzato nell'VIII e IX secolo, il che rende la maggior parte dei villaggi e delle citt\u00e0 del bacino ben pi\u00f9 che millenari. Come risultato della fertile campagna, vennero presto fondate grandi citt\u00e0 nel suo perimetro (Erfurt e la libera citt\u00e0 imperiale di M\u00fchlhausen). \nAltre citt\u00e0 nel bacino della Turingia sono (anno di fondazione e anno di raggiungimento dello status di citt\u00e0 tra parentesi): \nGran parte del bacino nell'ex Landgraviato della Turingia fu detenuto dalla Casa di Wettin dal 1264 e, dopo il Trattato di Lipsia del 1485, form\u00f2 il Circolo della Turingia dell'elettorato sassone. Le aree pi\u00f9 piccole appartenevano ai ducati ernestini Wettin e alla contea di Schwarzburg; la citt\u00e0 di Erfurt era un possedimento degli arcivescovi di Magonza. Dopo quanto stabilito dal Congresso di Vienna, del 1815, le terre dell'Albertina e di Magonza passarono al Regno di Prussia, mentre le aree pi\u00f9 piccole sul bordo settentrionale e meridionale formarono gli stati della Turingia."}
{"id": "8617155", "revid": "661526", "url": "https://it.wikipedia.org/wiki?curid=8617155", "title": "Moshing", "text": ""}
{"id": "8617157", "revid": "2003472", "url": "https://it.wikipedia.org/wiki?curid=8617157", "title": "Campionato italiano di calcio da tavolo 2019", "text": "Il quarantacinquesimo campionato italiano di calcio da tavolo venne organizzato dalla F.I.S.C.T. a San Benedetto del Tronto nel 2019.\nSono stati assegnati 6 titoli:"}
{"id": "8617158", "revid": "71155", "url": "https://it.wikipedia.org/wiki?curid=8617158", "title": "Pietro Buffone", "text": "Funzionario INAM ed esponente della Democrazia Cristiana, \u00e8 stato deputato per cinque legislature e sottosegretario alla Difesa nei governi Andreotti II e Rumor IV. Fu pi\u00f9 volte sindaco del comune di Rogliano e consigliere comunale a Cosenza."}
{"id": "8617159", "revid": "661526", "url": "https://it.wikipedia.org/wiki?curid=8617159", "title": "Moda degli anni Duemila", "text": ""}
{"id": "8617160", "revid": "2003472", "url": "https://it.wikipedia.org/wiki?curid=8617160", "title": "Campionato italiano a squadre di calcio da tavolo 2003", "text": "Il Campionato italiano a squadre di calcio da tavolo del 2003 si \u00e8 svolto a Napoli, il girone di andata, e a Castiglion del Lago, il girone di ritorno."}
{"id": "8617164", "revid": "2003472", "url": "https://it.wikipedia.org/wiki?curid=8617164", "title": "Campionato italiano a squadre di calcio da tavolo 2004", "text": "Il Campionato italiano a squadre di calcio da tavolo del 2004 si \u00e8 svolto a Reggio Emilia, il girone di andata, e a Pisa, il girone di ritorno."}
{"id": "8617176", "revid": "287204", "url": "https://it.wikipedia.org/wiki?curid=8617176", "title": "Sull'amore (Plutarco)", "text": "Sull'amore (o Amatorius) \u00e8 un'opera di Plutarco in forma dialogica.\nStruttura.\nIl dialogo \u00e8 raccontato dal figlio di Plutarco, Autobulo, che narra come abbia portato la sua giovane moglie alla festa di Eros a Tespie per offrire preghiere e sacrifici al dio affinch\u00e9 ricomponga il dissidio tra le famiglie dei due giovani. \nIl dialogo vero e proprio, per\u00f2, si tiene nel tempio delle Muse sul vicino Elicona, dove Plutarco stesso e i suoi amici si sono ritirati per maggior tranquillit\u00e0, visto che la festa \u00e8 stata turbata dal fatto che il giovane \"eromenos\" tespiese Baccone si \u00e8 innamorato della giovane vedova Ismenodora e i due si sono rivolti, appunto, a Plutarco per avere consigli su come procedere.\nA met\u00e0 della discussione si apprender\u00e0 che Ismenodora ha \"rapito\" un consenziente Baccone per fuggire insieme (Baccone \u00e8 minorenne) e sposarlo. \nAnalisi critica.\nPlutarco presenta un'immagine idealizzata del dio Eros che, tuttavia, implica che il suo grande potere sull'uomo e il suo primato su ogni aspetto della vita creano le premesse per una collisione tra il pubblico e il privato. Nonostante l'ispirazione platonica, l'autore valuta negativamente l'amore omosessuale (difeso da Pisia), a scapito delle relazioni matrimoniali, presentate come la forma ideale d'amore e, in effetti, prende le distanze dalle tre scuole filosofiche che si sono espresse sull\u2019amore (epicurei, platonici e stoici), in modo particolare dall\u2019opinione di Zeusippo che \u201cassimila l\u2019amore all\u2019istinto che conduce l\u2019anima al degrado\u201d. \nNell\u2019amore ad Afrodite, che costituisce la componente fisica, deve unirsi Eros, la componente spirituale ed affettiva che proietta gli individui interessati da questo sentimento nell\u2019orizzonte di un progetto che non \u00e8 solo di coppia, ma si realizza completamente nello spazio civico. Al contrario il soddisfacimento di un capriccio prodotto dalla pulsione erotica tra due individui dello stesso sesso finisce per appiattirli entrambi sul momento dell\u2019incontro fisico che, privo di \u03c0\u03b5\u03b9\u03b8\u03ce e \u03c7\u03ac\u03c1\u03b9\u03c2, risulta al contrario frutto di violenza, sfrenato e sfrontato."}
{"id": "8617178", "revid": "84184", "url": "https://it.wikipedia.org/wiki?curid=8617178", "title": "Hatcher", "text": ""}
{"id": "8617180", "revid": "661526", "url": "https://it.wikipedia.org/wiki?curid=8617180", "title": "Battafoco", "text": ""}
{"id": "8617181", "revid": "661526", "url": "https://it.wikipedia.org/wiki?curid=8617181", "title": "Vurra vurra", "text": ""}
{"id": "8617183", "revid": "767487", "url": "https://it.wikipedia.org/wiki?curid=8617183", "title": "Suoyi, wo he hei fen jiehunle", "text": "Suoyi, wo he hei fen jiehunle (), noto anche con i titoli internazionali So I Married an Anti-fan e No One's Life Is Easy, \u00e8 un film del 2016 scritto e diretto da Kim Jae-young.\nTrama.\nHoo-joon, attore coreano residente in Cina, incontra una celebre attrice in un locale notturno; la giornalista Fang Miao-miao cerca di fotografarlo, ma l'azione in seguito le si ritorce contro, tanto da finire licenziata. La giovane decide allora di diventare la pi\u00f9 grande detrattrice e oppositrice dell'uomo, tanto da diventare rapidamente celebre nella rete; quando tuttavia entrambi si ritrovano a corto di denaro, e praticamente costretti a partecipare insieme al medesimo reality show, scoprono che alla base di tutto erano presenti alcuni fraintendimenti.\nDistribuzione.\nIn Cina, la pellicola ha avuto una distribuzione a livello nazionale a cura della Polybona Films, a partire dal 30 giugno 2016."}
{"id": "8617184", "revid": "1346043", "url": "https://it.wikipedia.org/wiki?curid=8617184", "title": "So I Married an Anti-fan", "text": ""}
{"id": "8617185", "revid": "1346043", "url": "https://it.wikipedia.org/wiki?curid=8617185", "title": "No One's Life Is Easy", "text": ""}
{"id": "8617186", "revid": "1714743", "url": "https://it.wikipedia.org/wiki?curid=8617186", "title": "Fritz di Brandeburgo", "text": "Biografia.\nEra figlio naturale di Giovanni l'Alchimista. I suoi nonni paterni erano Federico I e di Elisabetta di Baviera-Landshut. \nSi stabil\u00ec presso la corte dei Gonzaga di Mantova della sorellastra Barbara, moglie del marchese Ludovico III Gonzaga. \nDiscendenza.\nFritz ebbe due figlie:"}
{"id": "8617189", "revid": "661526", "url": "https://it.wikipedia.org/wiki?curid=8617189", "title": "Jap-Jazz", "text": ""}
{"id": "8617193", "revid": "1354930", "url": "https://it.wikipedia.org/wiki?curid=8617193", "title": "Sassari-Cagliari 1978", "text": "La Sassari-Cagliari 1978, ventottesima edizione della corsa, si svolse il 2 marzo 1978 su un percorso di 216\u00a0km. La vittoria fu appannaggio del belga Roger De Vlaeminck, che complet\u00f2 il percorso in 5h25'00\", precedendo gli italiani Giuseppe Martinelli e Franco Bitossi."}
{"id": "8617196", "revid": "1346043", "url": "https://it.wikipedia.org/wiki?curid=8617196", "title": "Renai gikyoku", "text": ""}
{"id": "8617200", "revid": "1543377", "url": "https://it.wikipedia.org/wiki?curid=8617200", "title": "Seminterrato della Casa Bianca", "text": "Il seminterrato della Casa Bianca, \u00e8 localizzato sotto il Portico Nord dell'edificio e comprende gli uffici del personale di servizio e i locali dedicati per la manutenzione (carpenteria, ingegneria, tinteggiatura), per i fiorai, pasticceri, una cella frigorifera, una lavanderia, uno studio dentistico e una pista da bowling. \nLa Situation Room si trova allo stesso livello del seminterrato ma sotto l'ala ovest.\nStoria.\nDurante la seconda guerra mondiale, fu costruito un rifugio antiaereo sotto l'ala est, successivamente convertito nell'attuale centro presidenziale per le operazioni di emergenza. \nIl seminterrato \u00e8 stato costruito durante i lavori di ristrutturazione della Casa Bianca sotto la presidenza Truman e prevedeva un archivio, una lavanderia, il centro di controllo per gli ascensori, l'addolcitore dell'acqua e l'inceneritore, nonch\u00e9 gli spogliatoi per il personale della Casa Bianca. \nIl presidente Eisenhower fece la prima trasmissione televisiva della Casa Bianca da una stanza speciale nel seminterrato nel 1953, sebbene tale \"stanza di trasmissione\" fu divisa per altri scopi. \nUna pista da bowling \u00e8 stata aggiunta dal presidente Nixon nel 1969. Una pista da bowling era gi\u00e0 presente nell'ala ovest del complesso, costruita per il presidente Truman nel 1947. \nIn seguito al suggerimento da parte della Recording Industry Association of America di un ampliamento della Biblioteca della Casa Bianca, per includere registrazioni sonore, il gruppo commerciale ha donato oltre 2200 LP durante le amministrazioni Nixon e Carter; durante la presidenza Reagan, la collezione \u00e8 stata spostata nel seminterrato della Casa Bianca, dove si trova attualmente."}
{"id": "8617214", "revid": "767487", "url": "https://it.wikipedia.org/wiki?curid=8617214", "title": "Yoake no machi de", "text": ", noto anche con i titoli internazionali Before Sunrise e In the City of Dawn, \u00e8 un film del 2011 diretto da Setsuro Wakamatsu e scritto da Izumi Kawasaki, tratto da un romanzo omonimo di Keigo Higashino.\nTrama.\nKazuya Watanabe conosce per caso Akiba Nakanishi, e i due sviluppano un'amicizia che progressivamente si trasforma in amore. La situazione tuttavia cambia quando l'uomo scopre che Akiba era la principale sospettata di un caso di omicidio avvenuto quindici anni prima, che stava per finire in prescrizione. L'uomo cerca cos\u00ec di fare luce sugli eventi e capire se davvero la ragazza aveva ucciso l'amante del proprio padre.\nDistribuzione.\nIn Giappone la pellicola ha goduto di una distribuzione a livello nazionale a cura della Kadokawa Pictures, a partire dall'8 ottobre 2011."}
{"id": "8617223", "revid": "767487", "url": "https://it.wikipedia.org/wiki?curid=8617223", "title": "Chihiro Yonekura", "text": "Biografia.\nMentre Yonekura frequentava l'universit\u00e0, ha inviato diversi nastri dimostrativi alle compagnie discografiche. \u00c8 stata scoperta e ha avuto l'opportunit\u00e0 di fare la canzone di apertura \"Arashi no Naka de Kagayaite\" per l'anime \"\", cos\u00ec come la canzone di chiusura dello stesso, \"10 Years After\". Ha debuttato con un singolo contenente entrambi i pezzi, che ha avuto un certo successo in madrepatria. Nello stesso anno ha pubblicato altri tre singoli e un album. Yonekura ha rapidamente guadagnato una vasta \"fanbase\", e molti \"show\" televisivi giapponesi hanno selezionato le sue canzoni per le sigle di apertura e di chiusura. Ormai canta e va in tourn\u00e9e da dieci anni. Per celebrare il suo successo ha pubblicato un album nel 2005 intitolato \"Cheers\"."}
{"id": "8617225", "revid": "1346043", "url": "https://it.wikipedia.org/wiki?curid=8617225", "title": "In the City of Dawn", "text": ""}
{"id": "8617228", "revid": "1354930", "url": "https://it.wikipedia.org/wiki?curid=8617228", "title": "Banyuwangi Tour de Ijen", "text": "Il Banyuwangi Tour de Ijen \u00e8 una corsa a tappe maschile di ciclismo su strada, che si svolge dal 2012 nella Reggenza di Banyuwangi, in prossimit\u00e0 del vulcano Kawah Ijen (da cui la manifestazione prende il nome), sull'isola di Giava, in Indonesia.\nAlbo d'oro.\n\"Aggiornato all'edizione 2019.\""}
{"id": "8617232", "revid": "198682", "url": "https://it.wikipedia.org/wiki?curid=8617232", "title": "Little Forest", "text": "Little Forest () \u00e8 un film del 2018 scritto da Hwang Seong-ru e diretto da Yim Soon-rye, basato sull'omonimo manga di Daisuke Igarashi.\nTrama.\nLa giovane Song Hye-won si trova in un momento di disperazione, dopo aver fallito tutti gli obiettivi che si era prefissata, compresi quelli lavorativi. Hye-won decide cos\u00ec di tornare nel suo paese natale, dove ritrova la zia e due dei suoi pi\u00f9 cari amici, Lee Jae-ha e Joo Eun-sook; questi ultimi le fanno lentamente capire che in realt\u00e0 per essere felici \u00e8 necessario riavvicinarsi a se stessi, e che avere lasciato Seul sia stata in definitiva un'ottima decisione. Le parole della madre e degli amici si rivelano vere, e infatti gradualmente Hye-won ritorna a essere realmente felice.\nDistribuzione.\nIl film \u00e8 uscito nelle sale cinematografiche sudcoreane il 28 febbraio 2018 a cura della Megabox, mentre in quelle italiane \u00e8 stato distribuito dalla Tucker Film il 23 luglio 2020.\nDer Film lief am 28. Februar 2018 in den s\u00fcdkoreanischen Kinos an und hatte insgesamt \u00fcber 1,5 Millionen Besucher.\nCritica\nEdizione italiana.\nIl doppiaggio italiano del film \u00e8 stato effettuato presso la O.D.S. e diretto da Patrizia Giangrand su dialoghi di Lucia Valenti."}
{"id": "8617234", "revid": "486946", "url": "https://it.wikipedia.org/wiki?curid=8617234", "title": "Liteul poleseuteu", "text": ""}
{"id": "8617235", "revid": "767487", "url": "https://it.wikipedia.org/wiki?curid=8617235", "title": "East Wing", "text": "L'East Wing (\"ala est\") fa parte del complesso edilizio della Casa Bianca. Si tratta di una struttura a due piani a est della residenza esecutiva della Casa Bianca, la dimora del presidente degli Stati Uniti. Mentre l'ala ovest viene utilizzata generalmente dal personale dell'ufficio esecutivo del presidente, l'ala est funge da ufficio per la first lady e il suo staff, tra cui il segretario sociale della Casa Bianca, l'ufficio di grafica e calligrafia e il personale della corrispondenza. L'ala est comprende anche l'ingresso per i visitatori e il colonnato est, un corridoio che collega il corpo dell'ala est alla residenza. Lungo il corridoio si trova il teatro della Casa Bianca, chiamato anche il \"teatro della famiglia\". I visitatori turistici della Casa Bianca di solito entrano dall'ala est attraverso la hall rivestita in legno, dove sono appesi i ritratti di presidenti e first lady. Passano attraverso la \"Garden Room\" e lungo l\"'East Colonnade\", che ha una vista sul \"Jacqueline Kennedy Garden\", oltre il teatro fino al \"Visitors Foyer\". L'ingresso \u00e8 al piano terra. \nStoria.\nIl presidente Thomas Jefferson fece aggiungere terrazze colonnate sui lati est e ovest della Casa Bianca, ma senza vere ali. Sotto Andrew Jackson, nel 1834, l'acqua corrente veniva convogliata da una sorgente e pompata sulla terrazza est in tubi di metallo. Questi attraversavano le pareti e sporgevano nelle stanze, dotati di rubinetti. Inizialmente l'acqua serviva per lavare le stoviglie, ma ben presto furono realizzati i primi bagni, nel colonnato est a livello del suolo. Martin Van Buren vi fece installare vasche da bagno. L'East Terrace fu rimossa nel 1866. Per molti anni, una serra occup\u00f2 i terreni ad est della Casa Bianca. \nLa prima piccola ala est fu costruita durante i lavori di ristrutturazione ordinati da Theodore Roosevelt, come ingresso per gli ospiti ufficiali e del pubblico. Questa serviva principalmente come ingresso per gli ospiti durante i grandi raduni sociali, quando era necessario ospitare molte auto e carrozze, oltre a molti mantelli e cappelli. La sua caratteristica principale era il lungo guardaroba con appendiabiti per cappotti e cappelli di signore e signori. \nL'ala est cos\u00ec come esiste oggi fu aggiunta alla Casa Bianca nel 1942 principalmente per coprire la costruzione di un bunker sotterraneo, ora noto come \"Presidential Emergency Operations Center\" (PEOC). Nello stesso periodo, il guardaroba di Theodore Roosevelt divenne il cinema. Successivamente furono collocati, nell'ala est, gli uffici per la corrispondenza, i calligrafi e il segretario sociale. Eleanor Roosevelt assunse il primo segretario sociale. \nRosalynn Carter, nel 1977, \u00e8 stata la prima First Lady a mantenere il proprio ufficio nell'ala est. Oggi, il segretario sociale prepara tutti gli inviti e la corrispondenza scritta per ogni evento che si tiene alla Casa Bianca. "}
{"id": "8617236", "revid": "767487", "url": "https://it.wikipedia.org/wiki?curid=8617236", "title": "Maya Sakura", "text": "Nel 2008 ha debuttato con il singolo \"Tairy\u014d Matsuri\" all'et\u00e0 di dieci anni. Nel 2009 ha ricevuto il premio nella categoria \"nuovi artisti\" al cinquantunesimo Annual Japan Record Awards, diventando la persona pi\u00f9 giovane a ricevere il premio sino ad allora. \u00c8 anche apparsa come ospite speciale al 60 \u00b0 K\u014dhaku Uta Gassen nella sezione \"K\u014dhaku per bambini\" del programma.\nBiografia.\nMaya Sakura \u00e8 figlia di due proprietari di ristoranti di successo. I suoi hobby includono la lettura. Ha iniziato a imparare a suonare il violino a due anni e mezzo e il pianoforte a tre anni. Si \u00e8 formata anche in balletto e solfeggio. Nel 2004 \u00e8 stata premiata con la medaglia d'oro nella Nationwide Children's Singing Competition (\u5168\u56fd \u7ae5 \u8b21 \u6b4c\u5531 \u30b3 \u30f3 \u30af \u30fc \u30eb), dopo di che ha iniziato a perseguire la sua carriera \"enka\". Il 3 dicembre 2008 ha fatto il suo debutto nella Nippon Crown con la canzone \"Tairy\u014d Matsuri\" come la pi\u00f9 giovane cantante \"enka\" della storia. Tre giorni dopo, il 6 dicembre, ha cantato nei giardini pubblici di Asakusa. A causa della sua crescente popolarit\u00e0 e del fitto programma di lavoro, nel 2009 si \u00e8 trasferita in una scuola di Tokyo."}
{"id": "8617247", "revid": "767487", "url": "https://it.wikipedia.org/wiki?curid=8617247", "title": "Un lungo viaggio nella notte", "text": "Un lungo viaggio nella notte (), noto anche con il titolo internazionale \"Long Day's Journey into Night\", \u00e8 un film del 2018 scritto e diretto da Bi Gan.\nTrama.\nIn occasione del funerale di suo padre, Luo Hongwu ritorna nel paese in cui era nato e da cui, molti anni prima, aveva deciso di trasferirsi. Il funerale lo porta a ripercorrere numerosi momenti dolorosi della propria vita, tra cui la morte di un suo amico, Randagio, e la scomparsa di Wan Qiwen, suo primo amore, che nel corso degli anni non era mai riuscito a dimenticare.\nDistribuzione.\nDopo essere stato presentato alla settantunesima edizione del Festival di Cannes il 15 maggio 2018, la pellicola \u00e8 stata distribuita in Cina a partire dal 21 dicembre dello stesso anno. In Italia\", Un lungo viaggio nella notte\" \u00e8 stato proiettato nelle sale a partire dal 30 luglio 2020, distribuito da Movies Inspired.\nEdizione italiana.\nIl doppiaggio italiano della pellicola \u00e8 stato eseguito a Roma presso la Oceania Sound; i dialoghi italiani e la direzione del doppiaggio sono a cura di Germana Longo, assistita da Emanuela Marchili e da Francesco Persia, fonico di doppiaggio e missaggio."}
{"id": "8617249", "revid": "1346043", "url": "https://it.wikipedia.org/wiki?curid=8617249", "title": "Diqiu zuihou de yewan", "text": ""}
{"id": "8617250", "revid": "159341", "url": "https://it.wikipedia.org/wiki?curid=8617250", "title": "Via Rizzoli", "text": "Via Francesco Rizzoli, o semplicemente Via Rizzoli, \u00e8 una strada del centro storico di Bologna ubicata nel Quartiere Santo Stefano, che collega le due torri di Bologna (Asinelli e Garisenda) con Piazza del Nettuno e Piazza Maggiore.\nLa via \u00e8 intitolata al chirurgo e filantropo Francesco Rizzoli, che don\u00f2 le proprie ricchezze al Comune felsineo per la costruzione di un ospedale ortopedico (oggi Istituto Ortopedico Rizzoli).\nStoria.\nIl tratto era anticamente parte del decumano massimo della \"Bononia\" romana ed incluso nella Via Emilia, che collegava in linea retta \"Ariminum\" (Rimini) con \"Placentia\" (Piacenza). \nAlla fine del XIII secolo era denominata \"Forum medii\" (Mercato di mezzo), toponimo spiegabile con il grande mercato di granaglie che si teneva tra il mercato di Piazza di Porta Ravegnana e quello di Piazza Maggiore. \u00c8 presumibile che nel Medioevo la strada fosse movimentata e sulla ridotta carreggiata si affacciassero edifici con portici in legno, abbattuti nel 1496 al fine di allargarla facendone un luogo di passeggio, dopo aver trasferito il mercato.\nLa via nel suo aspetto odierno fu invece costruita agli inizi del XX secolo: il piano regolatore del 1889 aveva difatti previsto lo sventramento del Mercato di Mezzo nonch\u00e9 l'allineamento di altre strade antistanti. Nel processo di ammodernamento furono pertanto demoliti alcuni edifici storici (quali Palazzo Lambertini e l'antica residenza dell'Arte dei Beccai) e fu allargata la carreggiata.\nRappresenta oggi l'epicentro della centralissima \"Zona T\" del Comune emiliano-romagnolo (includente anche le vicine Via Indipendenza e Via Ugo Bassi) nonch\u00e9 fondamentale snodo stradale-pedonale del centro storico e polo dello shopping.\nTrasporti.\nLa strada \u00e8 servita dal trasporto pubblico locale su gomma gestito da TPER."}
{"id": "8617252", "revid": "2156722", "url": "https://it.wikipedia.org/wiki?curid=8617252", "title": "Konomi Suzuki", "text": ""}
{"id": "8617253", "revid": "767487", "url": "https://it.wikipedia.org/wiki?curid=8617253", "title": "Coppa di Francia 1960-1961", "text": "La Coppa di Francia 1960-1961 \u00e8 stata la 44\u00aa edizione della coppa nazionale di calcio francese."}
{"id": "8617254", "revid": "2163589", "url": "https://it.wikipedia.org/wiki?curid=8617254", "title": "Jacob Gabriel Wolff", "text": " \nBiografia.\nNato nel 1683 o 1684, Jacob Gabriel Wolff era il figlio del pedagogo Jakob Wolf (1654\u20131723) e di Sophia Lindemann, figlia del sindaco di Wittstocker. Studi\u00f2 dal 1702 al 1705 presso l' Universit\u00e0 di Greifswald, frequentando in particolare le lezioni di Peter von Mascov (1634-1719). Successivamente si trasfer\u00ec all'Universit\u00e0 di Halle, dove segu\u00ec le lezioni di Samuel Stryck, Christian Thomasius e Justus Henning B\u00f6hmer. Consegu\u00ec il dottorato in giurisprudenza nel 1710 a Halle con la dissertazione \"De officio principis circa scandala\" con Johann Samuel Stryk e il 10 febbraio 1716 fu nominato professore associato presso la Facolt\u00e0 di giurisprudenza. \nIl 16 maggio 1713 Wolff spos\u00f2 Sophie Benigne (n. 16 dicembre 1685), figlia di Johann Jacob Schmidt, erede di Auerstedt e consigliere privato del principato sassone. Da questo matrimonio nacquero due figlie e tre figli. Fatta eccezione per il futuro avvocato Jakob Friedrich (n. 27 agosto 1714 ad Halle) tutti i bambini morirono prematuramente. \nIl 26 aprile 1724 divent\u00f2 professore ordinario, titolo che permetteva di coprire anche la carica di consigliere della corte reale prussiana. Dal 1732 fu membro della presidenza presso la facolt\u00e0 di giurisprudenza di Halle.\nPresso l'Universit\u00e0 di Halle ebbe inoltre incarichi organizzativi e fu prorettore nel 1736 e nel 1751/52. \nMor\u00ec all'et\u00e0 di 71 anni e fu sepolto nello Stadtgottesacker di Halle l'8 agosto 1754. La sua tomba \u00e8 nella quinta arcata della cripta.\nWolff \u00e8 noto anche come autore di 28 inni sacri, sette dei quali sono stati inseriti nei libri di inni della chiesa protestante, fra le altre \"\"Es ist gewiss ein k\u00f6stlich Ding, sich in Geduld stets fassen\" (\u00c8 certamente una cosa deliziosa essere sempre pazienti)\" \"\"O wie selig ist die Seel\" (Oh quanto \u00e8 benedetta l'anima) e\" \"\"Jetzt ist die angenehmere Zeit, jetzt steht der Himmel offen\" (Questo \u00e8 il momento pi\u00f9 piacevole, ora il cielo \u00e8 aperto)\". "}
{"id": "8617258", "revid": "224230", "url": "https://it.wikipedia.org/wiki?curid=8617258", "title": "Castello di Plassenburg", "text": "Il castello di Plassenburg \u00e8 un edificio costruito sulle alture della citt\u00e0 di Kulmbach in Baviera. \u00c8 uno dei castelli pi\u00f9 imponenti della Germania, simbolo della citt\u00e0. Per molto tempo \u00e8 stato considerato un modello di costruzione di fortezza.\nIl castello di Plassenburg fu menzionato per la prima volta nel 1135 durante il regno del conte Berchtold II di Andechs. Dal 1340, i membri del Casato di Hohenzollern risiedevano in questo castello. Nel 1554 il castello fu distrutto e ricostruito dall'architetto Caspar Vischer. Nel 1810 la citt\u00e0 di K\u00fclmbach fu annessa alla Baviera. Il castello fu utilizzato come prigione, poi come ospedale militare.\nIl castello, gestito dall'\"Amministrazione dei castelli, giardini e laghi dello stato bavarese\", ospita vari musei: il museo delle statuine in peltro con circa 300.000 soggetti, il museo regionale del Meno e alcune collezioni nazionali di arte. \u00c8 un luogo di incontro per vari eventi culturali."}
{"id": "8617264", "revid": "686936", "url": "https://it.wikipedia.org/wiki?curid=8617264", "title": "Washington Redskins 1946", "text": "La stagione 1946 dei Washington Redskins \u00e8 stata la 15\u00aa della franchigia nella National Football League e la nona a Washington. Sotto la direzione del capo-allenatore Turk Edwards la squadra ebbe un record di 5-5-1, terminando terza nella NFL Eastern. In questa stagione inizi\u00f2 una striscia negativa di mancate apparizioni ai playoff che sarebbe durata per oltre un quarto di secolo, fino al 1971.\nCalendario.\nNota: gli avversari della propria division sono in grassetto.\nClassifiche.\nNote: I pareggi non venivano conteggiati ai fini della classifica fino al 1972."}
{"id": "8617268", "revid": "767487", "url": "https://it.wikipedia.org/wiki?curid=8617268", "title": "Le incredibili avventure di Fuku-chan", "text": ", noto anche con il titolo internazionale \"Fuku-chan of Fukufuku Flats\" \u00e8 un film del 2014 scritto e diretto da Yosuke Fujita.\nTrama.\nTatsuo Fukuda, affettuosamente soprannominato dagli amici Fuku-chan, da adolescente subiva atti di bullismo a causa del suo aspetto paffuto, ma dopo essere cresciuto ha tentato di superare la dolorosa esperienza, difendendo a sua volta i suoi deboli. Chiho Sugiura \u00e8 invece una delle ragazze che a quel tempo lo prendevano in giro, e che in un attimo si ritrova con la vita stravolta: dopo aver lasciato il proprio prestigioso lavoro per seguire la strada della fotografia, esortata dal celebre fotografo Hisashi Numakura, scopre che in realt\u00e0 l'uomo aveva intenzione di molestarla.\nSenza lavoro e con sempre meno denaro, si convince che la sua sfortuna sia dovuta all'aver fatto soffrire in passato Tatsuo, e dopo averlo rincontrato le porge le proprie scuse. La ragazza decide infine di utilizzare Tatsuo come modello per creare un libro illustrato, \"Fuku-chan degli appartamenti Fukufuku\", che incredibilmente riscuote un grande successo. Le vicende di Tatsuo e Chiho, che progressivamente si avvicinano, si intrecciano con quelle di Norihiko Mabuchi e Akira Nonoshita, rispettivamente un uomo dall'apparenza minacciosa ma dall'animo sensibile e un ragazzo che soffre di paranoia e manie di persecuzione.\nDistribuzione.\nIn Giappone la pellicola \u00e8 stata distribuita a partire dall'8 novembre 2014 dalla Phantom Film; in Italia \"Le incredibili avventure di Fuku-chan\" \u00e8 stato proiettato al Far East Film Festival dello stesso anno e successivamente distribuito direttamente in DVD da CG Entertainment, a partire dal 1\u00ba dicembre 2016.\nEdizione italiana.\nIl doppiaggio italiano de \"Le incredibili avventure di Fuku-chan\" \u00e8 stato eseguito a Roma presso la Safe &amp; Sound e diretto da Valeria Vidali, su traduzione dall'inglese e dialoghi del marito Alessandro Budroni e assistita da Viola Privitera. I fonici di doppiaggio e missaggio sono rispettivamente Paolo Castellani e Mauro Lopez."}
{"id": "8617269", "revid": "1346043", "url": "https://it.wikipedia.org/wiki?curid=8617269", "title": "Fukufuku sou no Fuku-chan", "text": ""}
{"id": "8617271", "revid": "73843", "url": "https://it.wikipedia.org/wiki?curid=8617271", "title": "De fortuna (Plutarco)", "text": "Il De fortuna () \u00e8 un'opera letteraria di Plutarco, catalogata all'interno dei \"Moralia\", strutturata come una orazione.\nStruttura.\nIn mancanza di qualsiasi informazione riguardante il breve saggio, possiamo solo supporre che possa essere stato pensato come una conferenza. La discussione di tali argomenti, in effetti, era un \"topos\" delle declamazioni.\nPlutarco difende la capacit\u00e0 umana di autodeterminazione contro la sorte, la Tyche che in et\u00e0 ellenistica si stimava avesse un ruolo preponderante nelle vicende umane:\nSecondo l'autore, le arti non hanno bisogno della Fortuna per giungere a compimento, semplicemente perch\u00e9 \u00e8 l'intelligenza umana a dominare il caso: sicch\u00e9, la Fortuna porta con s\u00e9 una nota di imprevedibilit\u00e0, ma non \u00e8 signora di tutte le azioni umane."}
{"id": "8617272", "revid": "1346043", "url": "https://it.wikipedia.org/wiki?curid=8617272", "title": "Fuku-chan of Fukufuku Flats", "text": ""}
{"id": "8617292", "revid": "670021", "url": "https://it.wikipedia.org/wiki?curid=8617292", "title": "Luciano Vandelli", "text": "Biografia.\nNacque a Bologna da una nota famiglia della citt\u00e0. Dopo una rapida formazione universitaria, inizi\u00f2 la sua carriera accademica, divenendo professore ordinario dell'Universit\u00e0 di Bologna, quale docente di diritto amministrativo e diritto degli enti locali nella facolt\u00e0 di giurisprudenza e nella Scuola di specializzazione in studi sulla amministrazione pubblica. Direttore didattico di master e corsi di perfezionamento ed alta formazione. Conosciuto anche all'estero collabor\u00f2 con diversi governi nazionali in Italia, Francia e Spagna.\n\u00c8 stato componente di diversi organismi, nazionali e internazionali. \n\u00c8 deceduto a Bologna il 22 luglio 2019.\nRiconoscimenti.\nIl 13 maggio 2019 ricevette il Nettuno d'oro dal Comune di Bologna.\nIl 29 luglio 2020, quale saggista ed autore di molte opere, nonch\u00e9 artefice della \"Scuola di Bologna\", nota anche all'estero, gli \u00e8 stata intitolata, postuma, la \"Sala Giunta\" della Citt\u00e0 metropolitana di Bologna."}
{"id": "8617294", "revid": "287204", "url": "https://it.wikipedia.org/wiki?curid=8617294", "title": "Catalogo CGD", "text": "Discografia completa della CGD.\n33 giri - Serie Smeraldo.\nSi trattava di una serie di emissioni particolari, caratterizzate da un logo diverso e da una fascia in alto in copertina con la scritta \"Serie Smeraldo\"; la numerazione di catalogo era preceduta dalle lettere POP.\n45 giri.\nI 45 giri sono suddivisi in due periodi, a seconda del tipo di numerazione del catalogo: nei primi anni della casa discografica \u00e8 costituito da una N e da una numerazione progressiva, nel 1971 la numerazione ricomincia da capo, senza pi\u00f9 essere preceduta dalla lettera.\nSerie internazionale.\nDischi di artisti perlopi\u00f9 stranieri pubblicati in Italia."}
{"id": "8617297", "revid": "253269", "url": "https://it.wikipedia.org/wiki?curid=8617297", "title": "Daniel Gerroll", "text": "Biografia.\nGeroll nasce a Londra da Harry Gerroll, designer, e Kathleen Cordelia Norman, modella. Fa le sue prime apparizioni in televisione sia in Gran Bretagna che negli Stati Uniti. Trasferitosi a New York, ha vinto il Theatre World Award per le rappresentazioni teatrali \"The Slab Boys\" e \"Knuckle\".\nHa recitato in famose serie televisive, tra cui \"Miami Vice\", \"Burn Notice - Duro a morire\", \"Seinfeld\", \"Sex and the City\", \"Law &amp; Order - I due volti della giustizia\". Il suo ruolo ad oggi pi\u00f9 famoso \u00e8 quello del mezzofondista Henry Stallard nel film \"Momenti di gloria\".\nVita privata.\n\u00c8 sposato dal 1986 con l'attrice Patricia Kalember, dalla quale ha avuto tre figli."}
{"id": "8617326", "revid": "1869172", "url": "https://it.wikipedia.org/wiki?curid=8617326", "title": "Povolaro", "text": ""}
{"id": "8617327", "revid": "228587", "url": "https://it.wikipedia.org/wiki?curid=8617327", "title": "Multiply", "text": "Multiply \u00e8 un album in studio di Jamie Lidell. \u00c8 stato pubblicato su Warp Records nel 2005. Insolito per Warp, che per molti anni ha pubblicato principalmente musica elettronica, l'album ha molto in comune con la musica soul e funk.\n\"Metacritic\", che assegna un punteggio medio ponderato di 100 alle recensioni dei critici, ha dato a \"Multiply\" un punteggio medio dell'84% sulla base di 24 recensioni, indicando \"un plauso universale\".\nPitchfork l'ha inserito al numero 189 nella lista dei 200 migliori album degli anni 2000."}
{"id": "8617329", "revid": "1563111", "url": "https://it.wikipedia.org/wiki?curid=8617329", "title": "Via Ugo Bassi", "text": "Via Ugo Bassi \u00e8 una strada del centro storico di Bologna ubicata nel Quartiere Porto-Saragozza, interposta tra Via San Felice e Via Rizzoli e intitolata al patriota risorgimentale Ugo Bassi. Di quest'ultimo \u00e8 inoltre ivi presente una statua bronzea, realizzata dallo scultore Carlo Parmeggiani nel 1882.\nStoria.\nIl tratto costitutiva in epoca romana parte del \"decumanus maximus\" della \"Bononia\" romana e nella Via Emilia, collegante in linea retta \"Ariminum\" (Rimini) con \"Placentia\" (Piacenza). \nNel 1245 era indicata come \"strata de Portasteri\" perch\u00e9 usciva da Porta Stiera, una delle porte delle mura di selenite. Assunse la denominazione attuale tra il 1868 e il 1869, quando una delibera consiliare formalizz\u00f2 l'unione dei tratti corrispondenti a Volte dei Pollaroli, Via dei Vetturini e una porzione di Strada San Felice (pi\u00f9 precisamente il tratto dalla statua di Ugo Bassi a piazza Malpighi). L'aspetto urbano odierno \u00e8 in gran parte risalente alla prima met\u00e0 del XX secolo, ed in particolar modo al periodo fascista, del quale costituisce un archetipo urbanistico.\nNei pressi di Palazzo d'Accursio si trova inoltre la Fontana Vecchia, costruita nel XVI secolo su indicazione di Papa Pio IV ad uso della popolazione bolognese.\nTrasporto.\nLa strada \u00e8 servita da tre fermate del trasporto pubblico locale su gomma gestito da TPER."}
{"id": "8617331", "revid": "1305887", "url": "https://it.wikipedia.org/wiki?curid=8617331", "title": "Societ\u00e0 della Giustizia", "text": ""}
{"id": "8617332", "revid": "72396", "url": "https://it.wikipedia.org/wiki?curid=8617332", "title": "Franz Xaver Zech", "text": " \nBiografia.\nFranz Xaver Zech nacque a Ellingen, nella Franconia centrale, nel 1692. Entr\u00f2 nell'ordine dei Gesuiti nel 1712 mentre studiava filosofia a Dillingen an der Donau. Approfond\u00ec i suoi studi di teologia e filosofia a Ingolstadt. Insegn\u00f2 poi teologia in varie localit\u00e0, infine dal 1741 a Innsbruck. \nDal 1743 al 1768 insegn\u00f2 come professore di diritto canonico a Ingolstadt. \nPer motivi di et\u00e0 si ritir\u00f2 a Monaco, dove mor\u00ec. Secondo pi\u00f9 fonti, Zech mor\u00ec nel 1772 all'et\u00e0 di 79 anni. Altre testimonianze riportano il 1768 come anno di morte. \nZech fu autore di numerosi testi sul diritto canonico."}
{"id": "8617334", "revid": "729019", "url": "https://it.wikipedia.org/wiki?curid=8617334", "title": "TCR Europe Touring Car Series 2020", "text": "La stagione 2020 delle TCR Europe Touring Car Series \u00e8 la terza edizione del campionato nato dalla fusione tra coppa europea turismo e TCR Trophy Europe. La competizione, il cui calendario \u00e8 stato pi\u00f9 volte rivisto e posticipato a causa della pandemia di COVID-19 del 2019-2021, \u00e8 iniziata il 21 agosto al Paul Ricard ed \u00e8 terminata l'8 novembre a Jarama. Mehdi Bennani, su Audi RS3 LMS TCR, si \u00e8 aggiudicato il titolo piloti, mentre la sua scuderia, la Comtoyou Racing, si \u00e8 aggiudicata il titolo scuderie. Nicolas Baert, su Audi RS3 LMS TCR, si \u00e8 invece aggiudicato il trofeo Yokohama riservato ai piloti rookie."}
{"id": "8617336", "revid": "767487", "url": "https://it.wikipedia.org/wiki?curid=8617336", "title": "Vendetta araba", "text": "Vendetta araba (\"The Forbidden Woman\") \u00e8 un film muto del 1927 diretto da Paul L. Stein sotto la supervisione di William C. de Mille. Prodotto dalla DeMille Pictures Corporation, con le scenografie di Wilfred Buckland e Mitchell Leisen e i costumi di Adrian, il film aveva come interpreti Jetta Goudal, Victor Varconi, Joseph Schildkraut.\nLa sceneggiatura di Clara Beranger si basa su \"Brothers\", racconto di Elmer Harris.\nTrama.\nZita, bellissima spia al servizio del sultano del Marocco, viene messa in contatto con il colonnello francese Pierre Gautier, al quale deve sottrarre dei segreti militari. Il loro incontro finisce in un matrimonio e Zita, in questo modo, ottiene preziose informazioni che trasmette al sultano attraverso la sua cameriera, anche lei una spia.\nQuando Gautier viene richiamato a Parigi, Zita decide di raggiungerlo in Francia dove incontra Jean La Coste, un celebre violinista, di cui si innamora follemente. A Parigi, per\u00f2, scopre che Jean \u00e8 il fratello minore di Pierre: i due amanti sono disperati e non sanno che fare. Sorpresi in una situazione compromettente da Pierre, Jean viene inviato a unirsi all'esercito in Marocco.\nZita, giunta alla conclusione che il suo amore per Jean non ha alcuna speranza, lo denuncia come spia ma la confessione d'amore del giovane nei suoi confronti la spinge ad ammettere la propria colpa, addossandosene tutta la responsabilit\u00e0. I due fratelli, riuniti, assisteranno all'esecuzione di Zita.\nProduzione.\nIl film fu prodotto dalla DeMille Pictures Corporation.\nDistribuzione.\nIl copyright del film, richiesto dalla Path\u00e9 Exchange, inc., fu registrato il 1\u00ba novembre 1927 con il numero LP24593.&lt;br&gt;\nDistribuito dalla Path\u00e9 Exchange, il film usc\u00ec nelle sale statunitensi il 7 novembre dopo essere stato presentato in prima a New York il 29 ottobre 1927. La P.D.C. lo distribu\u00ec nel 1928 in Italia con il titolo \"Vendetta araba\" e il visto di censura numero 24072.\nIn Finlandia, il film usc\u00ec il 25 febbraio 1929; in Danimarca, come \"Zita, den kvindelige Spion\", il 1\u00ba aprile 1929. In Brasile, prese il titolo \"A Mulher Fat\u00eddica\", in Polonia quello di \"Zakazana kobieta\", in Spagna di \"La mujer fatal\".\nConservazione.\nCopie (anche complete) della pellicola si trovano conservate negli archivi della Cin\u00e9math\u00e8que Royale de Belgique di Bruxelles, dell'UCLA Film And Television Archive di Los Angeles, della Library of Congress di Washington, del Lobster Films di Parigi, dell'Academy Film Archive di Beverly Hills, dell'Archives du Film du CNC di Bois d'Arcy."}
{"id": "8617338", "revid": "114987650", "url": "https://it.wikipedia.org/wiki?curid=8617338", "title": "Ferrovia a trazione elettrica", "text": ""}
{"id": "8617344", "revid": "31269", "url": "https://it.wikipedia.org/wiki?curid=8617344", "title": "Episodi di Vita col nonno (prima stagione)", "text": "La prima stagione della serie televisiva Vita col nonno \u00e8 stata trasmessa in anteprima negli Stati Uniti d'America dalla NBC tra l'11 settembre 1986 e il 3 maggio 1987."}
{"id": "8617345", "revid": "716642", "url": "https://it.wikipedia.org/wiki?curid=8617345", "title": "Emil Holm", "text": "Carriera.\nHa iniziato a giocare a calcio nell'Annebergs IF, piccola squadra con sede a Kungsbacka, a qualche chilometro dalla citt\u00e0 di G\u00f6teborg.\nNell'estate del 2012 \u00e8 entrato a far parte delle giovanili dell'IFK G\u00f6teborg. Prima dell'inizio della stagione 2019 \u00e8 stato promosso in prima squadra con un contratto triennale. Ha esordito in Allsvenskan il 29 giugno 2019, quando \u00e8 subentrato durante il pareggio esterno per 0-0 contro l'\u00d6stersund. Nell'arco di quel campionato ha collezionato 11 presenze, di cui 2 da titolare.\nIl primo gol della sua carriera professionistica \u2013 segnato l'8 novembre 2020 \u2013 ha permesso all'IFK G\u00f6teborg di vincere 0-1 in un'importantissima\u00a0trasferta sul campo dell'Helsingborg, squadra diretta concorrente nella lotta per non retrocedere in Superettan. Con questo risultato, a tre giornate dalla fine, i biancoblu si sono portati in vantaggio di tre punti rispetto al terzultimo posto e quindi rispetto agli spareggi salvezza, finendo poi per ottenere la salvezza diretta.\nNel gennaio del 2021 Holm \u00e8 stato ceduto ai danesi del S\u00f8nderjyskE, con cui ha firmato un contratto valido fino all'estate del 2025.\nIl 27 agosto 2021 viene acquistato dallo ."}
{"id": "8617349", "revid": "324090", "url": "https://it.wikipedia.org/wiki?curid=8617349", "title": "Bardcore", "text": "Il bardcore (dal termine celtico \"bardo\", ovvero \"poeta\" o \"narratore\"), anche chiamato tavernwave, \u00e8 un meme di internet del 2020 che consiste nel riproporre una canzone pop in stile medievale.\nStoria.\nGi\u00e0 prima del 2020, vari adattamenti medievali di canzoni pop avevano ricevuto molta attenzione su YouTube, come quello di \"Toxicity\" dei System of a Down, che dopo essere stato pubblicato nel dicembre del 2017 ha attratto milioni di ascoltatori.\nTuttavia, The Guardian afferma che il bardcore sia diventato un trend distinto solo il 20 aprile 2020, quando lo youtuber ventisettenne tedesco Cornelius Link pubblic\u00f2 su YouTube la versione medievale del singolo \"Astronomia\" di Tony Igy, colonna sonora del meme \"Dancing Pallbearers\".\nLo stesso youtuber pubblic\u00f2 a poche settimane di distanza un adattamento bardcore strumentale del brano \"Pumped Up Kicks\" di Foster the People, che una youtuber canadese, Hildegard von Blingin' (riferimento alla musicista medievale Ildegarda di Bingen), ha successivamente riproposto con l'aggiunta di una traccia vocale, basata sul brano originale ma adattata al medioevo. La stessa youtuber ha in seguito pubblicato la versione bardcore di \"Bad Romance\" di Lady Gaga, di \"Creep\" dei Radiohead e di \"Jolene\" di Dolly Parton, adattando ritmo e testo al genere medievale.\nIl trend \u00e8 stato poi seguito da molti altri youtuber, come Graywyck, Constantine e Samus Ordicus. Elmira Tanatarova in \"i-D\" sostiene che il bardcore porta su di s\u00e9 il peso di anni di meme sul Medioevo e la tetra oscurit\u00e0 che avvolge quel periodo, che fa appello all'umore esistenziale della Generazione Z."}
{"id": "8617350", "revid": "31269", "url": "https://it.wikipedia.org/wiki?curid=8617350", "title": "Episodi di Vita col nonno (seconda stagione)", "text": "La seconda stagione della serie televisiva Vita col nonno \u00e8 stata trasmessa in anteprima negli Stati Uniti d'America dalla NBC tra il 13 settembre 1987 e l'8 maggio 1988."}
{"id": "8617356", "revid": "287204", "url": "https://it.wikipedia.org/wiki?curid=8617356", "title": "Henry Christophe", "text": "Biografia.\nChristophe inizi\u00f2 la carriera arbitrale nel 1919 nella Division d'Honneur belga, disputando quindici stagioni a livello nazionale.\nDivent\u00f2 arbitro internazionale alle Olimpiadi estive del 1920 ad Anversa, dove diresse la gara dei quarti di finale tra Francia e Italia, terminata 3\u20131 per i transalpini. Quattro anni dopo arbitr\u00f2 due partite nelle Olimpiadi estive del 1924 a Parigi, delle quali una dei quarti di finale tra Svezia ed Egitto, e in seguito, alle Olimpiadi estive del 1928 ad Amsterdam, diresse una gara del primo turno di qualificazioni, sempre tra Francia e Italia, terminata 4\u20133 per gli italiani. Nel marzo 1929 arbitr\u00f2 un incontro della prima edizione della Coppa Internazionale, ancora con l'Italia, che affront\u00f2 la Cecoslovacchia a Bologna, battendola per 4\u20132.\nPartecip\u00f2 alla prima edizione dei campionati mondiali di calcio nel 1930 come uno dei quattro arbitri europei della manifestazione, insieme al connazionale Jean Langenus \u2013 insieme al quale aveva effettuato il viaggio a bordo del transatlantico \"Conte Verde\" \u2013 a Thomas Balvay e a Constantin R\u0103dulescu. Diresse la gara del primo turno tra Cile e Messico, terminata 3\u20130 per i cileni, e svolse le funzioni di guardalinee in altri quattro incontri del torneo, finale compresa.\nDopo il ritiro dall'attivit\u00e0 arbitrale, avvenuto nel 1934, venne nominato presidente del Royal Cercle Sportif Vervi\u00e9tois.\n\u00c8 deceduto nel giugno del 1968 all'et\u00e0 di 83 anni."}
{"id": "8617362", "revid": "1305772", "url": "https://it.wikipedia.org/wiki?curid=8617362", "title": "Dirty Laundry (Carrie Underwood)", "text": "Dirty Laundry \u00e8 un singolo della cantante statunitense Carrie Underwood, pubblicato il 5 settembre 2016 come quarto estratto dal quinto album in studio \"Storyteller\".\nDescrizione.\nIl brano \u00e8 stato scritto da Zach Crowell, Brett James e Hillary Lindsey, e prodotto da Jay Joyce. \u00c8 composto in chiave di Si bemolle minore ed ha un tempo di 100 battiti per minuto. Riguardo alla canzone, Carrie Underwood ha affermato \u00ab\u00e8 un'interpretazione classica dell'infedelt\u00e0, con il rossetto sul colletto e il vino rosso, e ci sono tutti questi segni rivelatori che era con un'altra donna, mostrati sui suoi panni sporchi. Ma \u00e8 anche come se li lasciasse all'aperto per farlo sapere al mondo intero\u00bb.\nAccoglienza.\n\"Dirty Laundry\" \u00e8 stata accolta positivamente da parte della critica specializzata. The Taste of Country ha paragonato la produzione del brano a quella del disco della cantante \"Blown Away\". AXS l'ha definito uno dei singoli \u00abpi\u00f9 audaci e avventurosi\u00bb della carriera di Carrie Underwood, confrontandolo a \"Blown Away\" e \"Two Black Cadillacs\".\nVideo musicale.\nIl videoclip, diretto da Shane Drake, \u00e8 stato reso disponibile il 13 ottobre 2016.\nEsibizioni dal vivo.\nCarrie Underwood si \u00e8 esibita con \"Dirty Laundry\" per la prima volta all'iHeartRadio Theater, durante un concerto tenutosi in occasione della pubblicazione dell'album \"Storyteller\". L'ha poi presentata al \"The Ellen DeGeneres Show\" il 16 settembre 2016 e ai CMA Awards dello stesso anno, accompagnata da una band tutta al femminile.\nSuccesso commerciale.\nNella settimana del 3 dicembre 2016 \"Dirty Laundry\" \u00e8 salita dall'11\u00aa alla 10\u00aa posizione sia nella Hot Country Songs sia nella Country Airplay, entrambe redatte dalla rivista \"Billboard\", grazie ad un'audience radiofonica pari a 26,8 milioni di ascoltatori, diventando la venticinquesima top ten consecutiva di Carrie Underwood ed espandendo cos\u00ec il suo record come artista ad averne accumulato il maggior numero nelle due classifiche in modo ininterrotto dall'inizio della carriera."}
{"id": "8617364", "revid": "1501558", "url": "https://it.wikipedia.org/wiki?curid=8617364", "title": "Supercoppa del Kosovo", "text": "La Supercoppa del Kosovo, in albanese \"Super Kup\u00ebs s\u00eb Kosov\u00ebs\", \u00e8 la competizione annuale in cui si affrontano in un'unica gara i campioni del Kosovo in carica con i detentori della Coppa del Kosovo.\nFormula.\nSi affrontano in gara secca le squadre che hanno conquistato il titolo nazionale e quelle che hanno conquistato la coppa nazionale. Lo stadio in cui disputare la gara viene deciso tramite previo sorteggio, e lo stesso pu\u00f2 anche essere il campo casalingo di una delle due squadre. La squadra campione del Kosovo gioca \"formalmente\" in casa; se nei tempi regolamentari persiste il pareggio, si procede con i tempi supplementari ed eventualmente con i tiri di rigore.\nNel caso in cui una squadra vinca campionato e coppa nella stessa stagione, la supercoppa le viene assegnata d'ufficio dalla federazione, in quanto la compagine \u00e8 gi\u00e0 vincitrice di un \"double\" nazionale."}
{"id": "8617370", "revid": "938", "url": "https://it.wikipedia.org/wiki?curid=8617370", "title": "Isole Makin", "text": ""}
{"id": "8617390", "revid": "31269", "url": "https://it.wikipedia.org/wiki?curid=8617390", "title": "Episodi di Peter Strohm (prima stagione)", "text": "La prima stagione della serie televisiva Peter Strohm \u00e8 stata trasmessa in anteprima in Germania da ARD tra il 4 gennaio 1989 e il 10 aprile 1989."}
{"id": "8617396", "revid": "114988252", "url": "https://it.wikipedia.org/wiki?curid=8617396", "title": "Ferrovia a trazione a vapore", "text": ""}
{"id": "8617397", "revid": "114988255", "url": "https://it.wikipedia.org/wiki?curid=8617397", "title": "Ferrovia a vapore", "text": ""}
{"id": "8617398", "revid": "31269", "url": "https://it.wikipedia.org/wiki?curid=8617398", "title": "Episodi di Peter Strohm (seconda stagione)", "text": "La seconda stagione della serie televisiva Peter Strohm \u00e8 stata trasmessa in anteprima in Germania da ARD tra l'11 marzo 1991 e il 17 giugno 1991."}
{"id": "8617400", "revid": "367445", "url": "https://it.wikipedia.org/wiki?curid=8617400", "title": "Chiesa di San Matteo Apostolo (Nogaredo)", "text": "La chiesa di San Matteo Apostolo \u00e8 una chiesa sussidiaria di Sasso, frazione di Nogaredo in Trentino. Appartiene alla zona pastorale della Vallagarina e risale al XVII secolo.\nStoria.\nSino al 1619 non risulta menzione negli atti visitali di un luogo di culto a Sasso, mentre poi, nel 1636, la chiesa sembra sia stata citata come esistente. Gi\u00e0 nel 1680 il primitivo edificio sarebbe stato ricostruito per essere solennemente consacrato nel 1683.\nFonti storiche pi\u00f9 condivise attestano che tra il 1830 e il 1839 il luogo di culto fu oggetto di importanti lavori di ampliamento e che alla conclusione vi fu una nuova consacrazione.\nTra il 1854 e il 1858 venne elevata a dignit\u00e0 di curazia e il primo curato a esservi ricordato \u00e8 don Bartolomeo Ferrari.\nAlla fine del XIX secolo la struttura primitiva, a causa delle sue cattive condizioni, venne demolita ed al suo posto edificata la nuova chiesa. La solenne consacrazione della chiesa ricostruita venne celebrata nel 1913.\nNle XX secolo fu oggetto di due importanti interventi restaurativi, nel 1937 e nel 1973-1974. Nuovi lavori vennero realizzati sulle facciate esterne nel 2002.\nDescrizione.\nIl prospetto principale ha una struttura a capanna con quattro lesene che la dividono in tre parti. Al centro il portale \u00e8 architravato con un frontone spezzato. In alto una trifora porta luce alla sala e la facciata \u00e8 completata da un grande frontone triangolare con un piccolo oculo nella parte incassata. \nIl campanile \u00e8 in parte contenuto strutturalmente nella fiancata sinistra della chiesa. La cella campanaria \u00e8 aperta con quattro bifore.\nLa navata interna \u00e8 unica e tripartita nelle sue campate. La controfacciata mostra una balaustra sostenuta da due colonne che reggono tre archi a tutto sesto. \nLa zona presbiteriale si conclude con l'abside a base poligonale.\nLa sala \u00e8 arricchita da particolari decorazioni che imitano strutture architettoniche e sul fondo, in una nicchia, \u00e8 conservata una raffigurazione dell\"'Agnus Dei\". "}
{"id": "8617403", "revid": "31269", "url": "https://it.wikipedia.org/wiki?curid=8617403", "title": "Episodi di Peter Strohm (terza stagione)", "text": "La terza stagione della serie televisiva Peter Strohm \u00e8 stata trasmessa in anteprima in Germania da ARD tra il 4 novembre 1991 e il 28 gennaio 1992."}
{"id": "8617404", "revid": "80598", "url": "https://it.wikipedia.org/wiki?curid=8617404", "title": "L'estate sta finendo (singolo)", "text": ""}
{"id": "8617405", "revid": "31269", "url": "https://it.wikipedia.org/wiki?curid=8617405", "title": "Episodi di Peter Strohm (quarta stagione)", "text": "La quarta stagione della serie televisiva Peter Strohm \u00e8 stata trasmessa in anteprima in Germania da ARD tra il 7 febbraio 1995 e il 16 maggio 1995."}
{"id": "8617407", "revid": "364418", "url": "https://it.wikipedia.org/wiki?curid=8617407", "title": "The Wrong Friend", "text": ""}
{"id": "8617409", "revid": "31269", "url": "https://it.wikipedia.org/wiki?curid=8617409", "title": "Episodi di Peter Strohm (quinta stagione)", "text": "La quinta stagione della serie televisiva Peter Strohm \u00e8 stata trasmessa in anteprima in Germania da ARD tra il 2 gennaio 1996 e il 2 aprile 1996."}
{"id": "8617411", "revid": "114988416", "url": "https://it.wikipedia.org/wiki?curid=8617411", "title": "Night Intruder", "text": ""}
{"id": "8617415", "revid": "1409041", "url": "https://it.wikipedia.org/wiki?curid=8617415", "title": "KF KEK", "text": ""}
{"id": "8617416", "revid": "661526", "url": "https://it.wikipedia.org/wiki?curid=8617416", "title": "TAM Air", "text": ""}
{"id": "8617421", "revid": "404338", "url": "https://it.wikipedia.org/wiki?curid=8617421", "title": "Porgi l'altra guancia (frase)", "text": ""}
{"id": "8617423", "revid": "599013", "url": "https://it.wikipedia.org/wiki?curid=8617423", "title": "Ioannis Boustas", "text": "Carriera.\nIoannis Boustas debutta nel campionato greco velocit\u00e0 nel 1990 a 18 anni, in classe 80 in sella ad una Yamaha. Termina al secondo posto in campionato. L'anno successivo passa alla categoria Superbike in sella ad una Suzuki. Le sue buone prestazioni gli permettono di ottenere un posto nel team Marlboro-Yamaha. A fine stagione si laurea campione della categoria da debuttante.\nPer il 1992 Boustas viene ingaggiato dal team Rothmans, team ufficiale Honda nel campionato greco superbike. Vince nuovamente il titolo e partecipa come wild card ad una gara dell'European Open Championship, disputata al circuito Paul Ricard, dove termina in quinta posizione.\nL'anno successivo corre sempre nel campionato greco superbike, questa volta in sella ad una Kawasaki, e termina la stagione al secondo posto in classifica.\nNel 1994 Boustas fa la sua prima apparizione mondiale, partecipando come wild card in sella ad una Yamaha al round di Misano, dove si qualifica in penultima posizione e si ritira in gara 1, per poi concludere gara 2 all 22\u00ba posto e ultimo dei piloti giunti al traguardo.\nL'anno seguente partecipa a due gare del campionato spagnolo 250 Open Ducados, dove si classifica 14\u00ba a Jerez e si ritira a Jarama.\nNel 1996 Boustas ritorna alle competizioni internazionali, partecipando come pilota titolare del Marlboro Team Boustas in sella ad una Ducati al campionato mondiale Superbike. Ottiene i suoi primi punti mondiali grazie al 14\u00ba posto conquistato in gara 1 a Laguna Seca, diventando anche cos\u00ec il primo pilota greco a fare punti nel campionato mondiale Superbike. Riesce ad ottenere punti in altre due occasioni, arrivando 15\u00ba in gara 1 a Brands Hatch e 14\u00b0 in gara 2 a Sentul. Non termina la stagione, saltando gli ultimi tre round stagionali. Si classifica 38\u00b0 in campionato con 5 punti.\nDopo questa esperienza mondiale, Boustas torna a competere nel campionato nazionale greco, dove conquista numerosi titoli nelle classi Superbike, Supersport e Supermotard. Attualmente possiede una scuola di guida sportiva per moto ad Atene, la sua citt\u00e0 natale."}
{"id": "8617426", "revid": "1185701", "url": "https://it.wikipedia.org/wiki?curid=8617426", "title": "Anastasiia Moskalenko", "text": ""}
{"id": "8617428", "revid": "1501558", "url": "https://it.wikipedia.org/wiki?curid=8617428", "title": "Fabio Delizzos", "text": " \u00c8 noto principalmente per i suoi thriller storici, e i suoi romanzi sono stati tradotti in diverse lingue.\nBiografia.\nDelizzos \u00e8 nato a Torino da madre pugliese e padre sardo, e l\u00ec ha vissuto fino all'et\u00e0 di 9 anni, quando si \u00e8 trasferito in Sardegna, a Luras, il paese di origine del padre. Ha conseguito la maturit\u00e0 scientifica nel liceo di Tempio Pausania e si \u00e8 laureato a pieni voti in Filosofia presso l'Universit\u00e0 degli Studi di Cagliari. Dal 2002 vive a Roma."}
{"id": "8617430", "revid": "292162", "url": "https://it.wikipedia.org/wiki?curid=8617430", "title": "Statua di San Francesco (Roma)", "text": "Il monumento a San Francesco d'Assisi \u00e8 un gruppo scultoreo in bronzo collocato dinnanzi alla Basilica di San Giovanni in Laterano a Roma, all'inizio di via Carlo Felice, nel rione rione Esquilino.\nStoria.\nQuesto imponente gruppo scultoreo \u00e8 stato progettato e realizzato dallo scultore lauretano Giuseppe Tonnini nel 1927, con il santo posizionato in piedi e con le braccia in alto e i palmi delle mani rivolti verso la basilica, su un basamento a gradoni di tufo. Sotto la statua del santo, altre cinque statue rappresentanti i seguaci che lo seguirono a Roma per incontrare papa Innocenzo III per il riconoscimento della Regola.\nIl posizionamento di questa opera di fronte alla basilica lateranense non \u00e8 per nulla casuale, in quanto papa Innocenzo III avrebbe fatto un sogno nel quale san Francesco sosteneva una Basilica in onore di San Giovanni. Tale sogno \u00e8 rappresentato in un affresco di Giotto intitolato \"Il sogno di Innocenzo III\"."}
{"id": "8617449", "revid": "729019", "url": "https://it.wikipedia.org/wiki?curid=8617449", "title": "Strada provinciale 74 Mongardino", "text": "La strada provinciale 74 Mongardino \u00e8 una strada provinciale italiana che collega i comuni di Sasso Marconi e Monte San Pietro della citt\u00e0 metropolitana di Bologna.\nPercorso.\nComincia a Sasso Marconi dalla SS 64 Porrettana e, nel suo primo tratto, fiancheggia il Rio Verde procedendo cos\u00ec in direzione ovest. Si allontana poi dal corso d'acqua per salire di quota e raggiungere le frazioni di Sant'Antonio di Sopra e Mongardino, nella circoscrizione di Tignano-Roma. Successivamente la strada scende nella valle del torrente Olivetta e si dirige verso nord. Dopo essere passata per le localit\u00e0 di Molino Cesare e Roma, attraversa il Lavino e, appena entrata nel comune di Monte San Pietro, si conclude nella SP 26 presso Calderino."}
{"id": "8617451", "revid": "120434396", "url": "https://it.wikipedia.org/wiki?curid=8617451", "title": "\u00d6FB-Cup 2020-2021", "text": "La \u00d6FB-Cup 2020-2021 \u00e8 stata l'86\u00aa edizione della coppa nazionale austriaca di calcio, disputata tra il 28 agosto 2020 e il 1\u00ba maggio 2021.\nIl torneo \u00e8 stato vinto dal , gi\u00e0 vincitore dell'edizione precedente, che ha sconfitto in finale il per 0-3.\nSquadre partecipanti.\nLe 64 squadre partecipanti al torneo, tutte fin dal primo turno, si suddividono come segue:\nCalendario.\nIl programma del torneo \u00e8 il seguente."}
{"id": "8617460", "revid": "1348176", "url": "https://it.wikipedia.org/wiki?curid=8617460", "title": "Radiazioni di sincrotrone", "text": ""}
{"id": "8617464", "revid": "110157", "url": "https://it.wikipedia.org/wiki?curid=8617464", "title": "Oberon il giovane mago", "text": "Oberon il giovane mago \u00e8 un librogame dello scrittore inglese Ian Page pubblicato nel 1984 a Londra dalla Arrow Books e tradotto in numerose lingue del mondo. \u00c8 il primo dei volumi pubblicati della saga Oberon, nonch\u00e9 il primo della serie Grey Star. La prima edizione italiana, nel 1987, fu a cura della Edizioni EL.\nTrama.\nSorto da una furiosa tempesta, Oberon \u00e8 un figlio dell'uomo, naufrago e orfano, un dono di speranza agli esiliati semidei Shianti. Sin da quella notte fatidica ti hanno allevato come uno di loro, insegnandoti i misteri della magia, per prepararti ad un'impresa epica.\nIl momento \u00e8 giunto. Oberon dovr\u00e0 trovare la leggendaria Pietra Della Luna e usare il suo potere per debellare il malvagio Re Stregone di Shadaki. Perch\u00e9 solo tu puoi salvare la tua terra natale dalla crudele morsa del suo impero. Affrontando mille peripezie, Oberon riuscir\u00e0 ad ottenere l'esatta posizione del cancello dell'ombra, cancello che porta al Daziarn, una dimensione parallela dove Lupo Solitario verr\u00e0 imprigionato nel libro \"I prigionieri del tempo\"."}
{"id": "8617466", "revid": "686936", "url": "https://it.wikipedia.org/wiki?curid=8617466", "title": "Washington Redskins 1947", "text": "La stagione 1947 dei Washington Redskins \u00e8 stata la 16\u00aa della franchigia nella National Football League e la decima a Washington. Sotto la direzione del capo-allenatore Turk Edwards la squadra ebbe un record di 4-8, terminando quarta nella NFL Eastern e mancando i playoff per il secondo anno consecutivo.\nCalendario.\nNota: gli avversari della propria division sono in grassetto.\nClassifiche.\nNote: I pareggi non venivano conteggiati ai fini della classifica fino al 1972."}
{"id": "8617470", "revid": "1598666", "url": "https://it.wikipedia.org/wiki?curid=8617470", "title": "43va Heartless", "text": " 43va Heartless (stilizzato 43VA HEARTLESS) \u00e8 il secondo album in studio del rapper statunitense Moneybagg Yo, pubblicato il 24 maggio 2019 da Collective Music Group, Bread Gang Entertainment, N-Less Entertainment e Interscope Records. \nDescrizione.\n\"43va Heartless\" \u00e8 il terzo e ultimo capitolo della serie di album \"Heartless\" di Moneybagg Yo, dopo \"Heartless\" (2017) e \"2 Heartless\" (2018). Presenta collaborazioni con Gunna, le City Girls, Offset, Lil Durk, Blac Youngsta e Kevin Gates. L'album ha debuttato al numero quattro nella classifica statunitense. \nSuccesso commerciale.\n\"43va Heartless ha\" debuttato al numero quattro della \"Billboard\" 200 negli Stati Uniti, raggiungendo le 40.000 unit\u00e0 equivalenti ad un album (comprese 5.000 vendite di album fisici) nella prima settimana. Inoltre \"Dior\", il brano presente nell'album, in collaborazione con Gunna \u00e8 stato certificato disco d'oro. \nFormazione.\nCrediti adattati da Tidal.\nMusicisti \nProduzione \nPersonale tecnico"}
{"id": "8617473", "revid": "395544", "url": "https://it.wikipedia.org/wiki?curid=8617473", "title": "Roniit (album)", "text": "Roniit \u00e8 l'omonimo album in studio di debutto della cantautrice statunitense Roniit, pubblicato il 16 giugno 2011. Il suo stile \u00e8 stato definito dall'autrice \"Dark Electro Pop\".\nAntefatti e promozione.\nNel 2011 Roniit si \u00e8 laureata in Music Business presso la sede di Denver dell'Universit\u00e0 del Colorado; durante i suoi studi ha iniziato a produrre musica per gioco col programma Logic Pro. Con l'aiuto del suo ragazzo di allora, il batterista death metal Eric W. Brown, ha composto e prodotto l'album \"Roniit\" con un budget molto ristretto. \nIl brano \"Infernal Anxiety\" \u00e8 stato sfruttato per la promozione dell'album, anche grazie a due suoi remix. Invece \"Enslaved\" \u00e8 stato usato per una performance durante il primo episodio della sesta stagione del programma televisivo Mamme sull'orlo di una crisi da ballo, andato in onda il 5 gennaio 2016."}
{"id": "8617476", "revid": "61051", "url": "https://it.wikipedia.org/wiki?curid=8617476", "title": "Ana Jelen\u010di\u0107", "text": "Carriera.\nNazionale.\nJelen\u010di\u0107 inizia ad essere convocata dalla federazione calcistica della Croazia (\"Hrvatski Nogometni Savez\" - HNS) nel 2010, chiamata dal tecnico Dean Klafuri\u0107, appena quattordicenne, a vestire la maglia della formazione Under-19 impegnata nella prima fase di qualificazione all'Europeo di Italia 2011 che in quella fase si gioca in casa allo Stadio Gradski vrt di Osijek. Fa il suo debutto da titolare fin dal primo incontro della fase eliminatoria, l'11 settembre 2010, nella sconfitta per 1-0 con le pari et\u00e0 della . La sua nazionale, inserita nel gruppo 11, vincendo gli altri due incontri con , per 1-0 con il suo gol al 21', e , dove va nuovamente a rete nella vittoria per 8-0, riesce a concludere la fase al secondo posto dietro le russe accedendo cos\u00ec alla fase \u00e9lite. Jelen\u010di\u0107 scende in campo anche nei tre successivi incontri della seconda fase, tuttavia la caratura tecnica della Crozia si rivela inferiore alle avversarie, , e , perdendo tutti gli incontri e fallendo di conseguenza l'accesso alla fase finale.\nContemporaneamente Klafuri\u0107, tecnico anche della Under-17, rientrando nella fascia d'et\u00e0 la convoca anche per la prima fase di qualificazione all'edizione 2011 del campionato europeo di categoria. Fa il suo debutto da titolare fin dal primo incontro della fase eliminatoria, il 5 ottobre 2010, nella sconfitta per 3-0 con le pari et\u00e0 della e gioca le rimanenti due partite prima dell'eliminazione della Croazia dal torneo.\nL'anno successivo viene convocata nella nazionale maggiore in occasione dell'amichevole del 15 maggio 2011 con l', dove debutta rilevando Barbara Peri\u0107 all'83' nell'incontro che si conclude sull'1-1. Per una successiva convocazione deve attendere oltre sei anni, quando il commissario tecnico Bo\u017eidar Mileti\u0107 la inserisce in rosa nell'incontro del 15 settembre 2017 con l' valido per le qualificazioni della zona UEFA, gruppo 4, al Mondiale di Francia 2019. In quell'occasione gioca nuovamente uno scampolo di partita, rilevando Ivana Slip\u010devi\u0107 all'87' nell'incontro poi pareggiato per 1-1 dalle croate in zona Cesarini. Da allora Jelen\u010di\u0107, oltre a uno buon numero di amichevoli, viene convocata con continuit\u00e0, sia in altri cinque incontri per le qualificazioni a Francia 2019, che la sua nazionale fallisce, sia alle qualificazioni, all'Europeo di Inghilterra 2022."}
{"id": "8617483", "revid": "729019", "url": "https://it.wikipedia.org/wiki?curid=8617483", "title": "Volo Air France 422", "text": "Il volo Air France 422 era un volo di linea da Bogot\u00e1 (Colombia) a Quito (Ecuador), che copriva l'ultima tratta di un collegamento aereo tra Parigi e la capitale ecuadoriana, operato da TAME per conto di Air France. Il Boeing 727 il 20 aprile 1998 si schiant\u00f2 nelle vicinanze di Bogot\u00e1 a causa della scarsa visibilit\u00e0 dopo il decollo dall'aeroporto internazionale El Dorado, uccidendo tutte le 53 persone a bordo.\nAereo ed equipaggio.\nIl Boeing 727-230 che copriva la rotta aveva 21 anni di servizio. L'aereo era di propriet\u00e0 di TAME, la compagnia aerea ecuadoriana, ma era operativo sulla base di una wet lease per Air France come ultima parte di un volo da Parigi. L'equipaggio di 3 persone in cabina era abbastanza qualificato, ma il capitano del volo aveva accumulato solo circa 400 ore nel Boeing 727. Un meccanico delle operazioni di volo e 6 assistenti di volo completavano l'equipaggio. 43 passeggeri erano tra le 53 persone totali a bordo dell'aereo.\nIncidente.\nIl volo ricevette l'autorizzazione dall'aeroporto internazionale El Dorado attraverso l'uscita Girardot 1 (GIR1), che inizialmente consisteva in una virata SW, per procedere al Girardot VOR. L'equipaggio di volo per\u00f2 non riusc\u00ec a eseguire correttamente la manovra; il primo ufficiale, che fungeva da pilota in comando, non fece la svolta iniziale e poi si dimentic\u00f2 di accendere il transponder, cosa che proibiva ai controllori radar di assisterli. Purtroppo la virata aveva anche lo scopo di impedire all'aereo di viaggiare ad est della citt\u00e0 di Bogot\u00e1, a causa della presenza di montagne d'alta quota. Meno di due minuti dopo il decollo dalla pista 13L dell'aeroporto di Bogot\u00e0, l'aereo si schiant\u00f2 a una velocit\u00e0 di 260 nodi nel \"Cerro el Cable\", mentre superava quota 10.100 piedi, senza che l'equipaggio fosse in grado di reagire per via della scarsa visibilit\u00e0. Tutte le 53 persone a bordo morirono a causa di una combinazione di lesioni da impatto e da incendio. L'incendio sviluppatosi in seguito all'impatto distrusse anche un'ampia area forestale."}
{"id": "8617484", "revid": "61051", "url": "https://it.wikipedia.org/wiki?curid=8617484", "title": "Ana Jelencic", "text": ""}
{"id": "8617486", "revid": "1543377", "url": "https://it.wikipedia.org/wiki?curid=8617486", "title": "Nadia al-Ghazzi", "text": "\u00c8 anche una presentatrice televisiva ed \u00e8 stata una delle prime donne a comparire nella televisione siriana.\nCarriera.\nAl-Ghazzi \u00e8 nata a Damasco, in Siria, nel 1935, da Said al-Ghazzi e Balkis Al Mour. Suo padre era di origine turca ed \u00e8 stato due volte primo ministro della Siria. \nAl-Ghazzi si \u00e8 laureata in diritto nazionale e internazionale presso l'Universit\u00e0 di Damasco. \nNel 1960 Al-Ghazzi si un\u00ec ai fondatori della televisione siriana al suo lancio; inizi\u00f2 a montare e presentare il programma per famiglie \"Al-Bayt al-Said\", seguito da un popolare spettacolo per bambini nel 1973-1975. Ha anche recitato in due fiction televisive nel 1982 e nel 2004. Tra il 1975 e il 1979 ha condotto tre talk show per famiglie su Radio Damasco. \nDal 1979 Al-Ghazzi \u00e8 stata membro e segretario dell'Unione Libraria Araba e ha partecipato a comitati per riformare la legge siriana, in particolare per quanto riguarda i diritti delle donne. Ha anche iniziato a scrivere per diverse riviste, tra cui \"Tabibak\" e \"Al Maraa\". Ha iniziato la sua carriera di scrittrice nei primi anni '80 e ha scritto complessivamente venti libri. \nNel 2008 \u00e8 stata membro del consiglio della Societ\u00e0 degli Amici di Damasco e membro del Comitato Superiore per le celebrazioni tenutesi a Damasco durante il suo mandato di capitale araba della cultura 2008. \nVita privata.\n\u00c8 sposata con Nizar Bakdounes e ha tre figlie: Lama, Nada e Racha. \n\u00c8 imparentata con il poeta Huda Naamani. "}
{"id": "8617489", "revid": "38120", "url": "https://it.wikipedia.org/wiki?curid=8617489", "title": "Cave girl", "text": ""}
{"id": "8617490", "revid": "84184", "url": "https://it.wikipedia.org/wiki?curid=8617490", "title": "Corambidae", "text": "Corambidae \u00e8 una famiglia di molluschi nudibranchi appartenente alla superfamiglia Onchidoridoidea.\nDescrizione.\nSono nudibranchi di piccole dimensioni, usualmente intorno 5\u201310\u00a0mm, con livree mimetiche che simulano l'apparenza dei briozoi su cui vivono. L'elemento distintivo della famiglia \u00e8 dato dalla posizione ventrale delle branchie, che sono invece dorsali in tutti gli altri membri della superfamiglia Onchidoridoidea.\nDistribuzione e habitat.\nLe specie di questa famiglia sono diffuse in prevalenza nelle acque temperate dell'emisfero settentrionale.\nTassonomia.\nLa famiglia comprende in atto i seguenti generi:\nIl genere \"Hypobranchiaea\" \u00e8 attualmente considerato come \"taxon inquirendum\".\nAltri generi attribuiti a questa famiglia attualmente posti in sinonimia sono:"}
{"id": "8617510", "revid": "344503", "url": "https://it.wikipedia.org/wiki?curid=8617510", "title": "Assassinio sul Nilo (film 2022)", "text": "Assassinio sul Nilo (\"Death on the Nile\") \u00e8 un film del 2022 diretto ed interpretato da Kenneth Branagh.\nLa pellicola, sequel del film \"Assassinio sull'Orient Express\" (2017), \u00e8 il secondo adattamento cinematografico del romanzo del 1937 \"Poirot sul Nilo\" scritto da Agatha Christie, dopo \"Assassinio sul Nilo\" (1978), trasposto anche nella serie televisiva \"Poirot\" con l'episodio \"Poirot sul Nilo\" (2004).\nOltre a Branagh, che torna nei panni di Hercule Poirot, fanno parte del cast corale Tom Bateman, Annette Bening, Russell Brand, Ali Fazal, Dawn French, Gal Gadot, Armie Hammer, Rose Leslie, Emma Mackey, Sophie Okonedo, Jennifer Saunders e Letitia Wright.\nTrama.\nDurante la prima guerra mondiale, il giovane Hercule Poirot, arruolato nell\u2019esercito belga, elabora una strategia per riconquistare un ponte tenuto dai tedeschi; tuttavia, non riesce a salvare dalla morte il suo capitano, inciampato su una trappola esplosiva che, nello scoppio, sfregia anche il viso di Poirot. Hercule viene raggiunto nell\u2019ospedale da campo dov\u2019\u00e8 ricoverato e curato dalla sua amata, la crocerossina Katherine, che lo incoraggia a farsi crescere i baffi per nascondere le cicatrici. Nel 1937, Poirot entra in un club dove si sta esibendo la cantante blues Salome Otterbourne. Assiste a Jacqueline \"Jackie\" de Bellefort che presenta il suo fidanzato Simon Doyle alla sua amica d'infanzia, l'ereditiera Linnet Ridgeway, per offrirgli un lavoro. Linnet assume Simon sul posto, e tra i due volano scintille con grande disagio di Jackie.\nSei settimane dopo, Poirot \u00e8 in vacanza in Egitto quando incontra il suo amico Bouc e conosce sua madre Euphemia, una rinomata pittrice. Bouc presenta Poirot ai suoi amici Linnet e Simon, che si sono sposati e stanno festeggiando la loro luna di miele. Alla luna di miele si uniscono diversi ospiti: Louise Bourget, la cameriera di Linnet; Salome; la nipote e manager di Salome e vecchia compagna di classe di Linnet, Rosalie; Marie Van Schuyler, la madrina di Linnet con tendenze comuniste; la signora Bowers, infermiera di Van Schuyler; Andrew Katchadourian, cugino di Linnet, che si occupa del testamento di quest'ultima e il medico Linus Windlesham, che era stato fidanzato con Linnet prima che lei lo lasciasse per Simon. Linnet e Simon chiedono protezione a Poirot perch\u00e9 Jackie li ha seguiti fin l\u00ec, essendo diventata un'ossessiva stalker che vuole riconquistare Simon dopo che il loro fidanzamento \u00e8 andato in pezzi.\nDesiderando fuggire da Jackie ma non volendo interrompere la loro luna di miele, la coppia sceglie di imbarcarsi con i loro ospiti sul piroscafo a pale \"Karnak\" per una crociera sul Nilo. Tuttavia, Linnet ammette a Poirot di essere paranoica e di non fidarsi dei suoi ospiti. Durante una sosta ad Abu Simbel, Bouc confessa a Poirot che esce con Rosalie, nonostante la disapprovazione di Eufemia. Poirot gli d\u00e0 la sua benedizione, mentre Bouc lo incoraggia a trovare l'amore; il detective belga inizia a mostrare interesse per la carismatica Salom\u00e8. Linnet e Simon evitano per un pelo un masso che crolla, e dopo essere sfuggiti a una tempesta di sabbia, gli ospiti tornano sulla Karnak solo per scoprire che anche Jackie si \u00e8 imbarcata. Linnet e Simon dunque decidono di partire la mattina seguente e condividono un ultimo brindisi con Poirot. Un Poirot ubriaco incontra Jackie sul ponte, che \u00e8 ancora irremovibile nel voler riconquistare Simon; Poirot condivide con lei che avrebbe dovuto stare con Katherine dopo la fine della guerra, ma lei mor\u00ec per l'esplosione di un mortaio che distrusse il treno su cui stava viaggiando per raggiungerlo al fronte, il che ha portato Poirot a chiudersi ai sentimenti romantici. Mentre Linnet se ne va a dormire per la notte, Simon affronta e insulta Jackie, spingendola a sparare istintivamente alla sua gamba prima di provare immediatamente rimorso e calciare via la pistola che si era procurata. Bouc e Rosalie portano Jackie a farsi curare dalla signora Bowers, mentre Windlesham cura la ferita di Simon; Poirot in tutta questa frangente, nonostante il grande chiasso, rimane profondamente addormentato nella sua cabina.\nLa mattina seguente Louise trova Linnet uccisa con un colpo di pistola alla testa e scopre che la sua preziosa collana \u00e8 stata rubata. Poirot, affiancato da Simon e Bouc, inizia a interrogare gli ospiti e a svelare le possibili motivazioni. Jackie viene esclusa come assassina perch\u00e9 monitorata da Bowers per tutta la notte e anche Simon, che era assistito da Windlesham. Louise avrebbe dovuto lasciare l'impiego di Linnet dopo essersi sposata, ma Linnet pose fine con forza al suo fidanzamento per tenerla come sua serva. Windlesham si rivela essere parte di una famiglia aristocratica, ma ha rinunciato al suo privilegio per aiutare le persone come medico. Anche Bowers proviene da una famiglia ricca, ma lei e i suoi operai sono stati sfrattati dalle loro terre a causa dei genitori di Linnet durante la Grande Depressione; Poirot deduce che non \u00e8 la domestica di Van Schuyler, ma la sua amante. Andrew aveva quasi fatto firmare a Linnet un contratto rielaborato che l'avrebbe imbrogliata, se non fosse stato per l'intervento di Rosalie; possiede anche una pistola pi\u00f9 grande (calibro 45). Salome ha una pistola simile a quella di Jackie (calibro 22) nel suo copricapo, ma l'ha usata molto tempo addietro per autodifesa personale; Rosalie quando era bambina aveva subito un episodio di razzismo da parte di Linnet, ma in seguito le due erano divenute amiche ai tempi del collegio che frequentavano assieme. Eufemia rinviene la collana di Linnet tra le sue cose e lo riferisce a Poirot, che inizia a sospettare anche di lei. La pistola di Jackie, l'arma del delitto, viene infine ripescata dal fiume, avvolta nella sciarpa mancante di Van Schuyler e priva di due proiettili.\nPoirot riunisce Bouc, Eufemia, Salome e Rosalie, e rivela che \u00e8 stato assunto da Eufemia per spiare Rosalie per vedere se \u00e8 un amore adatto per Bouc. Nonostante l'approvazione di Poirot, Eufemia nega ancora di dare loro la sua benedizione per la sofferenza di Bouc, mentre Rosalie rimprovera Poirot per averli ingannati. In quel momento Louise viene trovata morta nella ruota dell'acqua, con la gola tagliata da una lama affilata (che si scopre essere uno dei bisturi mancanti di Windlesham) e del denaro le viene trovato addosso. Mentre la tensione sale tra gli ospiti, Poirot vede la forma di un possibile testimone vicino agli schizzi di sangue dell'omicidio di Louise.\nPoirot e Simon interrogano Bouc, che \u00e8 sconcertato dal fatto che il suo stesso amico sospetti di lui. Poirot deduce che Bouc aveva gi\u00e0 trovato Linnet morta e approfittando di ci\u00f2, ha rubato la sua collana e l'ha messa tra le cose di sua madre per implicarla nel furto.\nBouc ammette che Poirot ha ragione, in quanto serviva a dare a lui e a Rosalie la libert\u00e0 economica che Euphemia aveva loro negato. Ammette anche di aver visto Louise estorcere del denaro all'assassino prima di essere uccisa lei stessa e di aver gettato il proprio cappotto nel fiume perch\u00e9 ricoperto dal sangue di Louise. Prima che possa rivelare l'assassino tuttavia, Bouc viene assassinato da un colpo di pistola sparatogli dall'ombra; Poirot insegue l'assassino, ma non riesce a prenderlo, trovando solo la pistola di Andrew.\nMotivato dalla morte del suo pi\u00f9 caro amico, Poirot, con l'aiuto dell'equipaggio del Karnak, chiude gli ospiti sopravvissuti nel bar della nave e fa fermare il battello, avendo ormai risolto l'omicidio. Poirot fa confessare ad Andrew di aver lanciato il masso contro Simon e Linnet in un atto di disperazione, ma lui \u00e8 irremovibile sul fatto di non essere l'assassino. Il detective rivela che Simon \u00e8 l'assassino di Linnet, con Jackie come mente. I due sono ancora amanti, poich\u00e9 hanno organizzato la storia d'amore tra Simon e Linnet in modo che lui ereditasse la ricchezza della donna una volta che lei fosse stata uccisa. Dopo aver finto di sparare a Simon con una pistola a salve, Jackie riesce a distrarre Bouc e Rosalie, mentre Simon usa della vernice rubata da Euphemia per fingere la sua ferita. Simon usa il poco tempo fornito dalla distrazione per uccidere Linnet, con Louise che ne \u00e8 testimone, e poi si spara alla gamba usando la sciarpa di Van Schuyler come silenziatore, in tempo per l'arrivo di Windlesham; Poirot non si \u00e8 svegliato a causa di un potente narcotico versatogli di nascosto da Simon nel bicchiere di champagne con cui aveva brindato prima di andare in cabina. Simon si sbarazza poi dell'arma del delitto e Jackie uccide Louise e Bouc. Tenuto impegnato in uno stallo da Poirot e Salome, Simon tenta di fuggire con Jackie, ma la donna, sapendo che non c'\u00e8 scampo per loro, spara ad entrambi, uccidendo se stessa ed il suo amante.\nI passeggeri sbarcano, con Salome che ammette di essere stata interessata a Poirot prima che lui mostrasse la sua fredda personalit\u00e0 nel suo lavoro. Sei mesi dopo, a Londra, un Poirot rasato e senza baffi visita il jazz club di Salome per vederla esibirsi.\nProduzione.\nNel 2015, James Prichard, pronipote di Agatha Christie, espresse l'interesse per un sequel del film \"Assassinio sull'Orient Express\", grazie alla grande intesa e alla positiva collaborazione con Kenneth Branagh; nel maggio 2017 lo stesso Branagh si dichiar\u00f2 interessato.\nIl 21 novembre 2017 la 20th Century Studios annunci\u00f2 l'inizio della pre-produzione del film, basato sul romanzo \"Poirot sul Nilo\", confermando Michael Green come sceneggiatore e Kenneth Branagh come regista e protagonista.\nCast.\nIl 29 settembre 2018 venne annunciato l'ingresso nel cast di Gal Gadot e il 4 ottobre quello di Armie Hammer. Il 18 aprile 2019 venne annunciato l'ingaggio di Letitia Wright nel ruolo di Rosalie Otterbourne ed il 25 giugno il sito \"Deadline\" riport\u00f2 che Annette Bening era in trattative per il ruolo di Euphemia; il 15 agosto 2019 Russell Brand venne contattato per prendere parte al film ed il 15 settembre Ali Fazal entr\u00f2 nel cast. Il 1\u00ba ottobre 2019 la 20th Century Fox annunci\u00f2 il cast completo del film, oltre ai gi\u00e0 citati, con Sophie Okonedo, Jennifer Saunders, Dawn French, Emma Mackey e Rose Leslie.\nRiprese.\nLe riprese del film, iniziate il 30 settembre 2019 nei Longcross Studios in Inghilterra, proseguirono in Egitto e terminarono il 18 dicembre dello stesso anno.\nIl 10 giugno 2020, durante un'intervista, Branagh ha rivelato alcuni dettagli del film dicendo:\nEffetti visivi.\nLa Double Negative ha lavorato agli effetti visivi del film, con George Murphy alla supervisione.\nColonna sonora.\nNel gennaio 2019 il compositore Patrick Doyle, collaboratore storico di Branagh, viene confermato per la colonna sonora del film.\nPromozione.\nIl primo trailer del film \u00e8 stato diffuso online il 19 agosto 2020, sul canale YouTube della 20th Century Studios. Contemporaneamente \u00e8 stata pubblicata anche la prima locandina ufficiale del film, che ritrae il battello a vapore dove \u00e8 ambientato il film con i nomi del cast principale.\nDistribuzione.\nLa pellicola, la cui uscita era stata inizialmente fissata negli Stati Uniti per l'8 novembre 2019, poi slittata al 20 dicembre 2019, poi ancora posticipata al 23 ottobre 2020, e successivamente al 18 dicembre 2020, \u00e8 stata ulteriormente rinviata a causa delle sale cinematografiche chiuse per la seconda ondata della pandemia di COVID-19 prima al 17 settembre 2021, poi all'11 febbraio 2022, mentre in Italia viene distribuita nelle sale cinematografiche dal 10 febbraio.\nDivieti.\nIl film \u00e8 stato vietato in Kuwait con la motivazione che \"il ruolo di Linnet Ridgeway Doyle \u00e8 interpretato dall'attrice israeliana Gal Gadot, definita da un funzionario del paese come un ex soldato dell'esercito di occupazione sionista\".\nSequel.\nIn un'intervista del dicembre 2017 Branagh ha espresso la sua volont\u00e0 di creare un universo cinematografico dedicato alle opere di Agatha Christie, con la possibilit\u00e0 quindi di proseguire la saga anche dopo il secondo film:"}
{"id": "8617512", "revid": "287204", "url": "https://it.wikipedia.org/wiki?curid=8617512", "title": "Il mondo dell'apocalisse", "text": "Il mondo dell'Apocalisse (\"Apocalypse World\") \u00e8 un gioco di ruolo indie post-apocalittico di D. Vincent Baker e Meguey Baker, pubblicato nel 2010. In italia \u00e8 stato pubblicato da Narrattiva.\n\u00c8 stato il gioco che ha sviluppato il motore per l'appunto chiamato Powered by the Apocalypse, un regolamento di grande successo nel mondo dei giochi di ruolo.\nIl gioco abbina un regolamento semplice e innovativo a un linguaggio diretto molto adatto all'ambientazione. Ambientazione che non \u00e8 prefissata, ma in questo gioco di ruolo viene definita tanto dal Master quanto dai giocatori, a partire dalla prima sessione di gioco, nella quale descriveranno assieme un mondo interessante per tutti coloro che si siedono al tavolo.\nDopo l'uscita del film \"\", ambientato in un futuro apocalittico, nel 2016 una seconda edizione del gioco \u00e8 stata lanciata con successo su Kickstarter. Questa edizione, che vede in veste di co-autrice anche la moglie Vincent, Meguey Baker, ha aggiornato alcune delle meccaniche, ha integrato nuovi libretti dei personaggi a loro modo ispirati al film di George Miller, ma ha mantenuto la maggior parte del design dell'originale. \nSistema di gioco.\nLa meccanica centrale de \"Il mondo dell'apocalisse\" \u00e8 la \"mossa\". Ogni volta che un personaggio compie un'azione il giocatore deve dichiarare la mossa che usa e tirare i dadi, il risultato del tiro stabilisce il successo o meno dell'azione. Si tirano 2 dadi a 6 facce, il risultato si somma a uno dei 5 punteggi presenti sulla scheda (Freddo, Duro, Caldo, Acuto o Strano), in base alla Mossa che si vuole svolgere: se si ottiene 10+ allora \u00e8 un successo, con 7-9 l\u2019azione ha comunque un esito positivo, ma con qualcosa che magari non ha funzionato al meglio, oppure ottenendo solo un successo parziale, invece con 6 o meno si \u00e8 fallito. Una caratteristica degna di nota di Mondo dell'Apocalisse \u00e8 l'inclusione di alcune \"mosse speciali\", che si innesca quando un personaggio di una specifica classe incontra i trigger appropriati. \nLe mosse possono avere sia conseguenze meccaniche (infliggere \"x\" punti ferita, ottenere bonus ai tiri successivi, ecc..), sia narrativi (in base al risultato del dado, sar\u00e0 infatti il giocatore a poter o dover descrivere cosa questa sua azione comporta, in termini di gioco).\n\"Il mondo dell'apocalisse\" ha generato tutta una famiglia di giochi che ne riprendono le regole traslandone in un'altra ambientazione come per esempio il fantasy in \"Dungeon World\" (Sage LaTorra e Adam Keobel, 2012), l'horror moderno in \"Il mostro della settimana\" (\"Monster of the week\", Michaels Sands, 2012), Cuori di mostro (Monsterhearts, Joe McDaldno 2012) o in \"Fantasmi assassini\" (\"Murderous Ghosts\", Vincent Baker 2011), il cyberpunk in The Sprawl (Hamish Cameron, 2017), facendone insieme a \"Fate\" il gioco indie pi\u00f9 di successo. Questi giochi sono collettivamente noti come \"Powered by Apocalypse\".\nAl momento dell'uscita, \"Apocalypse World\" ha vinto il premio Indie RPG Award 2010 e il Golden Geek RPG 2011 dell'anno ed \u00e8 stato nominato gioco dell'anno sia al Golden Geek Awards che al Best of the Show di Lucca Comics &amp; Games."}
{"id": "8617516", "revid": "114990183", "url": "https://it.wikipedia.org/wiki?curid=8617516", "title": "Autostrada A100", "text": ""}
{"id": "8617518", "revid": "1543377", "url": "https://it.wikipedia.org/wiki?curid=8617518", "title": "China Room", "text": "La China Room (traducibile in italiano come Sala delle porcellane) \u00e8 una delle stanze al piano terra della Casa Bianca, dove \u00e8 esposta la collezione di stato delle porcellane. I servizi vanno dalla porcellana cinese di esportazione di George Washington, alla porcellana dorata di Bill Clinton in avorio, giallo e oro brunito. La sala \u00e8 utilizzata principalmente dalla first lady per riunioni e ricevimenti minori.\nRifinitura McKim.\nFino alla fine del 1902, quando la stanza fu rifinita come spazio di intrattenimento pubblico durante i lavori di ristrutturazione diretti da Charles Follen McKim, questa stanza, insieme alla maggior parte del piano terra dell'edificio, era utilizzata come ripostiglio. McKim ricostru\u00ec interamente la stanza, arricchendola con dettagli del tardo periodo georgiano, comprese le robuste modanature.\nInizia la collezione di porcellane.\nDopo essere diventata first lady nel 1889, l'appassionata di pittura cinese Caroline Lavinia Scott Harrison (moglie di Benjamin Harrison), inizi\u00f2 a raccogliere e restaurare i servizi in porcellana delle precedenti amministrazioni, che dispose nella sala da pranzo privata della coppia presidenziale. La sua succeditrice, Edith Kermit Carow Roosevelt (moglie di Theodore Roosevelt), supportata dagli sforzi avviati dalla giornalista Abby Gunn Baker (1860-1923) per ampliare la collezione, organizz\u00f2 i servizi negli armadi di un corridoio semi-pubblico al piano terra della Casa Bianca, conferendo cos\u00ec un riconoscimento e un apprezzamento per i manufatti storici associati alla presidenza americana (le porcellane danneggiate erano state vendute o cedute fino all'amministrazione McKinley). \nNel 1917, la First Lady Edith Bolling Wilson (moglie di Thomas Woodrow Wilson), riconobbe la necessit\u00e0 di pi\u00f9 spazio per l'esposizione della collezione (anche grazie ai suggerimenti di Mrs. Baker e dell'usciere capo della Casa Bianca, Irwin Hood \"Ike\" Hoover (1871-1933)): esaminando la planimetria del piano terra, design\u00f2 la grande stanza situata verso sud-est, accanto alla sala ovale di ricevimento diplomatico, come la nuova \"sala delle collezioni presidenziali\", approvando inoltre l'allestimento di mobili incorporati nelle pareti per l'esposizione delle porcellane.\nRistrutturazioni Truman e Kennedy.\nDurante la ristrutturazione voluta dal presidente Truman, le pareti della stanza erano rivestite di pannelli di pino e l'architetto William Adams Delano dettagli\u00f2 la stanza con modanature a staffa di stile georgiano medio. La pannellatura fu lasciata non verniciata fino all'amministrazione Kennedy, quando, nel 1963, l'interior designer francese St\u00e9phane Boudin (1888-1967) della ditta parigina Maison Jansen, la fece smaltare in tre tonalit\u00e0 di grigio con dettagli bianchi e nello stesso periodo vennero rimosse le staffe angolari delle ante della vetrina. Gli interni delle vetrine vennero rivestiti di velluto rosso e il pavimento ricoperto da un tappeto con motivo \"Snowflake\" di colore simile, prodotto dalla Stark Carpet Corporation. All'unica finestra presente, furono installati drappeggi di velluto grigio, rifiniti con frange di seta rossa e bianca. Una classica mensola del camino in marmo dell'inizio del XIX secolo sostitu\u00ec la cornice georgiana di Truman.\nRistrutturazione Nixon.\nLa stanza \u00e8 stata sostanzialmente ridecorata nel 1970 dalla First Lady Pat Nixon, con l'assistenza del curatore della Casa Bianca Clement Conger e dell'architetto Edward Vason Jones: la modanatura a staffa dell'era Truman \u00e8 stata rimossa e sostituita con una modanatura del periodo federale, le pareti dipinte di un bianco uniforme. Il colore rosso dei dettagli esistente, determinato dall'abito rosso nel ritratto della First Lady Grace Coolidge del 1924 di Howard Chandler Christy (con il suo collie bianco Rob Roy), \u00e8 stato mantenuto cos\u00ec come gli scaffali in vetrina rimasero rivestiti di velluto rosso.\nCollezione di porcellane.\nLa collezione \u00e8 disposta cronologicamente iniziando a destra del camino sulla parete est. Sebbene non tutte le amministrazioni abbiano creato il proprio servizio, almeno quantit\u00e0 minime di tutti i servizi creati per la Casa Bianca sono ora presenti nella collezione. Esistono notevoli quantit\u00e0 di alcuni servizi che risalgono all'inizio del XIX secolo e vengono talvolta utilizzati per piccole cene nella sala da pranzo del presidente al secondo piano: ad esempio, i Carter preferivano usare pezzi di porcellana \"solferino\" (bordata di viola) dei Lincoln per le occasioni speciali, cos\u00ec come i Reagan, sebbene questi ultimi siano famosi per il loro servizio rosso e oro; i Clinton non presero in consegna il loro personale servizio di porcellane fino alla fine del secondo mandato, utilizzando quindi i servizi Reagan e Truman per le cene di stato, mentre per le cene di famiglia, in particolare durante le vacanze, prediligevano le porcellane Hayes, raffiguranti la flora e la fauna americane.\nArredamento.\nIl tappeto che ricopre il pavimento \u00e8 indo-ispahan dell'inizio del XX secolo mentre al soffitto \u00e8 appeso un lampadario in vetro intagliato in stile Regency. Un paio di zuppiere di fine Settecento sulla mensola del camino sono smaltate in sottoveste rosse e verdi. Due sedie a dondolo con lo schienale alto, realizzate all'inizio del XIX secolo, sono disposte davanti al ritratto della Sig. Coolidge. Una mensola del camino neoclassica inglese si trova sulla parete est, e il dipinto di Ferdinand Richardt, \"On Mississippi Fifty-Seven Miles Below St. Anthony Falls, Minneapolis\", completato nel 1858, \u00e8 appeso sopra la mensola del camino."}
{"id": "8617523", "revid": "287204", "url": "https://it.wikipedia.org/wiki?curid=8617523", "title": "Valle Aurelia", "text": "Valle Aurelia pu\u00f2 riferirsi a:"}
{"id": "8617527", "revid": "309289", "url": "https://it.wikipedia.org/wiki?curid=8617527", "title": "Ljunkjubej", "text": "Il Ljunkjubej () \u00e8 un fiume della Russia siberiana orientale, affluente di destra della Lena. Scorre nel Kobjajskij ulus della Sacha (Jacuzia).\nDescrizione.\nIl fiume ha origine dalla cresta dei monti Sorkinskij, scorre poi a nord dei monti \u010co\u010dumskij (\u0427\u043e\u0447\u0443\u043c\u0441\u043a\u0438\u0439 \u0445\u0440\u0435\u0431\u0435\u0442) e scende in direzione sud-ovest fino a incontrare la Lena a 1\u00a0139\u00a0km dalla sua foce. La lunghezza del Ljunkjubej \u00e8 di 114\u00a0km, l'area del suo bacino \u00e8 di 1\u00a0770\u00a0km\u00b2. "}
{"id": "8617529", "revid": "1332920", "url": "https://it.wikipedia.org/wiki?curid=8617529", "title": "Cumulonimbus flammagenitus", "text": "Un cumulonimbus flammagenitus (CbFg), indicato anche come pirocumulonembo, \u00e8 un tipo di cumulonembo che si forma al di sopra di intense fonti di calore, come incendi boschivi o eruzioni vulcaniche, e che pu\u00f2 talvolta sia estendere, sia estinguere lo stesso incendio che l'ha generato.\nDescrizione.\nSi tratta del tipo pi\u00f9 estremo di pirocumuli (chiamati anche \"flammigetus\"), ossia di quei cumuli originati da un processo convettivo innescato dal fuoco che, insieme al vapore acqueo, d\u00e0 origine alla nube, e che pu\u00f2 essere potenziato da emissioni derivanti da processi di combustione industriale.\nCome nel caso dei comuni cumuli e cumulonembi, anche nel caso dei pirocumulonembi, la differenza con i corrispondenti pirocumuli \u00e8 data dall'estensione verticale dei primi che risulta decisamente maggiore, dato che essi possono raggiungere l'alta troposfera e addirittura la bassa stratosfera. I pirocumulonembi possono portare alla formazione di precipitazioni, fulmini, venti solitamente deboli e perfino tornado. L'effetto combinato di questi fenomeni pu\u00f2 causare un forte aumento della diffusione dell'incendio da cui sono stati generati, costituendo quindi un serio e reale pericolo che si va ad aggiungere a quello dovuto all'incendio stesso.\nSecondo numerosi studi, i pirocumulonembi sarebbero un fenomeno in aumento a causa del riscaldamento globale: con le alte temperature e la siccit\u00e0 che rappresentano le condizioni ideali per lo sviluppo di roghi sempre pi\u00f9 imponenti.\nFormazione.\nL'intenso calore generato da enormi incendi al suolo porta alla creazione di grandi masse di aria calda e turbolenta che sale verso l'alto a velocit\u00e0 che possono raggiungere i 160\u00a0km/h portando con s\u00e9 le particelle di cenere. Lungo il suo percorso, il flusso di aria calda si mescola con la l'aria pi\u00f9 fredda che lo circonda, raffreddandosi e salendo man mano verso zone dell'atmosfera dove la pressione \u00e8 sempre pi\u00f9 bassa, il che fa s\u00ec che il flusso di espanda e si raffreddi ulteriormente. Se il raffreddamento \u00e8 sufficiente, l'umidit\u00e0 presente nel flusso d'aria condensa e porta alla formazione di cumuli che, data la loro origine, sono chiamati \"pirocumuli\". Il processo di condensazione fa s\u00ec che il calore latente venga rilasciato, rendendo la nuvola pi\u00f9 calda e quindi agevolandone la salita che si arrester\u00e0 solo quando essa avr\u00e0 terminato l'energia fornita dal calore latente di condensazione e/o quando cesser\u00e0 di essere pi\u00f9 calda dell'aria circostante, il che pu\u00f2 avvenire, nelle giuste condizioni, anche nella bassa stratosfera. Le collisioni tra le particelle di ghiaccio presenti nelle parti superiori della nube generano una separazione di cariche elettriche, le quali si accumulano in determinate parti della nuvola (le cariche negative nella parte inferiore e quelle positive nella parte superiore) dando poi origine a lampi temporaleschi. A questo punto la nuvola pu\u00f2 essere definita \"cumulonembo\" e, data la sua origine, \"pirocumulonembo\".\nL'esistenza dei CbFg fu verificata per la prima volta in seguito alla scoperta effettuata nel 1998 che le manifestazioni pi\u00f9 estreme di piroconvezione causavano l'iniezione diretta di grandi quantit\u00e0 di fumo proveniente da una tempesta di fuoco fin nella bassa stratosfera. Nel caso di incendi cos\u00ec enormi, l'aerosol di fumo comprendente i pirocumulonembi pu\u00f2 persistere per settimane, riducendo la quantit\u00e0 di luce solare che raggiunge il suolo con un effetto simile a quello di un \"inverno nucleare\".\nNomi alternativi e terminologia dell'Organizzazione meteorologica mondiale.\nIn letteratura e in ambito scientifico si possono trovare diversi nomi o abbreviazioni utilizzati per indicare un cumulonimbus flammagenitus, tra cui Cb-Fg, pirocumulonimbo, piro-cumulonimbo, piroCb, piro-Cb, pirocb e cb vulcanico.\nL'Organizzazione meteorologica mondiale non riconosce i CbFg come un tipo di nube distinto, bens\u00ec esso li classifica come cumulonembi derivati da pirocumuli. Ci\u00f2 \u00e8 stato ufficializzato con l'aggiornamento del 2017 del WMO International Cloud Atlas, in cui si stabilisce che ogni cumulonembo che sia stato generato da fonti naturali di calore ben localizzate, deve essere indicato utilizzando le rispettive specie e caratteristiche supplementari seguite dal termine \"flammagenitus\". \nEsempi famosi.\nCon la scoperta dell'esistenza di questo tipo di nubi \u00e8 stato possibile identificare come pirocumulonembi anche formazioni la cui natura erano stata precedentemente mal interpretata. A partire dai primi anni duemila, l'individuazione di pirocumulonembi \u00e8 diventata un evento tutt'altro che raro, basti pensare che nel 2002 sono stati rilevati ben 17 diversi CbFg nel solo Nordamerica.\nLa rapida individuazione di questi fenomeni ha permesso di studiarli sempre pi\u00f9 approfonditamente, tanto che l'8 agosto 2019, un velivolo \u00e8 stato fatto entrare in un pirocumulonmebo vicino a Spokane, nello Stato di Washington, al fine di poter meglio capire le caratteristiche delle particelle di fumo che compongono queste nubi, poter meglio comprendere le cause che ne determinano la comparsa e monitorare gli effetti dei CbFg sull'ambiente e sulla qualit\u00e0 dell'aria.\n1945 - Tempesta di fuoco di Hiroshima, Giappone.\nIl 6 agosto 1945, una densa nube simile a un cumulonembo fu fotografata nel cielo di Hiroshima qualche ora dopo la scomparsa del fungo atomico generato dall'esplosione della bomba \"Little Boy\". Si \u00e8 ritenuto per decenni che la formazione fosse un residuo del fungo atomico finch\u00e9, dopo la gi\u00e0 citata comprensione della natura dei pirocumulonembi, si \u00e8 capito che in realt\u00e0 la nube era il risultato della tempesta di fuoco che aveva devastato la citt\u00e0 dopo l'esplosione e che, assieme ad essa, aveva contribuito a uccidere circa il 30% della popolazione cittadina.\n1991 - Eruzione del vulcano Pinatubo, Filippine.\nLe nuvole di fumo delle eruzioni vulcaniche non sono solitamente identificate come CbFg, questo sebbene i motivi convettivi al loro interno le portino ad avere ampie estensioni, anche in altezza. Tuttavia, per alcuni mesi dopo l'eruzione del vulcano Pinatubo, avvenuta il 12 giugno 1991, i meteorologi osservarono la formazione, presso la sommit\u00e0 della montagna, di quelle che definirono \"temporali vulcanici\" (\"volcanic thunderstorms\"), vale a dire, complessi di cumuli originatisi nei pressi del pennacchio di cenere fluttuante che si evolvevano di frequente in cumulonembi. Spesso, inoltre, i temporali si spostavano dalla loro zona di origine, causando piogge anche intense, contenenti fango e cenere. I meteorologi notarono inoltre che i temporali si formavano al di sopra dei flussi di calore e delle esplosioni secondarie anche in assenza di eruzioni vere e proprie. Indagini successiva confermarono il fatto che il vulcano avesse evidentemente intensificato i movimenti convettivi nell'ambiente, causando la formazione di temporali solitamente nelle prime ore della giornata e con una frequenza maggiore di quanto avvenisse nelle aree ad esso circostanti, inoltre, grazie all'analisi di fotografie satellitari, fu possibile identificare in almeno un caso la presenza di cenere vulcanica nelle nuvole presenti nell'alta troposfera.\n2003 - Tempesta di fuoco di Canberra, Australia.\nIl 18 gennaio 2003, una serie di CbFg si form\u00f2 in seguito a un enorme incendio boschivo, durante la serie di incendi che colpirono il bush circostante alla capitale australiana nel mese di gennaio. Il tutto port\u00f2 alla formazione di un tornado di fuoco classificato come F3 sulla scala Fujita, che fu il primo caso di tornado di fuoco violento mai confermato.\n2009 - Sabato Nero, Australia.\nIl 7 febbraio 2009, i cosiddetti \"incendi del sabato nero\", ossia una serie di circa 400 incendi del bush australiano che colp\u00ec l'intero Stato di Victoria, uccisero 173 persone, distruggendo pi\u00f9 di abitazioni e bruciando oltre ettari di terreno. Quel giorno, i tanti pennacchi di fumo portarono alla formazione di diversi CbFg ad altitudini di circa 15\u00a0km, i quali generarono vaste tempeste di fulmini."}
{"id": "8617531", "revid": "2016868", "url": "https://it.wikipedia.org/wiki?curid=8617531", "title": "Ray BLK", "text": "Dopo aver pubblicato musica da indipendente ed essere diventata la prima artista priva di contratti discografici a vincere il BBC Sound of The Year nel 2017, Ekwere ha ottenuto un contratto discografico con la Island Records nel 2018, per poi pubblicare l'EP \"Empress\" nello stesso anno. Nel 2021 ha pubblicato l'album \"Access Denied\".\nBiografia.\nNata in Nigeria ma trasferitasi nel Regno Unito quando aveva circa 4 anni, Rita Ekwere inizia a creare musica a 13 anni, formando il gruppo musicale New Found Content insieme all'amico d'infanzia MNEK. Successivamente, Rita consegue la laurea e inizia a lavorare presso un'agenzia pubblicitaria per sostenersi e poter produrre della musica. A questo punto sceglie Ray BLK come nome d'arte; BLK sta per \"Building Living Knowing\", un motto proprio dell'artista.\nNel 2015 la cantante diffonde in maniera indipendente il suo EP di debutto \"Havisham\". L'opera attira delle attenzioni, e cos\u00ec nel 2016 Ray pubblica il suo secondo EP \"Dust\", che include collaborazioni di rilievo con artisti quali Stormzy, SG Lewis e Wretch 32. Nel medesimo anno viene candidata come miglior nuova artista ai MOBO Awards, mentre nel 2017 vince il BBC Sound of The Year, diventando la prima cantante a riuscirci senza aver prima firmato un contratto con una major discografica.\nNel 2018 firma il suo primo contratto discografico con la Island Records, che distribuisce dunque l'EP \"Empress\", da cui vengono lanciati i singoli \"Run Run\" ed \"Empress\". Il progetto ottiene recensioni ampiamente favorevoli dalla critica, ricevendo elogi anche da Elton John. Sempre nel 2018 Ray BLK collabora con Naughty Boy e Wyclef Jean nel brano \"All Or Nothing\".\nNel 2019 apre i concerti britannici del \"The Nicki Wrld Tour\" di Nicki Minaj. Nel 2019 rende disponibili i singoli \"In My Bed\" e \"Action,\" quest'ultimo in collaborazione con il rapper britannico Chip. Nello stesso periodo, la cantante collabora con i Rudimental e Stefflon Don nel singolo \"Scared of Love\". Nel 2021 collabora con Giggs nel singolo \"Games\" e pubblica il singolo da solista \"Dark Skinned\". Pubblica successivamente il singolo Over You, in collaborazione con Stefflon Don, e il suo primo album \"Access Denied\", sempre via Island Records."}
{"id": "8617533", "revid": "767487", "url": "https://it.wikipedia.org/wiki?curid=8617533", "title": "Shahla Sherkat", "text": "Biografia.\nSherkat \u00e8 nata a Esfahan, in Iran. Ha conseguito una laurea in psicologia presso l'Universit\u00e0 di Teheran e un diploma in giornalismo presso il Keyhan Institute, sempre a Teheran. \nShahla Sherkat \u00e8 stata fondatrice, nel 1992, ed editrice della rivista \"Zanan\" (\"zanan\" significa \"donne\"), dedicata alle problematiche delle donne iraniane e ai temi politicamente pi\u00f9 scottanti, dalle riforme politiche agli abusi domestici al sesso. \"Zanan\" \u00e8 stata la rivista femminile iraniana pi\u00f9 importante dopo la rivoluzione iraniana. \nNel 2001 Sherkat \u00e8 stata condannata a quattro mesi di reclusione per aver partecipato a un convegno a Berlino in cui si \u00e8 discusso del futuro della politica in Iran dopo il successo dei candidati riformisti alle elezioni parlamentari.\nInoltre Sherkat \u00e8 dovuta comparire in tribunale ogni volta che il contenuto di \"Zanan\" \u00e8 stato contestato dal governo iraniano. Dopo una prima sospensione dal 2008 al 2014, la pubblicazione della rivista \u00e8 stata interrotta definitivamente nel 2015 per aver promosso posizioni anti-islamiche."}
{"id": "8617534", "revid": "363629", "url": "https://it.wikipedia.org/wiki?curid=8617534", "title": "Effetti non specifici dei vaccini", "text": "Gli effetti non specifici dei vaccini (chiamati anche effetti eterologhi o effetti off-target) sono quegli effetti causati dalla vaccinazione che vanno oltre gli effetti protettivi specifici contro le malattie prese di mira. Gli effetti non specifici possono avere conseguenze fortemente positive, aumentando la protezione contro le infezioni diverse dal bersaglio primario del vaccino. Teoricamente tali effetti potrebbero per\u00f2 comportare anche conseguenze negative, fornendo un'immunit\u00e0 contro le infezioni bersaglio ma aumentando la suscettibilit\u00e0 ad infezioni non bersaglio. Ricerche tuttora in corso suggeriscono che tali effetti dipendano dal vaccino, dal calendario vaccinale e dal sesso del bambino vaccinato. \nNumerosi studi RCT hanno dimostrato che tutti i vaccini vivi attenuati utilizzati e studiati fino ad ora (vaccino BCG, vaccino contro il morbillo, vaccino antipolio orale, vaccino contro il vaiolo) riducono la mortalit\u00e0 pi\u00f9 di quanto possa essere spiegato dalla sola prevenzione delle infezioni bersaglio. \nI vaccini con organismi inattivati (vaccino contro difterite, tetano e pertosse (DTP), vaccino contro l'epatite B, vaccino contro la poliomielite inattivato), pur prevenendo malattie altamente invalidanti e potenzialmente letali, avrebbero un impatto molto pi\u00f9 basso sulla mortalit\u00e0 generale rispetto a quelli con organismi attenuati. Studi osservazionali che analizzarono gli effetti del vaccino DTP (difterite-tetano-pertosse) in Paesi con elevata mortalit\u00e0 infantile ipotizzarono un aumento di mortalit\u00e0 generale associato alla somministrazione di vaccini inattivati. Tali studi risultarono tuttavia ad alto rischio di bias statistico ed i loro risultati non furono replicati quando condotti da altri gruppi indipendenti. \nGli effetti non specifici dei vaccini possono essere di lunga durata e molto pronunciati, con effetti significativi su mortalit\u00e0 e morbilit\u00e0 complessiva. In una situazione in cui la malattia bersaglio \u00e8 sensibile all'immunit\u00e0 di gregge e tale immunit\u00e0 sia gi\u00e0 presente nella popolazione di cui fanno parte gli individui da vaccinare, gli effetti non specifici del vaccino possono essere pi\u00f9 importanti per la salute generale degli effetti specifici. \nGli effetti aspecifici non devono essere confusi con gli effetti collaterali dei vaccini (come reazioni locali nel sito di vaccinazione o reazioni generali come febbre, mal di testa o eruzione cutanea, che di solito si risolvono entro pochi giorni o settimane ma in rari casi evolvono in anafilassi). Piuttosto, gli effetti non specifici rappresentano una forma di immunomodulazione generica, che ha importanti conseguenze sulla capacit\u00e0 del sistema immunitario di gestire le sfide successive. \nSi stima che milioni di decessi infantili nei paesi a basso reddito potrebbero essere prevenuti ogni anno se gli effetti non specifici dei vaccini fossero presi maggiormente in considerazione nei programmi di immunizzazione.\nStoria.\nL'ipotesi che i vaccini avessero effetti non specifici potenzialmente dannosi \u00e8 stata formulata per la prima volta nei primi anni 1990 dal medico ed antropologo danese Peter Aaby, il quale lavorava al Bandim Health Project in Guinea-Bissau.\nLa prima indicazione dell'importanza degli effetti non specifici dei vaccini \u00e8 arrivata in una serie di studi randomizzati controllati alla fine degli anni '80. \u00c8 stato verificato se un vaccino contro il morbillo (HTMV) ad alto titolo (ad alto dosaggio) somministrato a 4-6 mesi di et\u00e0 fosse efficace contro l'infezione da morbillo quanto il vaccino standard contro il morbillo (MV) somministrato a 9 mesi di et\u00e0. La somministrazione precoce dell'HTMV ha prevenuto l'infezione da morbillo con la stessa efficacia del vaccino MV standard somministrato a 9 mesi di et\u00e0. \nTuttavia, la somministrazione precoce dell'HTMV \u00e8 stata associata a una mortalit\u00e0 complessiva doppia tra le femmine (non c'era differenza di mortalit\u00e0 per i maschi). In altre parole, le ragazze a cui era stato somministrato HTMV morivano pi\u00f9 spesso nonostante avessero la stessa protezione contro il morbillo dei bambini a cui era stata somministrato il vaccino MV standard. La scoperta ha costretto l'OMS a ritirare l'HTMV nel 1992. Successivamente \u00e8 stato ipotizzato che la causa dell'aumento della mortalit\u00e0 femminile non fosse l'HTMV, ma piuttosto un successivo vaccino inattivato (DTP o IPV per diversi bambini). \nGli studi osservazionali condotti in Guinea-Bissau e pubblicati nel 2000 da Aaby e collaboratori portarono diversi studiosi a formulare l'ipotesi che i vaccini DTP potessero proteggere contro le malattie bersaglio ma allo stesso tempo influenzare la mortalit\u00e0 causata dall'infezione con altri patogeni, in modo differenziale tra i sessi. Tali osservazioni sul vaccino DTP portarono ad ulteriori studi per verificare tali ipotesi ed analizzare anche gli effetti di atri vaccini costituiti da organismi inattivati. Tali studi tuttavia non portarono evidenze scientifiche a conferma di tali teorie.\nVaccini vivi attenuati e vaccini inattivati.\nIn seguito agli studi condotti agli inizi degli anni 1990, seguirono numerosi studi osservazionali e studi controllati randomizzati (RCTs) che dimostrarono che l'impatto sulla mortalit\u00e0 tra vaccini vivi attenuati e vaccini inattivati fossero marcatamente differenti. In tali studi \u00e8 stato evidenziato come il vaccino di Calmette-Gu\u00e9rin (BCG), il vaccino contro il morbillo ed vaccino antipolio orale diminuissero la mortalit\u00e0 in maniera pi\u00f9 marcata di quanto possa essere spiegato dalla sola prevenzione delle infezioni bersaglio. Al contrario i vaccini inattivati contro difterite, tetano e pertosse (DTP), contro l'epatite B e contro la poliomielite inattivato dimostrarono di avere scarsi effetti sulla mortalit\u00e0 generale se non addirittura effetti deleteri in alcune osservazioni specifiche.\nVaccino BCG.\nIl vaccino BCG \u00e8 un vaccino vivo attenuato sviluppato contro la tubercolosi che ha dimostrato di avere forti effetti benefici sulla capacit\u00e0 di combattere le infezioni non tubercolari. \nDiversi studi hanno suggerito che la vaccinazione BCG pu\u00f2 ridurre l'atopia, in particolare se la somministrazione avviene in et\u00e0 precoce. Inoltre, in molteplici studi osservazionali la vaccinazione BCG ha dimostrato di fornire effetti positivi sulla mortalit\u00e0 generale. Queste osservazioni hanno incoraggiato studi randomizzati controllati per esaminare gli effetti benefici non specifici della vaccinazione BCG sulla salute generale. Poich\u00e9 la vaccinazione BCG \u00e8 raccomandata alla nascita nei Paesi con un'elevata incidenza di tubercolosi, non sarebbe stato etico randomizzare i bambini in gruppi \"BCG\" e \"no BCG\". Tuttavia, molti Paesi a basso reddito ritardano la vaccinazione BCG per i neonati con peso corporeo troppo basso alla nascita, il che ha offerto l'opportunit\u00e0 di testare direttamente l'effetto del BCG sulla mortalit\u00e0 complessiva. \nNei primi due studi randomizzati controllati, la ricezione di BCG + OPV alla nascita vs. OPV (\"BCG somministrato in ritardo\") era associata a forti riduzioni della mortalit\u00e0 neonatale; questi effetti sono stati osservati gi\u00e0 3 giorni dopo la vaccinazione. La somministrazione di BCG era un fattore protettivo contro la sepsi e le infezioni respiratorie. Tra i bambini vaccinati con BCG, coloro che sviluppavano una cicatrice da BCG o un test cutaneo positivo (TST) avevano meno probabilit\u00e0 di sviluppare sepsi e tra di essi vi era una riduzione complessiva della mortalit\u00e0 infantile del 50% circa. \nIn una revisione del 2012 commissionata dall'OMS basata su cinque studi clinici e nove studi osservazionali, si \u00e8 concluso che \"i risultati indicavano un effetto benefico del BCG sulla mortalit\u00e0 complessiva nei primi 6-12 mesi di vita.\" Il follow-up pertinente in alcuni studi \u00e8 stato breve e tutti gli studi osservazionali sono stati considerati a rischio di bias, quindi la precisione dei risultati \u00e8 stata valutata come molto bassa secondo i criteri GRADE, tuttavia \"Gli studi suggerivano il fatto che la vaccinazione BCG pu\u00f2 essere pi\u00f9 vantaggiosa quanto prima viene somministrata\". Inoltre, \"si stima che gli effetti [della somministrazione di BCG] siano nel range di un dimezzamento del rischio di mortalit\u00e0\" inoltre \"\u00e8 improbabile che gli effetti del vaccino BCG sulla mortalit\u00e0 generale siano da attribuire larga misura al minor numero di decessi per tubercolosi [ovvero ad un effetto specifico del vaccino BCG contro la tubercolosi]\". Sulla base di tali evidenze, il gruppo strategico di esperti sull'immunizzazione dell'OMS ha concluso che \"gli effetti non specifici sulla mortalit\u00e0 per tutte le cause richiedono ulteriori studi\". \nVaccino contro il morbillo.\nIl vaccino contro il morbillo con titolo standard \u00e8 raccomandato a 9 mesi di et\u00e0 nei Paesi a basso reddito in cui l'infezione da morbillo \u00e8 endemica e spesso fatale. Molti studi osservazionali hanno dimostrato che i bambini vaccinati contro il morbillo hanno una mortalit\u00e0 sostanzialmente inferiore a quella che pu\u00f2 essere spiegata dalla prevenzione dei decessi correlati al morbillo. Molti di questi studi osservazionali erano esperimenti naturali, come ad esempio studi che confrontavano la mortalit\u00e0 prima e dopo l'introduzione del vaccino contro il morbillo o altri studi in cui fattori logistici piuttosto che la scelta della madre determinavano se un bambino era vaccinato o meno. \nQuesti risultati sono stati successivamente supportati anche da studi randomizzati condotti dal 2003 al 2009 in Guinea-Bissau. Un gruppo di bambini su cui si era intervenuto somministrando il vaccino contro il morbillo con titolo standard a 4,5 mesi ed a 9 mesi di et\u00e0 ha avuto una riduzione del 30% della mortalit\u00e0 generale rispetto ai bambini del gruppo di controllo, che sono stati vaccinati contro il morbillo solo a 9 mesi di et\u00e0.\nIn una revisione commissionata dall'OMS basata su quattro studi randomizzati e 18 studi osservazionali, si \u00e8 concluso che \"C'erano prove consistenti di un effetto benefico del vaccino contro il morbillo, sebbene tutti gli studi osservazionali siano stati valutati come a rischio di bias ed abbiano ottenuto una scarsa confidenza nella valutazione GRADE. C'era un'apparente differenza tra l'effetto sulle femmine e quello sui maschi, con le femmine che beneficiavano maggiormente della vaccinazione contro il morbillo\", e inoltre, come per il BCG, \"si stima che gli effetti siano nel range di un dimezzamento del rischio di mortalit\u00e0\" e \"se questi effetti sono reali, le cause non sono completamente spiegabili dalla sola riduzione delle morti accertate dovute al morbillo\". Anche in tale caso, in base alle evidenze riscontrate, il gruppo consultivo strategico di esperti sull'immunizzazione dell'OMS ha concluso che \"gli effetti non specifici sulla mortalit\u00e0 generale necessitano di ulteriori studi\". \nDifferenze dovute al sesso.\nGli effetti aspecifici sono spesso diversi nei maschi e nelle femmine. Ci sono dati accumulati che illustrano che maschi e femmine possono rispondere in modo diverso alla vaccinazione, sia in termini di qualit\u00e0 che di quantit\u00e0 della risposta immunitaria. Tali osservazioni hanno portato gli studiosi ad ipotizzare la necessit\u00e0 di organizzare il calendario vaccinale in maniera differenziale tra i due sessi. \nInterazioni tra interventi sanitari.\nGli effetti aspecifici dei vaccini possono essere potenziati o ridotti quando vengono forniti altri interventi sanitari immunomodulanti come la somministrazione di altri vaccini o di vitamine. \nInfluenza dell'immunit\u00e0 specifica preesistente.\nI benefici NSE dei vaccini vivi sono pi\u00f9 marcati in caso di vaccinazione precoce, probabilmente a causa degli anticorpi materni. Anche le reazioni indotte dai vaccini vivi somministrati in precenza potrebbero aumentare gli effetti benefici non specifici.\nPaesi ad alto reddito.\nGli effetti aspecifici sono stati osservati principalmente nei paesi a basso reddito con elevate incidenze di malattie infettive, ma potrebbero non essere limitati solo a queste aree. Recenti studi danesi basati su registri hanno dimostrato che il vaccino vivo attenuato contro morbillo-parotite-rosolia (MPR) protegge dai ricoveri ospedalieri per malattie infettive e in particolare dall'ammalarsi di virus respiratorio sinciziale.\nControversie.\nNel 2000 Aaby e colleghi hanno presentato dati dalla Guinea-Bissau che suggerivano che la vaccinazione DTP potrebbe, in alcune circostanze (ad esempio assenza di pertosse) essere associata ad aumenti della mortalit\u00e0 generale, almeno fino a quando i bambini non ricevevano il vaccino contro il morbillo. In risposta, l'OMS ha sponsorizzato l'analisi di una variet\u00e0 di set di dati in altre popolazioni per testare l'ipotesi. Nessuno di questi studi ha replicato l'osservazione di una maggiore mortalit\u00e0 associata alla vaccinazione DTP. L'OMS ha successivamente concluso che le prove erano sufficienti per respingere l'ipotesi di un aumento della mortalit\u00e0 aspecifica a seguito della vaccinazione DTP. \nTuttavia, Aaby e colleghi hanno successivamente sottolineato che gli studi effettuati in tale ambito che non hanno replicato i loro risultati hanno utilizzato metodi di analisi che avrebbero potuto indurre bias contro la possibilit\u00e0 di trovare tale effetto nella popolazione analizzata. \nIn tali studi, i dati sulle vaccinazioni infantili sono stati tipicamente raccolti in indagini periodiche e le informazioni sulle vaccinazioni, che sono state effettuate tra le successive visite domiciliari, sono state aggiornate al momento della seconda visita. Il \"tempo per persona a rischio\" negli stati \"non vaccinato\" e \"vaccinato\" \u00e8 stato quindi suddiviso in base alla data di vaccinazione durante l'intervallo di tempo tra le visite. Questo metodo apre un potenziale bias, per il motivo che l'aggiornamento del \"tempo per persona a rischio\" da \"non vaccinato\" e da \"vaccinato\" \u00e8 possibile solo per i bambini che sopravvivono fino al secondo follow-up. Coloro che muoiono tra le visite spesso non ricevono vaccinazioni tra la prima visita e la morte registrata, e quindi tenderanno ad essere conteggiati tra i decessi dei bambini non vaccinati, gonfiando cos\u00ec in modo errato il tasso di mortalit\u00e0 tra i bambini non vaccinati. \nTale bias \u00e8 stato descritto in precedenza, ma in contesti diversi, come fattore distintivo tra analisi di sopravvivenza a \"punto di riferimento\" (\"landmark\") e \"analisi retrospettive\" dei dati di coorte. Il metodo \"retrospettivo\" pu\u00f2 portare a considerevoli bias negli studi sui vaccini in cui i rapporti tra le mortalit\u00e0 osservate tendono a zero (un effetto ampio), mentre il metodo \"a landmark\" porta a una classificazione errata che polarizza i rapporti dei tassi di mortalit\u00e0 verso l'unit\u00e0 (nessun effetto). \nUn ulteriore problema con la letteratura sugli effetti aspecifici dei vaccini \u00e8 stata la variet\u00e0 e la natura inaspettata delle ipotesi che sono state formulate (in particolare relative agli effetti sesso-specifici), il che ha fatto s\u00ec che non fosse sempre chiaro se gli effetti studiati fossero il risultato di \"analisi post hoc\", ovvero condotte solo in seguito all'ottenimento dei dati, o se fossero riflesso di ipotesi formulate a priori.\nTali aspetti sono stati discussi a lungo in una revisione del lavoro di Aaby e dei suoi colleghi a Copenaghen nel 2005. La revisione \u00e8 stata commissionata dalla Danish National Research Foundation e dalla Novo Nordisk Foundation che hanno sponsorizzato gran parte del lavoro di Aaby e dei suoi colleghi. Un risultato di tale analisi \u00e8 stata la formulazione esplicita di una serie di ipotesi verificabili, concordate dal gruppo Aaby. Si sperava che studiosi indipendenti progettassero e conducessero ulteriori studi per confermare o confutare tali ipotesi. \nInoltre le due fondazioni hanno sponsorizzato un seminario sull'analisi degli effetti non specifici dei vaccini che si \u00e8 tenuto a Londra nel 2008. Il seminario ha prodotto tre documenti. Il procedimento \u00e8 stato inoltrato all'OMS, che ha successivamente concluso che avrebbe \"monitorato le evidenze emergenti degli effetti non specifici della vaccinazione\". \nNel 2013, l'OMS ha istituito un gruppo di lavoro incaricato di esaminare le evidenze scientifiche riguardo agli effetti non specifici dei vaccini BCG, morbillo e DTP. Sono state condotte due revisioni indipendenti, una revisione immunologica e una revisione epidemiologica. I risultati sono stati presentati all'incontro di aprile 2014 del gruppo strategico di esperti sulle vaccinazioni (SAGE) dell'OMS. L'OMS/SAGE ha concluso che erano necessarie ulteriori ricerche sui potenziali NSE dei vaccini.\nImplicazioni per la salute mondiale.\nNel 2013 il medico australiano Frank Shann ha valutato le conseguenze della sostituzione del programma EPI (Expanded Program on Immunization) con un programma alternativo che tenesse conto degli effetti non specifici ed ha concluso: \"Se a tutti i neonati nelle regioni ad alta mortalit\u00e0 fosse stato somministrato BCG alla nascita ed il programma di immunizzazione rivisto (...) fosse adottato, con dosi extra di vaccino contro il morbillo a 14 settimane e 19 mesi (al costo di soli US $0,60 per dose erogata), circa un milione (30%) delle 3,2 milioni morti neonatali annuali potrebbero essere prevenute nei Paesi in via di sviluppo e 1,5 milioni (30%) dei 4,8 milioni di decessi tra il primo mese e i 5 anni di et\u00e0 potrebbero essere prevenuti\". Inoltre: \"Questa riduzione molto ampia della mortalit\u00e0 nei bambini con meno di 5 anni di et\u00e0 sarebbe ottenuta a basso costo utilizzando solo i vaccini che sono gi\u00e0 nel programma EPI di routine\"."}
{"id": "8617536", "revid": "80030", "url": "https://it.wikipedia.org/wiki?curid=8617536", "title": "Codice Ipat'ev", "text": ""}
{"id": "8617537", "revid": "628767", "url": "https://it.wikipedia.org/wiki?curid=8617537", "title": "Relazioni bilaterali tra Australia e Nuova Zelanda", "text": "Le relazioni tra Australia e Nuova Zelanda, denominate anche in lingua inglese come relazioni \"Trans-Tasman\", si riferiscono ai due pi\u00f9 estesi Stati del continente oceanico e sono estremamente strette. Entrambi i paesi condividono un passato come colonie britanniche, come \"Dominion\" antipodali e come meta per i coloni, oltre a rientrare nei Paesi anglosassoni. La Nuova Zelanda invi\u00f2 rappresentanti alle convenzioni costituzionali che hanno portato all'unione delle sei colonie australiane, ma decise di non aderirvi. Nella guerra boera e in entrambe le guerre mondiali, i soldati della Nuova Zelanda si schierarono al fianco dei soldati australiani. Negli ultimi anni l'accordo di libero scambio noto come Closer Economic Relations e i suoi predecessori hanno ispirato un'integrazione economica crescente. Nonostante alcune somiglianze condivise, anche le culture dell'Australia e della Nuova Zelanda hanno le proprie differenze e talvolta queste sono emerse e giudicate da qualcuno come rivalit\u00e0 fraterne. L'ambito \u00e8 soprattutto sportivo, ma non sono mancati casi in cui si era in campo economico e finanziario: si pensi infatti alle conseguenze derivanti dal fallimento di Ansett Australia e quelle generate dal divieto australiano di lunga data sulle importazioni di mele dalla Nuova Zelanda.\nEntrambi i paesi sono monarchie costituzionali e reami del Commonwealth - con in comune la figura del capo di uno stato sovrano e indipendente - con democrazie parlamentari basate sul sistema Westminster. Il loro unico confine terrestre interessa l'estensione occidentale della dipendenza di Ross e l'estensione orientale del Territorio Antartico Australiano: i due distinti confini marittimi sono stati definitivamente delimitati da un trattato del 2004.\nNel 2017, un importante sondaggio condotto in Australia dal Lowy Institute per la Politica Internationale ha evidenziato che la Nuova Zelanda veniva considerata il \"migliore amico\" dell'Australia, una posizione precedentemente detenuta dagli Stati Uniti.\nStoria.\nIl microcontinente della Zealandia, di cui l'attuale Nuova Zelanda rappresenta la pi\u00f9 grande parte non sommersa, si separ\u00f2 dall'Antartide tra i 130 e gli 85 milioni di anni fa e, in seguito, dal continente dell'Australia 85-60 milioni di anni fa nella separazione del Gondwana orientale, evento verificatosi durante il periodo del Cretaceo e nel primo Paleogene. Sia la Zelanda che l'Australia fanno entrambe parte delle regioni pi\u00f9 ampie conosciute come Oceania e Australasia. L'Australia, l'Isola del Nord della Nuova Zelanda e il nord-ovest dell'Isola del Sud giacciono sulla placca indo-australiana, mentre il resto dell'Isola del Sud sulla placca del Pacifico.\nLa storia degli australiani indigeni si estende per almeno 40.000-45.000 anni, mentre i M\u0101ori polinesiani giunsero in \"Aotearoa\"/Nuova Zelanda in diverse ondate solcando le acque a bordo delle waka (imbarcazioni simili alle canoe) qualche tempo prima del 1300. Non si registra nessun caso di interazione tra gli aborigeni australiani e i M\u0101ori polinesiani della Nuova Zelanda prima dell'esplorazione europea dell'Australia del XVII e XVIII secolo. Per quanto riguarda le rispettive popolazioni indigene, mentre si pu\u00f2 dire che esiste un'unica lingua m\u0101ori e gli Iwi possono presentarsi come una popolazione unificata rappresentata da un monarca, la stessa operazione non \u00e8 replicabile per quanto concerne le lingue australiane aborigene o i diversi gruppi autoctoni ancora viventi.\nIl primo sbarco europeo nel continente australiano avvenne nel viaggio di Willem Janszoon del 1605-1606. Abel Tasman, con i suoi due distinti viaggi compiuti tra il 1642 e il 1644, \u00e8 ritenuto la prima persona ad aver osservato le regioni costiere delle rispettive piattaforme, tra cui la Terra di Van Diemen - in seguito ribattezzata in suo onore come lo stato australiano della Tasmania. Il primo viaggio di James Cook \u00e8 ricordato per la circumnavigazione della Nuova Zelanda nel 1769 e come la scoperta europea e la prima navigazione costiera in assoluto dell'Australia orientale da aprile ad agosto 1770. L'insediamento europeo di Australia e Nuova Zelanda, allora indicato come la colonia del Nuovo Galles del Sud, risale all'arrivo della Prima Flotta presso Gadi/Port Jackson il 26 gennaio 1788.\nLa Nuova Zelanda fu separata dalla colonia del Nuovo Galles del Sud nel 1840, momento in cui i p\u0101keh\u0101 ammontavano a circa 2000 discendenti tra missionari cristiani, cacciatori di foche e balenieri (al contrario della popolazione della colonia penale dell'Australia continentale).\nSebbene sia corretto sostenere che la Nuova Zelanda non fu mai una colonia penale, nemmeno alcune delle colonie australiane lo furono. In particolare, l'Australia meridionale mantenne uno status simile alla Nuova Zelanda, entrambe sotto la sfera di influenza ideologica di Edward Gibbon Wakefield.\nEntrambi i paesi vissero sulla propria pelle un conflitto interno riguardante i rapporti tra le popolazioni indigene e i coloni, decisamente acuitosi nelle guerre m\u0101ori e in quelle di frontiera australiane. Mentre i m\u0101ori iwi furono coinvolti nelle guerre del moschetto del periodo 1807-1839, ovvero prima della costituzione della Nuova Zelanda, gli aborigeni australiani non affrontarono mai delle battaglie con le tecnologie belliche introdotte dall'Europa e adoperate nei loro confronti. Entrambi i paesi sperimentarono la corsa all'oro del XIX secolo, periodo che coincise con l'aumento degli scambi e viaggi tra le colonie.\nLa Nuova Zelanda partecip\u00f2 in qualit\u00e0 di membro del Consiglio federale dell'Australasia dal 1885 e risult\u00f2 coinvolta in prima persona con le altre colonie autonome nella conferenza del 1890 e nella Convenzione del 1891 che portarono alla nascita della Federazione dell'Australia. Al termine di lunghe trattative, la Nuova Zelanda rifiut\u00f2 di accettare l'invito a entrare a far parte del Commonwealth dell'Australia infine formata nel 1901, rimanendo una colonia autonoma fino al 1907, anni in cui divenne il Dominion della Nuova Zelanda: fu solo qualche tempo che dopo che, assieme ad altri territori, diede vita al Regno della Nuova Zelanda, un paese de facto effettivamente indipendente. Nelle Olimpiadi del 1908, nel Festival dell'Impero del 1911 e nelle Olimpiadi del 1912 i due paesi furono rappresentati almeno nelle manifestazioni sportive come l'entit\u00e0 unificata denominata \"Australasia\".\nEntrambe le nazioni continuarono a cooperare politicamente nel XX secolo, poich\u00e9 ciascuna di esse tessere relazioni pi\u00f9 strette con il Regno Unito, in particolare nel settore commerciale. Ci\u00f2 aiut\u00f2 lo sviluppo delle spedizioni internazionali refrigerate, che permise in particolare alla Nuova Zelanda di basare la propria economia sull'esportazione di carne e latticini - entrambi i quali abbondavano in Australia - verso la Gran Bretagna.\nLe due nazioni siglarono il patto di Canberra nel gennaio 1944 allo scopo di perseguire con successo la guerra contro le potenze dell'Asse nella seconda guerra mondiale e di partecipare pi\u00f9 tardi al Consiglio di amministrazione fiduciaria qualche anno dopo. L'accordo prevedeva l'istituzione di un Segretariato permanente Australia-Nuova Zelanda, prevedeva la consultazione su questioni di interesse comune, prevedeva il mantenimento di comandi militari separati e \"il massimo grado di cooperazione possibile [...] dei due paesi\".\nLa quantit\u00e0 di scambi \"trans-tasmaniani\" \u00e8 aumentata del 9% all'anno dall'inizio degli anni '80 fino alla fine del 2007, con l'accordo di libero scambio noto come Closer Economic Relations del 1983 che ha rappresentato un importante punto di svolta. La stesura dell'atto fu in parte dovuta all'adesione della Gran Bretagna alla Comunit\u00e0 economica europea all'inizio degli anni '70, evento che limit\u00f2 cos\u00ec l'accesso di entrambi i paesi al loro pi\u00f9 grande mercato di esportazione.\nAmbito militare.\nNell'affare Harriet (\"Harriet Affair\") del 1834, un gruppo di soldati britannici del 50\u00ba reggimento dall'Australia sbarc\u00f2 a Taranaki, in Nuova Zelanda, per salvare la moglie e i figli di John (Jacky) Guard e punire i rapitori: si tratt\u00f2 del primo scontro tra i M\u0101ori e i britannici. La spedizione fu ordinata dal governatore Bourke da Sydney e successivamente criticata per l'uso eccessivo della forza in un rapporto della Camera dei comuni britannica del 1835.\nNel 1861, l'imbarcazione australiana HMCSS \"Victoria\" giunse in Nuova Zelanda per aiutare il governo locale nel conflitto contro i M\u0101ori a Taranaki. La \"Victoria\" venne poi impiegata in compiti di pattuglia e supporto logistico, sebbene un certo numero di membri del personale fosse coinvolto in operazioni contro le fortificazioni M\u0101ori. Alla fine del 1863, il governo della Nuova Zelanda chiese assistenza per l'invasione del Waikato. Con la promessa di potersi insediare sulla terra conquistata, 2.500 australiani decisero di unirsi alla spedizione: altri, invece divennero esploratori nella Compagnia dei Guardaboschi. Gli australiani parteciparono agli scontri avvenuti a Matarikoriko, Pukekohe East, Titi Hill, \u014cr\u0101kau e Te Ranga.\nA cavallo tra XIX e XX secolo, entrambe le colonie facevano parte dell'Impero britannico e ribadirono la propria convinta appartenenza a quest'ultimo con l'appoggio, espresso o tacito del governo, in campo bellico in diverse occasioni: soldati oceanici giunsero infatti nella guerra mahdista in Sudan, nella repressione della ribellione dei Boxer, nella seconda guerra boera, nel primo e nel secondo conflitto globale, nell'emergenza malese e nel \"Konfrontasi\". Indipendentemente dal senso dell'Impero (o del Commonwealth), entrambe le nazioni nella seconda met\u00e0 del XX secolo conferirono inoltre sostegno agli USA nella guerra di Corea, nel Vietnam e nella guerra del Golfo. A fronte della presa di posizione di entrambi i paesi che hanno preso parte all'UNTSO, alla Multinational Force and Observers in Sinai, all'INTERFET a Timor Est, alla Missione di assistenza regionale alle Isole Salomone, all'UNMIS in Sudan e al pi\u00f9 recente intervento a Tonga si sono verificati anche episodi contrari: \u00e8 il caso del 2003 relativo all'invasione dell'Iraq, ufficialmente condannata dal governo della Nuova Zelanda e il rifiuto dell'Australia a contribuire in una qualsivoglia maniera. Tra gli esempi di visioni divergenti assunte dalle due nazioni oceaniche se ne possono citare un paio su tutti: nel 1982, seppur senza condannarla esplicitamente, l'Australia non si un\u00ec come la Nuova Zelanda al sostegno al Regno Unito nella guerra delle Falkland contro l'Argentina. La Nuova Zelanda, invece, aveva rifiutato di affiancarsi all'Australia nell'intervento alleato nella rivoluzione russa o all'UNEF in Egitto e Israele negli anni '70.\nNella prima guerra mondiale, i soldati di entrambi i paesi conversero nei Corpi dell'Esercito Australiano e Neozelandese (\"Australian and New Zealand Army Corps\", in acronimo ANZAC). Insieme, l'Australia e la Nuova Zelanda eseguirono un'iniziale operazione congiunta nella campagna di Gallipoli, in cui entrambe subirono gravi perdite. Per molti decenni la battaglia venne percepita da entrambi i paesi come il momento in cui sono diventate \"maggiorenni\" come nazioni. La cooperazione continua ad essere commemorata ogni anno in entrambi i paesi in occasione dell'ANZAC Day, sebbene dagli anni '60 l'evento sia stato spesso sottoposto a serrate critiche.\nLa seconda guerra mondiale costitu\u00ec un importante punto di svolta per entrambi i paesi, poich\u00e9 si resero conto che non potevano pi\u00f9 fare affidamento sulla protezione della Gran Bretagna. L'Australia risult\u00f2 coinvolta in maniera particolare perch\u00e9 direttamente presa di mira dall'Impero giapponese, tanto che Darwin e Broome furono bombardate e attaccate. In seguito, entrambi i paesi tessero rapporti pi\u00f9 stretti con gli Stati Uniti: l'apice di queste relazioni trilaterali fu raggiunto dal patto ANZUS del 1951, in cui Australia, Nuova Zelanda e USA sottoscrissero un accordo di reciproca collaborazione in caso di attacco nemico. Sebbene nessuno scontro come quelli ipotizzati dall'intesa si sia verificato fino all'11 settembre 2001, con ampia probabilit\u00e0 gli oceanici inviarono truppe alla guerra di Corea e del Vietnam. Il contributo dell'Australia in quest'ultima fu assai maggiore rispetto a quello della Nuova Zelanda; mentre l'Australia introdusse la coscrizione, la Nuova Zelanda sped\u00ec solo una forza simbolica. L'Australia continu\u00f2 ad essere pi\u00f9 impegnata nell'alleanza dell'ANZUS rispetto alla Nuova Zelanda; sebbene entrambi i paesi avvertissero con notevole disprezzo la politica militare americana negli anni '80, la Nuova Zelanda suscit\u00f2 l'ira degli Stati Uniti quando rifiut\u00f2 l'accesso al porto alle navi nucleari nella sua zona priva di nucleare dal 1985 e, per rappresaglia, gli Stati Uniti 'sospesero' i propri obblighi altrimenti dovuti ai sensi il trattato di alleanza con la Nuova Zelanda. L'Australia oper\u00f2 un contributo significativo alla guerra in Iraq, mentre il contributo militare molto minore della Nuova Zelanda iner\u00ec ai compiti di ricostruzione autorizzati dalle Nazioni Unite.\nL'ANZAC Bridge situato a Sydney deve il suo nome attuale a quando, nel Giorno della Memoria nel 1998, si scelse di onorare l'intesa tra i due paesi oceanici e chi prest\u00f2 servizio nella Grande Guerra. Una bandiera australiana sventola in cima al pilone orientale e una neozelandese su quello occidentale. Una statua commemorativa in bronzo di uno scavatore di trincee che impugna un fucile Lee-Enfield puntato verso il basso \u00e8 stata collocata all'estremit\u00e0 occidentale del ponte nell'Anzac Day del 2000. Una statua di un soldato neozelandese \u00e8 stata aggiunta a un piedistallo dall'altra parte della strada rispetto all'Australian Digger: rivolta verso est, fu svelata dal Primo ministro della Nuova Zelanda Helen Clark alla presenza del Premier del Nuovo Galles del Sud Morris Iemma domenica 27 aprile 2008.\nNel 2001 venne inaugurato il memoriale Australia-Nuova Zelanda dai primi ministri di entrambi i paesi presso Anzac Parade, una celebre strada di Canberra. Esso commemora lo sforzo condiviso per raggiungere obiettivi comuni sia in pace che in guerra.\nAccordi di difesa congiunta che coinvolgono entrambi i paesi includono il Five Power Defense Arrangements (un accordo di cooperazione firmato con la Gran Bretagna, la Malesia e Singapore), l'ANZUS e l'accordo UKUSA per la condivisione dell'intelligence. L'Australia dal 1964 e la Nuova Zelanda dal 2006 partecipano all'intesa di interoperabilit\u00e0 ABCA delle forze di difesa nazionali. L'ANZUK costituisce un altro esempio in tal senso: formata dai due Stati oceanici e dal Regno Unito, aveva lo scopo di difendere la regione del Pacifico asiatico dopo che Londra aveva ritirato le forze dall'est del canale di Suez all'inizio degli anni Settanta e fu attiva dal 1971 al 1974. L'organizzazione di difesa anticomunista SEATO ha inoltre esteso l'adesione a entrambi i paesi per tutta la sua esistenza (1955-1977).\nEsplorazione.\nLa spedizione Aurora (1911-1914) stabil\u00ec un collegamento radio con la Tasmania attraverso l'isola Macquarie, esplorando la Terra di Giorgio V e le formazioni rocciose della Terra di Wilkes. Le costruzioni realizzate da Mawson a Capo Denison sopravvivono fino ai giorni nostri come abitazioni nella base scelta dalla spedizione. Il gruppo della base occidentale esegu\u00ec una serie di viaggi nella Terra di Guglielmo II, spingendosi fino alla Terra della Regina Maria. La spedizione BANZARE territorialmente acquisitiva del 1929-1931, in collaborazione con il Regno Unito, mapp\u00f2 la costa dell'Antartide e scopr\u00ec la Terra di Mac. Robertson e della Principessa Elisabetta: le informazioni raccolte risultarono moltissime.\nLa traversata aerea della Tasmania fu compiuta per la prima volta da Charles Kingsford Smith con Charles Ulm e l'equipaggio con cu\u00ec esegu\u00ec il viaggio di ritorno nel 1928, raggiungendo l'obiettivo che si erano prefissati Moncrieff e Hood, deceduti all'inizio dello stesso anno e i cui resti sono ad oggi ancora dispersi. Guy Menzies complet\u00f2 la traversata in solitario nel 1931, mentre quella a remi termin\u00f2 con un successo quando Colin Quincey, da sola, la esegu\u00ec nel 1977: squadre di kayakisti la completarono nel 2007. La traversata in solitaria in kayak di Andrew McAuley, partito dalla Tasmania all'inizio del 2007, si concluse in tragedia: dato per morto presunto, dovette perdere il controllo dell'imbarcazione nelle acque della Nuova Zelanda, a 30 miglia nautiche dall'approdo a Milford Sound.\nTelecomunicazioni.\nIl primo cavo internazionale posizionato sul suolo della Nuova Zelanda risale al 1876 e collegava La Perouse, nel Nuovo Galles del Sud, a Wakapuaka, in Nuova Zelanda. I lavori di miglioramento furono eseguiti nel 1895 e questo fu ritirato dal servizio nel 1932. Un secondo filo sottomarino trans-tasmaniano divenne attivo nel 1890 tra Sydney e Wellington, a cui si affianc\u00f2 nel 1901 il \"Pacific Cable\" dall'isola Norfolk alla Doubtless Bay, isola del Nord. Nel 1912 fu posato un cavo lungo 2.270\u00a0km (1.225 nmi) da Sydney ad Auckland.\nIl cavo coassiale sottomarino posto nel luglio 1962, il TASMAN e l'NZPO-OTC, installato nel 1975, si sono uniti alla serie di collegamenti gi\u00e0 presenti, ritirati quando sono stati rimpiazzati dalla tecnologia analogica che collegava Bondi Beach in Australia a Takapuna, Nuova Zelanda attraverso l'isola di Norfolk nel 1983. A sua volta, quest'ultimo \u00e8 stato prima integrato e alla fine smantellato dal cavo in fibra ottica TASMAN-2, posto tra Paddington, New South Wales e Whenuapai, Auckland nel 1995.\nIl tratto trans-tasmaniano del \"Southern Cross Cable\" in fibra ottica ad alta capacit\u00e0 \u00e8 operativo da Alexandria, Nuovo Galles del Sud a Whenuapai dal 2001: da l\u00ec, giungono fino in Canada e USA. Un altro collegamento diretto ad alta capacit\u00e0 \u00e8 stato proposto per la costruzione per essere operativo nel 2013, e un altro ancora per l'inizio del 2014. A marzo 2017 ne \u00e8 entrato in funzione uno in fibra ottica di 2.288\u00a0km, il \"Tasman Global Access\", da Ngarunui Beach a Raglan e, in ultimo, a Narrabeen Beach presso Sydney.\nFlussi migratori.\nMigrazione e connessioni trans-tasmaniane.\nMolti sono gli esempi di cittadini emigrati dalla Nuova Zelanda in Australia, tra cui l'ex Premier dell'Australia Meridionale, Mike Rann, la comica diventata poi psicologa Pamela Stephenson e l'attore Russell Crowe. Tra gli australiani spostatisi in Nuova Zelanda si ricordano il 17\u00ba e il 23\u00ba Primo Ministro della Nuova Zelanda Joseph Ward e Michael Joseph Savage, Russel Norman, ex co-capopartito del Partito dei Verdi, e Matt Robson, ex vice leader del Partito Progressista.\nIn base a vari accordi dagli anni '20, gli abitanti dell'Australia e della Nuova Zelanda godevano di un regime molto permissivo. Dal 1973 l'informale \"Trans-Tasman Travel Arrangement\" ribad\u00ec la libera circolazione dei cittadini da una nazione all'altra. L'unica grande eccezione a questi privilegi colp\u00ec soggetti con mandati in sospeso o precedenti penali ritenuti potenzialmente pericolosi per la nazione migrante e per i suoi cittadini. I titolari del passaporto neozelandese ricevono visti di categoria speciale all'arrivo in Australia, mentre ai titolari di passaporto australiano viene rilasciato un visto per la classe di residenza all'arrivo in Nuova Zelanda.\nNegli ultimi decenni, molti neozelandesi (in parte M\u0101ori) si sono spostati in citt\u00e0 australiane come Sydney, Brisbane, Melbourne e Perth. Sebbene quest'intesa sia reciproca, si \u00e8 verificata una significativa migrazione netta dalla Nuova Zelanda all'Australia. Nel 2001 c'erano otto volte pi\u00f9 neozelandesi che vivevano in Australia rispetto agli australiani in Nuova Zelanda, e nel 2006 si stimava che il reddito reale pro capite dell'Australia fosse del 32% superiore a quello della Nuova Zelanda e dei suoi territori. Indagini comparative sui redditi familiari medi confermano inoltre che tali redditi risultano inferiori in Nuova Zelanda rispetto alla maggior parte degli Stati e territori australiani. Gli spostamenti in ambe le direzioni hanno superato il milione nel 2009 e circa mezzo milione di cittadini neozelandesi vive in Australia, mentre circa 65.000 australiani in Nuova Zelanda. Non sono mancate lamentele in Nuova Zelanda riguardo a un'evidente fuga di cervelli in Australia.\nModifiche alla politica migratoria australiana del 2001.\nI neozelandesi in Australia avevano in precedenza accesso immediato ai sussidi assistenziali australiani, tanto che talvolta venivano tacciati come scrocconi (\"bludgers\" nello slang australiano). Nel 2001, il primo ministro neozelandese Helen Clark l'ha liquidata quale \"leggenda metropolitana\". Le disposizioni legislative sono cambiate nel 2001, quando ai neozelandesi \u00e8 stato imposto un periodo di attesa biennale prima di poter beneficiare di tali pagamenti. Tutti i neozelandesi trasferitisi in Australia dopo il febbraio 2001 ricevono un visto di categoria speciale e risultano classificati come residenti temporanei, a prescindere da quanto tempo risiedano in Australia: lo stesso trattamento \u00e8 riservato anche ai loro figli. In quanto residenti temporanei, non sono ammessi ad accedere a cariche governative, borse di studio, aiuti, programmi di emergenza, assistenza sociale, alloggi pubblici e sostegno ai disabili sul suolo australiano.\nInoltre, in virt\u00f9 delle pi\u00f9 stringenti normative sull'immigrazione del 2001, i neozelandesi devono acquisire la residenza permanente prima di richiedere la cittadinanza australiana: inevitabilmente, \u00e8 conseguita una diminuzione di chi l'ha acquisita proveniente dal secondo pi\u00f9 grande Stato oceanico. Entro il 2016, solo l'8,4% dei 146.000 migranti nati in Nuova Zelanda giunti in Australia tra il 2002 e il 2011 poteva dirsi australiano ai sensi delle normative vigenti. Di questi, solo il 3% dei M\u0101ori nati in Nuova Zelanda aveva ottenuto la cittadinanza a cui auspicava. Il ricercatore dell'Universit\u00e0 Victoria di Wellington Paul Hamer ha affermato che i cambiamenti del 2001 rientravano nella politica canberriana di filtraggio dei migranti delle isole del Pacifico che avevano acquisito la cittadinanza neozelandese e che venivano percepiti come sfruttatori di una \"scappatoia\" in Australia. Tra il 2009 e il 2016, c'\u00e8 stato un aumento del 42% dei prigionieri nati in Nuova Zelanda nelle carceri australiane.\nI tentativi da parte del governo del Queensland di approvare una legge che avrebbe consentito alle agenzie governative di negare il sostegno in base allo stato di residenza senza che questa operazione fosse considerata discriminatoria sono stati condannati dalla commissione antidiscriminatoria dello Stato federale: secondo quest'ultima, se il provvedimento fosse entrato in vigore si sarebbe costituita una \"categoria di persone perennemente di seconda fascia\". Ai bambini nati da genitori australiani in Nuova Zelanda viene concessa la cittadinanza neozelandese per nascita e la cittadinanza australiana per discendenza.\nI dati del Ministero dell'Istruzione neozelandese mostrano che il numero di australiani nelle universit\u00e0 neozelandesi \u00e8 quasi raddoppiato, passando dai 1.978 studenti nel 1999 ai 3.916 nel 2003. Nel 2004 pi\u00f9 di 2.700 australiani hanno ricevuto borse di studio e 1.220 un'indennit\u00e0 studentesca. A differenza di altri stranieri, gli australiani pagano le stesse tasse per l'istruzione in maniera superiore rispetto ai neozelandesi e hanno diritto a prestiti e indennit\u00e0 per studenti una volta che hanno vissuto in Nuova Zelanda per due anni. Gli studenti neozelandesi non sono trattati alla stessa stregua di quelli australiani in Australia.\nLe persone nate in Nuova Zelanda continuano ad essere la seconda maggiore fonte di immigrazione in Australia, rappresentando l'11% del totale delle aggiunte permanenti nel 2005-2006 e rappresentando il 2,3% della popolazione australiana nel giugno 2006. Al 30 giugno 2010, circa 566.815 cittadini della Nuova Zelanda vivevano in Australia.\nNuove politiche stringenti adottate in Australia nel 2014.\nNel dicembre 2014, Peter Dutton ha assunto la carica di ministro australiano per l'immigrazione e la protezione delle frontiere a seguito di un rimpasto di governo. Nello stesso mese, l'esecutivo australiano ha modificato la legge sulla migrazione che facilita la cancellazione dei visti australiani per i non cittadini che hanno risieduto per pi\u00f9 di dodici mesi in una prigione australiana o nel caso in cui le autorit\u00e0 di immigrazione ritengano che rappresentino una minaccia per il paese. La pi\u00f9 rigorosa presa di posizione riguardava anche i non cittadini che hanno vissuto in Australia per la maggior parte della loro vita e avevano l\u00ec una famiglia. Dal 2 luglio 2018, circa 1.300 neozelandesi sono stati respinti dal gennaio 2015 in base al nuovo \"character test\". Dei neozelandesi trasferiti, almeno il 60% era di etnia M\u0101ori e delle isole del Pacifico. Mentre i funzionari australiani hanno giustificato gli allontanamenti per motivi di ordine pubblico, i funzionari della Nuova Zelanda hanno sostenuto che tali misure danneggiano gli \"storici legami di amicizia\" tra i due paesi.\nNel luglio 2017, il governo australiano ha introdotto il \"Visto per esperti indipendenti (sottoclasse 189)\" che consente ai neozelandesi residenti in Australia da un lustro di richiedere la cittadinanza dopo 12 mesi. Il visto richiede inoltre ai richiedenti di mantenere un reddito annuo superiore a 53.900 $ e offre ai neozelandesi un maggiore accesso ai servizi di assistenza sociale. Tra i 60.000 e gli 80.000 neozelandesi hanno avuto diritto al nuovo visto, il quale rifletteva un cambiamento di politica per dare la priorit\u00e0 ai neozelandesi non cittadini residenti in Australia rispetto ai migranti asiatici. Secondo i dati del Dipartimento degli Affari Interni di Canberra stilati dall'Australian Broadcasting Corporation, 1.512 visti erano stati emessi entro la fine di febbraio 2018 e altri 7.500 erano ancora in fase di elaborazione. Il portavoce dei Verdi Australiani per l'immigrazione Nick McKim ha criticato la nuova politica sull'immigrazione come uno sforzo celato del ministro dell'immigrazione Dutton per favorire i migranti \"anglofoni, bianchi e ricchi\".\nA met\u00e0 luglio 2018, l'effetto del controverso \"character test\" australiano divenne oggetto di un controverso documentario della Australian Broadcasting Corporation di Peter FitzSimons intitolato \"Don't Call Australia Home\" (\"Non chiamate l'Australia casa\"). Mentre il ministro della Giustizia neozelandese Andrew Little ha considerato l'elevato tasso di espulsione come una violazione dei diritti umani, il ministro dell'immigrazione australiano Dutton ha difeso il diritto dell'Australia di respingere i cittadini \"indesiderati\". Il rapporto dell'ABC \u00e8 stato criticato da diversi ministri della maggioranza, tra cui Dutton e il vice-responsabile degli affari interni Alex Hawke per aver ignorato i crimini e le vittime causate da coloro che sono stati trasferiti. Hawke ha inoltre criticato Little per non aver adeguatamente informato i cittadini originari della Nuova Zelanda sulla legge australiana. Per tutta risposta, Little ha bollato le leggi di espulsione australiane come prive di \"spirito umanitario\". La pubblicazione del documentario ha coinciso con il rilascio di un giovane neozelandese di 17 anni da un centro di detenzione australiano, evento che aveva inasprito i rapporti tra gli esecutivi delle due nazioni. Il dibattito a distanza \u00e8 proseguito quando Dutton ha promesso di continuare a deportare criminali non cittadini e ha accusato la Nuova Zelanda di non aver fatto abbastanza per aiutare le pattuglie navali australiane a intercettare i \"trafficanti di esseri umani\".\nAlla fine di febbraio 2020, il primo ministro neozelandese Jacinda Ardern ha affermato che la politica australiana di allontanamento dei neozelandesi \"corrode\" le relazioni bilaterali tra i due paesi. Il primo ministro australiano Scott Morrison ha replicato ricordando a Wellington il diritto dell'Australia di allontare gli immigrati clandestini. Anche il ministro degli Interni Dutton ha difeso la politica di espulsione del governo australiano e ha affermato che le dichiarazioni di Arden erano finalizzate a raccogliere consensi in patria. Di l\u00ec a poco, la premier neozelandese ha descritto la politica di Dutton come deplorevole e ribadito le sue osservazioni in difesa della \"posizione di principio\" assunta dalla Nuova Zelanda.\nPandemia di COVID-19.\nIl 30 marzo 2020, il primo ministro australiano Morrison ha annunciato che i neozelandesi che vivono in Australia con il visto di categoria speciale (sottoclasse 444) avrebbero avuto diritto a pagamenti quindicinali di 1.500 dollari australiani a seguito di negoziati con il primo ministro Ardern, suo omologo neozelandese. Migliaia di neozelandesi, disoccupati a causa della pandemia di COVID-19, erano stati costretti a lasciare l'Australia dopo aver scoperto di non essere idonei ai pagamenti del Centrelink.\nIl 5 maggio, il governo federale australiano, il governo della Nuova Zelanda e diversi governi statali e territoriali australiani hanno annunciato che lavoreranno insieme per sviluppare una rotta sicura anti-COVID nei viaggi trans-tasmaniani, la quale consentirebbe ai residenti di entrambi i paesi di spostarsi liberamente senza restrizioni di viaggio come parte degli sforzi per allentare le restrizioni causate dal coronavirus.\nCommercio.\nI legami economici della Nuova Zelanda con l'Australia risultano forti, soprattutto dopo la venuta meno della Gran Bretagna come partner commerciale a seguito della decisione di quest'ultima di aderire alla Comunit\u00e0 economica europea nel 1973. In vigore dal 1\u00ba gennaio 1983, i due paesi conclusero l'Accordo commerciale Australia e Nuova Zelanda pi\u00f9 strette noto come \"Closer Economic Relations\" (ANZCERTA), allo scopo di consentire a ciascuna nazione accesso ai mercati degli altri.\nIl commercio nei due sensi tra l'Australia e la Nuova Zelanda \u00e8 ammontata a 26,2 miliardi di dollari neozelandesi (circa 24,1 miliardi di dollari australiani) nel 2017-18, compresi beni e servizi. Le maggiori esportazioni della Nuova Zelanda in Australia ineriecono a viaggi e turismo, latticini, generi alimentari, metalli preziosi, gioielli e macchinari. Le maggiori esportazioni australiane in Nuova Zelanda sono viaggi e turismo, macchinari, prodotti chimici inorganici, veicoli, prodotti alimentari e tipografici.\nL'attuazione dell'ANZCERTA ha dato luogo a una serie di intese a cascata, relative a regimi di tassazione (1990), di scambi alimentari (1996 e 2002), biosicurezza (1999), voli internazionali (2000), mercato unico (2009), libero scambio (2010) e inquinamento (2010).\nUn'eredit\u00e0 ancora pesante precedente al periodo delle intese commerciali inerisce alla restrizione da parte dell'Australia dell'importazione di mele dalla Nuova Zelanda a causa del timore di introdurre la malattia da fuoco batterico. Il divieto di importazione di mele neozelandesi in Australia era in vigore dal 1921, in seguito alla scoperta del fuoco batterico in Nuova Zelanda nel 1919. Le autorit\u00e0 neozelandesi chiesero la riammissione sul mercato australiano nel 1986, 1989 e 1995, ma la restrizione non venne abolita. Ulteriori colloqui sulle misure incriminate si arenarono e la Nuova Zelanda ha avviato la procedura di risoluzione delle controversie dell'OMC nel 2007. Solo nel 2010 l'OMC ha ordinato all'Australia, nonostante i suoi continui appelli e obiezioni, di abolire tali restrizioni.\nL\"'Australia New Zealand Leadership Forum\" \u00e8 proprio finalizzata a favorire la collaborazione tra le imprese maggiori delle due nazioni. La nona e pi\u00f9 recente riunione si \u00e8 tenuta il 9 aprile 2011.\nValuta.\nLe condizioni politiche all'indomani della battaglia di Waterloo nel 1815 facilitarono l'adozione informale della sterlina britannica nel Nuovo Galles del Sud con relativa facilit\u00e0, cosa che accadde tempo dopo in Nuova Zelanda e in altre regioni dell'Oceania. Avendo adottato un sistema aureo di successo nel 1821, il governo britannico opt\u00f2 nel 1825 per introdurre la monetazione carolingia in tutte i suoi domini. Dalla seconda met\u00e0 del XIX secolo fino allo scoppio della prima guerra mondiale, viveva un'unione monetaria, basata sulla sovrana d'oro britannica, in una parte dell'Impero britannico che includeva tutti i due paesi e le loro dipendenze.\nNel 1910, l'Australia introdusse una propria valuta sulla scia della sterlina. La grande depressione fu il catalizzatore che costrinse a cambiamenti pi\u00f9 drammatici nei tassi di cambio tra le varie unit\u00e0 della sterlina, e quindi l'introduzione della sterlina neozelandese nel 1933. Entrambe le valute nazionali fecero parte dell'area della sterlina dal 1939 fino al 1972. Entrambi aggiustarono il loro ancoraggio al dollaro USA nel 1971, con prima l'Australia e poi la Nuova Zelanda che avevano casualmente gi\u00e0 decimalizzato le proprie unit\u00e0 monetarie in due frangenti, rispettivamente il 14 febbraio 1966 e il 10 luglio 1967, sostituendo entrambe le sterline con il dollaro al tasso di 1 \u00a3=2 $. Il dollaro australiano entr\u00f2 in vigore nel dicembre del 1983, come accadde successivamente per quello neozelandese nel marzo 1985.\nLa conversione in una valuta comune per entrambe le nazioni, il cui avvicinamento delle sue valute vigenti ha comportato la fusione delle banche centrali e dei sistemi di regolamentazione economica di entrambi i paesi, \u00e8 stata oggetto di discussione senza che per\u00f2 si sia giunti ad alcuno sbocco.\nDiritto.\nEntrambe le nazioni rientrano nell'elenco di quelle che adottano un sistema di common law: inoltre, riconoscono lo stato di diritto e il principio di separazione dei poteri. Come gli Stati Uniti e il Canada, tuttavia, l'Australia \u00e8 un paese federale con una costituzione scritta. La Nuova Zelanda, come il Regno Unito, \u00e8 uno stato unitario con sovranit\u00e0 parlamentare. L'Australia non ha stipulato un trattato con i gli aborigeni locali, mentre la Nuova Zelanda presta fede all'intesa firmata a Waitangi nel 1840. Oltre al riconoscimento dei diritti reali degli autoctoni, inclusi i titoli aborigeni, esistono anche un tribunale nazionale dei titoli nativi e un tribunale Waitangi nelle rispettive nazioni, i quali esercitano la giurisdizione in maniera simile.\nEntrambi i sistemi giudiziari risultano oggi indipendenti dall'autorit\u00e0 suprema della Commissione Giuridica del Consiglio Privato (\"Judicial Committee of the Privy Council\"). Mentre la Costituzione della Nuova Zelanda non \u00e8 n\u00e9 codificata n\u00e9 ramificata, la Costituzione dell'Australia si basa sul \"Commonwealth of Australia Constitution Act\" come incarnazione di una legge suprema scritta.\nIl diritto contrattuale della Nuova Zelanda diverge molto da quello dell'Australia a causa degli effetti delle leggi del Parlamento neozelandese promulgate dal 1969. La principale distinzione concerne l'ampio potere discrezionale conferito ai tribunali neozelandesi in tema di sgravi fiscali.\nNel 2005 e nel 2006 la Commissione permanente per gli affari legali e costituzionali della Camera dei rappresentanti australiana ha indagato sull'armonizzazione dei sistemi giuridici in Australia e con la Nuova Zelanda, con particolare riferimento alle differenze che riguardano il commercio e gli scambi economici. Il Comitato ha affermato che le gi\u00e0 strette relazioni tra Australia e Nuova Zelanda dovrebbero intensificarsi ancor di pi\u00f9 e che:\nLe raccomandazioni chiave sulla relazione Australia-Nuova Zelanda includevano:\nLa Nuova Zelanda come stato australiano.\nLa costituzione australiana del 1901 includeva disposizioni per consentire alla Nuova Zelanda di unirsi all'Australia come settimo stato, anche dopo che il governo della Nuova Zelanda aveva gi\u00e0 deciso di non aderirvi. La sesta delle disposizioni iniziali di definizione dello Stato prevede in tal senso:\nUno dei motivi per cui la Nuova Zelanda scelse di non unirsi all'Australia fu dovuto all'incognita rappresentata dalla reazione dei M\u0101ori. Al tempo della Federazione, gli aborigeni australiani potevano votare solo se in precedenza erano stati autorizzati a farlo nel loro stato di residenza, a differenza dei M\u0101ori in Nuova Zelanda, i quali avevano medesimi diritti di voto dalla fondazione della colonia. Incredibilmente, le persone di etnia M\u0101ori godevano del diritto di voto in Australia in alcune giurisdizioni tra il 1902 e il 1962 come risultato del \"Commonwealth Franchise Act 1902\", volto a dissipare le preoccupazioni della Nuova Zelanda sull'adesione alla Federazione: gli aborigeni australiani, invece, non accedettero al suffragio fino al 1962. Durante i dibattiti parlamentari sulla legge, il re O'Malley sostenne in merito all'inclusione di Maori e l'esclusione degli aborigeni australiani:\nSi discusse in varie ipotesi l'ipotesi di unirsi all'Australia, senza che i neozelandesi l'avessero mai seriamente presa in considerazione. Quando l'ex esponente dell'opposizione australiana, John Hewson, sollev\u00f2 la questione nel 2000, il Primo ministro neozelandese Helen Clark lo dichiar\u00f2 libero di \"sognare\". Un libro del 2001 dell'accademico australiano Bob Catley, allora all'Universit\u00e0 di Otago, intitolato \"Waltzing with Matilda: la Nuova Zelanda dovrebbe unirsi all'Australia?\", \u00e8 stato descritto dal commentatore politico neozelandese Colin James come \"un libro per australiani\".\nA differenza dei canadesi e degli statunitensi, che condividono un confine territoriale lungo 8.893\u00a0km, il punto pi\u00f9 vicino tra Australia e Nuova Zelanda separato dal Mar di Tasmania dista quasi 1.500\u00a0km. Discutendo della statualit\u00e0 australiana, il premier della Nuova Zelanda John Hall ha osservato che esistevano \"1.200 ragioni\" per non aderire alla federazione.\nEntrambi i paesi hanno contribuito alla sporadica discussione su un'Unione del Pacifico, sebbene tale proposta avrebbe incluso un numero molto pi\u00f9 ampio di Stati membri rispetto alle sole Australia e Nuova Zelanda.\nIl risultato del referendum repubblicano australiano del 1999, il cui quesito verteva sulla possibilit\u00e0 di avere un capo di Stato comune in Australia e Nuova Zelanda, ebbe esito negativo. Mentre nessuno dei principali partiti politici in Nuova Zelanda si spinge a incoraggiare il repubblicanesimo, il Partito Laburista Australiano ha a lungo osteggiato l'idea di dare luogo a una repubblica, cos\u00ec come alcuni politici del Partito Liberale: come eccezioni pu\u00f2 includersi il Primo Ministro nazionale Jim Bolger, il quale si espresse con toni favorevoli nel 1994.\nSebbene attualmente vi siano poche prospettive di un'unione politica, nel 2006 una commissione parlamentare federale australiana ha raccomandato che si realizzasse un'unione completa o che si realizzazione un'Unione monetaria o un mercato comune tra l'Australia e la Nuova Zelanda. D'altro canto, le osservazioni presentate dal governo della Nuova Zelanda a tale commissione in merito all'armonizzazione dei sistemi giuridici facevano notare:\nDiplomazia.\nI due paesi e i loro predecessori coloniali hanno intrattenuto relazioni diplomatiche amichevoli ininterrotte per tutto il periodo della loro convivenza dall'inizio del XIX secolo fino ad oggi. Fanno entrambi parte degli Stati membri delle Nazioni Unite e, in precedenza, figuravano tra i fondatori della Societ\u00e0 delle Nazioni, nella quale rimasero fino alla sua dissoluzione. Per il resto, esiste un alto grado di comunanza tra le appartenenze alle organizzazioni internazionali dell'Australia e quelle della Nuova Zelanda, come con riguardo alla stipula di trattati multilaterali di importanza mondiale. Non mancano anche partecipazioni al blocco commerciale continentale, tavoli di discussione, alleanze militari, intese di condivisione e interoperabilit\u00e0 e associazioni regionali.\nTra le tante, si segnalano l'adesione all'Organizzazione mondiale del commercio, all'APEC, all'AIEA, Vertice dell'Asia orientale, Consiglio di cooperazione economica del Pacifico, Forum delle isole del Pacifico, Area di libero scambio ASEAN-Australia-Nuova Zelanda, Conferenza sul disarmo, Corte penale internazionale, Organizzazione per la proibizione delle armi chimiche, Interpol, WIPO, Fondo monetario internazionale, gruppo della Banca mondiale, Iniziativa globale per la lotta al terrorismo nucleare, gruppo di Cairns, Iniziativa di sicurezza in materia di proliferazione, Organizzazione idrografica internazionale, Organizzazione marittima internazionale, Commissione internazionale per la caccia alle balene, Organizzazione internazionale per le migrazioni, Autorit\u00e0 internazionale dei fondali marini, Fondo internazionale per lo sviluppo agricolo, OCSE, Piano Colombo, Banca asiatica di sviluppo, Segretariato della Comunit\u00e0 del Pacifico, Programma della regione del Pacifico per l'ambiente e l'Organizzazione mondiale della sanit\u00e0 animale. Entrambi sono osservatori occasionali dell'ASEAN.\nEntrambi hanno firmato e ratificato la Convenzione internazionale sui diritti civili e politici, il suo Primo e Secondo Protocollo opzionale, la Convenzione contro la tortura, la Convenzione sull'eliminazione di ogni forma di discriminazione della donna e il suo protocollo opzionale, la Prima Convenzione dell'Aia - con l'adesione dell'Australia alla Seconda Convenzione dell'Aia, Convenzione internazionale sui diritti dell'infanzia, Convenzione di Vienna sulle relazioni diplomatiche, Convenzioni di Ginevra, Trattato Antartico, Trattato sullo spazio extra-atmosferico, Convenzione sulla riduzione dell'apolidia, Convenzione sul genocidio, Trattato di non proliferazione nucleare, la Convenzione sulle armi chimiche, la Convenzione sulle armi biologiche, il CTBT, il Trattato di Rarotonga, la Convenzione quadro dell'OMS per la lotta al tabagismo, UNCLOS, la Convenzione contro la desertificazione, la Convenzione di Berna, la Convenzione universale sul diritto d'autore, l'accordo TRIPs, l'accordo di Wassenaar, Convenzione internazionale sull'eliminazione di ogni forma di discriminazione razziale - con in aggiunta l'accettazione dell'Australia con riguardo alla competenza della Commissione contro la discriminazione razziale per controversie specifiche - la Convenzione quadro sui cambiamenti climatici e il protocollo di Kyoto, il trattato di Ottawa, l'Accordo sulla conservazione di albatros e procellarie, la Convenzione ENMOD, la Convenzione di Ramsar, la Convenzione di Parigi per la protezione della propriet\u00e0 industriale, il trattato di cooperazione in materia di brevetti, la convenzione unica sugli stupefacenti e la convenzione sulle sostanze psicotrope. Entrambi hanno votato contro l'adozione della Dichiarazione dei diritti dei popoli indigeni all'Assemblea generale delle Nazioni Unite, cos\u00ec come hanno rifiutato di firmare il Protocollo opzionale alla Convenzione sui diritti delle persone con disabilit\u00e0.\nLa Nuova Zelanda ha firmato e ratificato il Protocollo opzionale alla Convenzione contro la tortura e altri trattamenti o pene crudeli, inumani o degradanti; l'Australia lo ha firmato senza ratificarlo. L'Australia, ma non la Nuova Zelanda, \u00e8 membro dell'Agenzia per l'energia nucleare e dell'UNIDROIT e parte del Trattato sul diritto dei brevetti, del Trattato di Budapest, del Trattato sul copyright WIPO, dell'Accordo IPC, della Convenzione sullo status di apolidia e del Trattato sulla Luna. Mentre l'Australia ha firmato e ratificato la Convenzione per la conservazione delle foche antartiche, la Nuova Zelanda non l'ha ratificata fino al 2003.\nDal 1923 al 1968 entrambe le nazioni insieme al Regno Unito esercitarono l'amministrazione fiduciaria di Nauru ai sensi dell'intesa sull'Isola di Nauru. Nel periodo dal 2001 al 2007 la Nuova Zelanda ha accettato l'arrivo di alcuni traghetti con l'assegnazione di una quota di migranti in Australia per il trattamento dell'immigrazione come parte della Soluzione Pacifica (\"Pacific Solution\"), incentrato sul centro di detenzione commissionato sull'isola di Manus in Papua Nuova Guinea.\nI due paesi sono stati i principali partecipanti alla Missione di assistenza regionale alle Isole Salomone avviata dal 2003.\nAll'inizio di novembre 2017, il primo ministro australiano Malcolm Turnbull ha rifiutato un'offerta della sua controparte neozelandese Jacinda Ardern di reinsediare 150 richiedenti asilo da Nauru e dall'isola di Manus in Nuova Zelanda sulla base del fatto che l'Australia stava perseguendo un accordo per il reinsediamento dei rifugiati con gli Stati Uniti. Il ministro dell'immigrazione australiano Peter Dutton ha inoltre affermato che l'offerta della Nuova Zelanda avrebbe incoraggiato pi\u00f9 trafficanti di persone a viaggiare dalla Nuova Zelanda all'Australia. Questa offerta ha coinciso con gli sforzi australiani di chiudere il Manus Regional Processing Center. Dutton ha pure segnalato che l'offerta proposta dalla Nuova Zelanda avrebbe potuto danneggiare le relazioni bilaterali tra i due paesi.\nSport.\nIl cricket, il rugby a 15, il rugby a 13 e il netball sono gli sport in cui emergono le principali rivalit\u00e0 sportive tra le due nazioni oceaniche. Per il resto, in particolare, le rispettive squadre nazionali si sono affrontate a bocce, basket, calcio, hockey su prato e touch football. Competizioni a cadenza periodica si tengono tra squadre nazionali nell'unione di rugby maschile, campionato di rugby, calcio e basket, e anche netball femminile."}
{"id": "8617542", "revid": "1348176", "url": "https://it.wikipedia.org/wiki?curid=8617542", "title": "V1487 Aquilae", "text": ""}
{"id": "8617543", "revid": "1543377", "url": "https://it.wikipedia.org/wiki?curid=8617543", "title": "Aldabrachelys gigantea arnoldi", "text": "La tartaruga gigante di Arnold (\"Aldabrachelys gigantea arnoldi\" ()), conosciuta anche come tartaruga gigante dal dorso a sella delle Seychelles, \u00e8 una sottospecie di tartaruga del genere \"Aldabrachelys\".\nQuesta sottospecie abitava le grandi isole granitiche centrali delle Seychelles, ma fu cacciato in gran numero dai marinai europei. Intorno al 1840 si presumeva fosse estinta, insieme alla tartaruga gigante delle Seychelles, una sottospecie che condivideva le stesse isole.\nRecentemente la sottospecie \u00e8 stata riscoperta. Sono noti meno di cento individui. Diverse sono state reintrodotte in natura su isole boscose come Silhouette, ma sono stati sfrattati nel 2011 dalla Seychelles Islands Development Company (IDC).\nIl nome subspecifico, \"arnoldi\", \u00e8 stato dato in onore dell'erpetologo britannico Edwin Nicholas \"Nick\" Arnold.\nDescrizione.\nLe tre sottospecie di tartaruga gigante di Aldabra-Seychelles possono essere distinte sulla base della forma del carapace, ma molti animali in cattivit\u00e0 possono avere carapaci distorti, il che pu\u00f2 rendere difficile la loro identificazione.\nLa tartaruga gigante di Arnold ha un carapace appiattito, liscio e con un'apertura relativamente alta del guscio, e, solitamente, di colore nero. Questa sottospecie, solitamente, presenta una depressione sulla sutura tra la prima e la seconda squama costale, questa pu\u00f2 essere una depressione superficiale o una fossa caratteristica. Il piastrone \u00e8 meno variabile del carapace e di solito fornisce una buona indicazione della sottospecie.\nBiologia.\nLe tartarughe giganti sono tra gli animali pi\u00f9 longevi del pianeta. Si ritiene che alcuni esemplari di tartarughe giganti di Aldabra abbiano pi\u00f9 di 200 anni, ma ci\u00f2 \u00e8 difficile da constatare poich\u00e9 tendono a superare con l'et\u00e0 dei loro osservatori umani. Un esemplare chiamato Adwaita fu presumibilmente uno dei quattro esemplari portati dai marinai britannici dalle isole Seychelles come doni a Robert Clive della Compagnia britannica delle Indie Orientali, nel XVIII secolo, e arriv\u00f2 allo zoo di Calcutta nel 1875. Alla sua morte, nel marzo 2006, a Kolkata (ex Calcutta) Zoo, in India, si ritiene che Adwaita abbia vissuto pi\u00f9 a lungo di qualsiasi altra tartaruga nota, con un'et\u00e0 di 255 anni (anno di nascita 1750). Al momento si ritiene che l'esemplare pi\u00f9 vecchio ancora in vita sia Jonathan, una tartaruga gigante delle Seychelles, che nel 2019 ha festeggiato i suoi 187 anni, con Esmeralda, una tartaruga gigante di Aldabra, in seconda posizione con un'et\u00e0 di 176 anni, dalla morte di Harriet a 176 anni, una tartaruga gigante delle Galapagos.\nMorfotipo.\nL\"'A. g. arnoldi\" \u00e8 una sottospecie controversa, forse distinta dalla tartaruga gigante di Aldabra. La sottospecie \u00e8 un morfotipo morfologicamente distintivo, ma \u00e8 considerato un sinonimo della specie tipo da molti ricercatori. Questa identificazione si basa principalmente sui caratteri morfologici. Le identificazioni molecolari pubblicate non sono chiare con diverse indicazioni fornite da diverse fonti di dati. Gli esemplari allevati in cattivit\u00e0 suggeriscono che potrebbe esserci una base genetica per il morfotipo ed \u00e8 necessario un lavoro genetico pi\u00f9 dettagliato per chiarire queste relazioni. Questa sottospecie \u00e8 l'unica tartaruga dal dorso a sella vivente nelle isole Seychelles. Apparentemente, questa sottospecie \u00e8 stata estirpata dal suo ambiente naturale, ma recentemente \u00e8 stata riscoperta in cattivit\u00e0. L'attuale popolazione di questo morfotipo \u00e8 di 24 adulti, inclusi 18 maschi adulti in cattivit\u00e0, non riproduttivi, sull'isola di Mah\u00e9. Gli sforzi per la riproduzione in cattivit\u00e0 di questa sottospecie \u00e8 stata un successo, portando alla nascita di numerosi giovani.\nEstinzione e riscoperta.\nOriginariamente, si credeva che la sottospecie di Aldabra fosse l'unica sottospecie ad essere sopravvissuta allo sfruttamento eccessivo delle isole. Occasionalmente (pi\u00f9 di recente nel 1995), alcuni esemplari di tartarughe giganti negli zoo o in cattivit\u00e0 venivano identificati come appartenenti alla sottospecie estinta delle Seychelles, sopravvissute in cattivit\u00e0. Il numero di tartarughe con una forma del carapace sospetto port\u00f2 il Nature Protection Trust delle Seychelles a esaminare l'identit\u00e0 delle varie tartarughe di Aldabra/Seychelles. L'esame degli esemplari museali della sottospecie \"estinta\" delle Seychelles da parte del dottor Justin Gerlach e Laura Canning conferm\u00f2 che alcuni esemplari viventi mostravano le caratteristiche della sottospecie presumibilmente estinta.\nAlcuni articoli scientifici pubblicati di recente sulla genetica delle tartarughe delle Seychelles e dell'Oceano Indiano forniscono risultati contrastanti. Alcuni studi suggeriscono che una sola specie fosse sempre presente nelle isole, mentre altri suggeriscono tre specie distinte, ma strettamente correlate.\nQuesti risultati cos\u00ec diversi tra loro derivano da studi su geni differenti. Una sintesi di tutti i dati genetici disponibili indicano che la tartaruga gigante di Arnold \u00e8 geneticamente la tartaruga del genere \"Aldabrachelys\" pi\u00f9 caratteristica. Ci\u00f2 si adatta alla sua ecologia e alla sua morfologia particolare, in quanto, contrariamente alla tartaruga gigante delle Seychelles e la tartaruga gigante di Aldabra, la tartaruga gigante di Arnold si \u00e8 adattata a pascolare la bassa vegetazione. Ci\u00f2 ha portato alla sua insolita forma del carapace \"a sella\". Questa sottospecie, inoltre, \u00e8 l'unica sottospecie di tartaruga delle Seychelles che si crogiola regolarmente al sole. Le altre sottospecie lo fanno solo occasionalmente, ma le tartarughe giganti di Arnold perdono rapidamente calore dalla pelle esposta del collo e hanno bisogno di riscaldarsi al sole del mattino.\nConservazione.\nGrazie a test del DNA, sono state identificate diverse tartarughe della sottospecie \"estinta\" che sono state in seguito acquisite dal Nature Protection Trust delle Seychelles per la loro conservazione. Questi esemplari sono stati portate a Silhouette Island, per avviare un programma di riproduzione in cattivit\u00e0, avviatosi nel 1997. Per diversi anni, le tartarughe femmine hanno prodotto uova infertili, ma nel dicembre 2002 le uova deposte da una piccola tartaruga iniziarono a schiudersi. Entro il 2006, il Nature Protection Trust delle Seychelles (NPTS) aveva pi\u00f9 piccoli di tartarughe di Arnold di quanto potessero sperare, con ben 128 nuovi esemplari. Cinque delle sei tartarughe adulte originali furono restituite liberate a Grande Barbe su Silhouette Island, con l'intenzione di formare la prima popolazione selvatica di questa sottospecie dall'inizio del XIX secolo. Tuttavia, la loro libert\u00e0 fu di breve durata. Questi esemplari venivano visitate regolarmente e la loro salute ed il loro impatto sull'ambiente vennero monitorati fino a quando la NPTS venne sfrattata da Silhouette Island. Un'indagine del 2010 ha rilevato che queste tartarughe stavano avendo un effetto significativo sulla vegetazione, ripristinando le aree in cui si nutrivano nel bosco naturale di palme. Le aree boschive nel 2006 erano dominate, e nel 2010, dalla ricrescita di palme endemiche.\nLa decisione della Islands Development Company di sfrattare la NPTS da Silhouette Island entro marzo 2011 e il rifiuto di avere tartarughe selvatiche sull'isola li costrinse a trovare nuove case per le tartarughe. Le isole gestite privatamente, North e Fr\u00e9gate, accettarono di fornire una nuova casa per le tartarughe giganti di Arnold. Se fossero stati in grado di rilasciarle sull'isola di Silhouette, avrebbero stabilito una popolazione selvatica separata, mentre ora si sarebbero mescolate con le tartarughe giganti di Aldabra, gi\u00e0 presenti sulle isole North e Fr\u00e9gate. La NPTS crebbe in seguito una nuova generazione di numerose giovani tartarughe che vivranno per almeno 100 anni. In quel periodo, potrebbe presentarsi un'opportunit\u00e0 per stabilire popolazioni pure di queste tartarughe; questi animali vivono pi\u00f9 a lungo rispetto alle prospettive di gestione e sviluppo a breve termine.\nIl 4 febbraio 2011, la prima delle tartarughe giganti di Arnold venne spostata nell'isola North. L'isola North successivamente ha deciso che non volevano pi\u00f9 tartarughe sull'isola e si \u00e8 rifiutata di prendere le restanti 92 tartarughe. L'isola di Fregate accett\u00f2 di prenderle e le ultime tartarughe furono finalmente spostate il 14 giugno."}
{"id": "8617544", "revid": "729019", "url": "https://it.wikipedia.org/wiki?curid=8617544", "title": "Castello di Bereguardo", "text": "Il castello di Bereguardo \u00e8 un castello medievale situato in via Castello 2, nel comune di Bereguardo, in provincia di Pavia.\nStoria.\nIl castello, detto anche castello Visconteo di Bereguardo, fu edificato nella prima met\u00e0 del XIV secolo, su commissione di Luchino Visconti, a difesa dei confini occidentali del Milanese. Fu utilizzato anche come residenza invernale e casino di caccia da Galeazzo II Visconti.\nNel XV secolo alcuni lavori di ristrutturazione furono portati avanti da Filippo Maria Visconti, che costru\u00ec anche il Naviglio di Bereguardo, un canale di collegamento al Naviglio Grande.\nIl duca Francesco Sforza concesse il castello all'allora signore di Bereguardo, Giovanni Maruzzi da Tolentino, capitano e consigliere del duca. Nel 1648 rimase in possesso di questa famiglia fino al XVIII secolo. Dopo essere passato attraverso diversi proprietari, fu donato nel 1897 al comune dall'ingegnere Giulio Pisa. Attualmente ospita il municipio e la biblioteca comunale.\nIn origine il castello era una piazza chiusa sui quattro lati da edifici in mattoni, ma l'ala settentrionale fu rasa al suolo. L'estremit\u00e0 meridionale mantiene un ponte con fossato e mostra le merlature originali. L'estremit\u00e0 orientale presenta una bifora o monofora. Il castello ha perso in gran parte la cinta muraria e gli interni sono molto modificati."}
{"id": "8617545", "revid": "1348176", "url": "https://it.wikipedia.org/wiki?curid=8617545", "title": "Nova Aquilae 1992", "text": ""}
{"id": "8617547", "revid": "1345932", "url": "https://it.wikipedia.org/wiki?curid=8617547", "title": "Pirocumulonembo", "text": ""}
{"id": "8617549", "revid": "1348176", "url": "https://it.wikipedia.org/wiki?curid=8617549", "title": "Granat 1915+105", "text": ""}
{"id": "8617552", "revid": "1348176", "url": "https://it.wikipedia.org/wiki?curid=8617552", "title": "Granat 1915+10", "text": ""}
{"id": "8617555", "revid": "1348176", "url": "https://it.wikipedia.org/wiki?curid=8617555", "title": "INTEGRAL1112", "text": ""}
{"id": "8617557", "revid": "767487", "url": "https://it.wikipedia.org/wiki?curid=8617557", "title": "Supercoppa del Kosovo 2018", "text": "La 25\u00aa edizione della Supercoppa del Kosovo si \u00e8 svolta il 13 agosto 2018 allo stadio Fadil Vokrri di Pristina tra il , vincitore della Superliga e Futbollit t\u00eb Kosov\u00ebs 2017-2018, e il , vincitore della coppa nazionale.\nIl ha conquistato il trofeo per la prima volta nella sua storia."}
{"id": "8617559", "revid": "1442080", "url": "https://it.wikipedia.org/wiki?curid=8617559", "title": "Shahla (nome)", "text": "Origine e diffusione.\nIl nome, che \u00e8 scritto \u0634\u0647\u0644\u0627 in alfabeto persiano e \u0634\u06c1\u0644\u0627 in alfabeto urdu, deriva dal persiano e ha il significato di \"dagli occhi blu scuro\"."}
{"id": "8617561", "revid": "2156874", "url": "https://it.wikipedia.org/wiki?curid=8617561", "title": "Roman Giertych", "text": " \u00c8 stato vicepremier e Ministro dell\u2019Istruzione fino ad agosto 2007. \u00c8 stato membro del Sejm (la camera bassa del parlamento polacco) dal 2001 fino ad ottobre 2007 e presidente del partito Lega delle Famiglie Polacche.\nBiografia.\nRoman Giertych proviene da una famiglia di politici polacchi, figlio di Maciej Giertych e nipote di J\u0119drzej Giertych. Suo zio da parte del padre \u00e8 Wojciech Giertych, O.P., teologo della Casa Pontificia e professore di teologia alla Pontificia Universit\u00e0 San Tommaso d'Aquino \u2013 \"Angelicum\" a Roma. Inoltre, due sue zie sono entrate nella vita religiosa.\nEccelleva in storia durante i suoi anni scolastici, mentre i voti delle altre materie erano nella media. Il suo insegnante di biologia lo ricorda discutere la validit\u00e0 della teoria dell\u2019evoluzione; una posizione che aveva coltivato nella casa paterna, in particolare ereditata da suo padre, (studioso della genetica delle foreste), un noto creazionista.\nSi \u00e8 laureato alla Universit\u00e0 Adam Mickiewicz di Pozna\u0144 in Legge e Storia. Nel 1989, riattiv\u00f2 l\u2019organizzazione di estrema destra Giovent\u00f9 di Tutta la Polonia, diventandone presidente; \u00e8 rimasto fino ad oggi presidente onorario. Per alcuni anni \u00e8 stato membro del Partito Nazionale Democratico e del Partito Nazionale, che si \u00e8 fuso con altre organizzazioni per formare la Lega delle Famiglie Polacche (\"Liga Polskich Rodzin\", LPR) nel 2001.\nGiertych e la LPR presentano un profilo fortemente nazionalista ed anti-UE. Prima del referendum tenutosi in Polonia nel 2003 sull\u2019accesso all\u2019Unione Europea, si opposero ad essa, denunciandola come un \u201csuperstato centralizzato e socialista\u201d. Ufficialmente la LPR dichiara di essere in favore ad una \u201cEuropa delle nazioni\u201d. Sotto la leadership di Giertych, la LPR riport\u00f2 il successo nelle elezioni per il parlamento europeo di giugno 2004, diventando temporaneamente il secondo maggior partito polacco con il 14% dei voti. Suo padre Maciej Giertych fu eletto nel 2015 membro del Parlamento Europeo. Alle elezioni parlamentari del 2005, la LPR ottenne l\u20198% dei voti.\nNel luglio 2004, Roman Giertych fu eletto membro e vicepresidente della commissione di investigazione sulla PKN Orlen, che \u00e8 accusata, tra l\u2019altro, di aver distrutto le aspirazioni presidenziali di W\u0142odzimierz Cimoszewicz.\nIl 5 maggio 2006, Giertych fu nominato Ministro dell\u2019Istruzione e vicepremier, mentre la LPR si un\u00ec con il PiS nella coalizione di governo.\nDopo aver lasciato il Parlamento, Roman Giertych torn\u00f2 alla professione legale. Rappresent\u00f2 Ryszard Krauze, accusato di aver a che fare con un\u2019associazione a delinquere, in un processo in cui la richiesta fu accolta in prima istanza, ordinando di conseguenza alla Telewizja Polska (la Televisione Polacca) ed Anita Gargas a scusarsi con l\u2019imprenditore. Rappresent\u00f2 legalmente anche Rados\u0142aw Sikorski, in un caso di commenti offensivi sul forum Internet sul sito del settimanale Wprost.\nGiertych si occup\u00f2 di aiutare la comunit\u00e0 ebraica di G\u00f3ra Kalwaria a richiedere un processo di ripristino della locale sinagoga. Il progetto dur\u00f2 un periodo di due anni, che si conclusero nel 2016. Roman Giertych fu nominato avvocato del capo del Consiglio europeo, Donald Tusk, in una inchiesta sulla cooperazione dei servizi polacchi con l\u2019FSB Russo. Ha anche rappresentato la famiglia Tusk. Rappresent\u00f2 Micha\u0142 Tusk nel caso vinto contro il quotidiano Fakt, come anche nel caso riguardante una pietra scagliata contro una finestra dell\u2019appartamento di Micha\u0142 Tusk. Inoltre, Roman Giertych ha rappresentato Katarzyna Tusk in un processo conclusosi con le scuse del sito web Fakt, ordinato dalla Corte di Appello di Varsavia. Ha rappresentato Donald Tusk nei casi affrontando gli accusatori, il Comitato di investigazione Amber Gold e il Comitato di Investigazione IVA.\nRoman Giertych ha rappresentato anche Gerald Birgfellner in un caso contro la compagnia Srebrna e la sua disputa con Jaros\u0142aw Kaczy\u0144ski; inoltre ha lavorato per Leszek Czarnecki nel cosiddetto caso Scandalo KNF e nel cosiddetto caso Scandalo GetBack\nNel 2009, Roman Giertych vinse una causa contro l\u2019editore del Fakt sulla protezione dei diritti personali. Nel 2017, infine vinse un caso di fronte alla Corte Suprema, a riguardo della responsabilit\u00e0 degli editori sul contenuto dei commenti presenti in calce agli articoli nei siti web.\nIl procuratore generale aggiunto Bogdan \u015awi\u0119czkowski avvi\u00f2 una mozione contro Roman Giertych al Tribunale disciplinare per punirlo per le critiche espresse contro Zbigniew Ziobro e l\u2019ufficio del pubblico ministero alla fine del 2016. Il caso fu interrotto nel 2017 dal Tribunale disciplinare dell'Ordine degli Avvocati di Varsavia, tuttavia, il procuratore generale impugn\u00f2 la decisione dell'Organismo forense ricorrendo in Cassazione presso la Camera Disciplinare della Corte Suprema, operativa da marzo 2019. Il ricorso esaminato nel maggio 2019 fu il primo caso di questo tipo risolto da questa Camera. Roman Giertych, commentando questi procedimenti, li ha valutati come un tentativo di \"intimidire gli avvocati dai massimi organi dell'accusa\". Fece inoltre presente che, a suo avviso, tutto ci\u00f2 era dovuto alle sue attivit\u00e0 di plenipotenziario di Donald Tusk e Gerald Birgfellner. La Camera disciplinare, composta da tre giudici che esaminarono il caso, defer\u00ec il caso stesso all'esame di un pool di sette persone. Nel febbraio 2020, la richiesta fu respinta definitivamente.\nIl 15 ottobre 2020 \u00e8 stato arrestato dall'Autorit\u00e0 Nazionale Anticorruzione. Il 17 ottobre 2020, il Tribunale Distrettuale di Pozna\u0144 ha emesso una decisione che ammeteva che la procura non aveva fornito alcuna prova di reato commesso dall'indagato. A seguito di tale decisione, il 17 novembre 2020, lo stesso giudice ha emesso un'ordinanza che annullava l'esecutivit\u00e0 di tutte le misure preventive adottate dalla Procura. Il 3 dicembre 2020, la corte ha affermato che Giertych non era sospettato in quanto non era presente un annuncio efficace delle accuse, perch\u00e9 in quel momento, secondo il protocollo della procura, Giertych dormiva. Secondo il tribunale, la procura in questo caso ha gravemente violato la legge e ha agito in modo non etico, e la sua detenzione era illegale. Ha inoltre dichiarato che non vi erano prove che Giertych avesse commesso il presunto reato.\nIl 20 luglio la Commissione Europea ha pubblicato la situazione dello stato di diritto nell'Unione Europea. La Commissione europea ha indicato che, secondo il Consiglio nazionale dell'ordine degli avvocati, i servizi dell'accusa hanno recentemente preso di mira anche gli avvocati difensori che agiscono in casi politicamente delicati, ponendo cos\u00ec una minaccia al diritto al segreto professionale. La Commissione ha indicato come esempio il caso di Roman Giertych del 15 ottobre 2020. \nRoman Giertych, insieme a Jacek Dubois e Miko\u0142aj Pietrzak, si occupano della notifica alla Corte penale internazionale dell'Aia di un reato penale commesso dal ministro della giustizia e procuratore generale Zbigniew Ziobra e dal suo vice, il procuratore nazionale Bogdan \u015awi\u0119czkowski, nonch\u00e9 da \"persone corresponsabili non ancora determinate\". Il 21 ottobre 2021, la Corte \u00e8 stata informata dell'inizio della causa. La parte iniziale della procedura - sotto la cosiddetta segnalazione - segue. La Corte penale internazionale dell'Aia ha nominato un funzionario per contattare gli avvocati notificanti. Egli pu\u00f2 anche intraprendere le prime attivit\u00e0 di screening. \nAlla fine di dicembre 2021, l'Associated Press ha rivelato che il telefono usato da Roman Giertych nel 2019 era 18 infettato da Pegazus. L'hacking del telefono dell'avvocato di Roman Giertych \u00e8 avvenuto poco prima delle elezioni parlamentari del 2019. Gli attacchi telefonici si sono verificati anche al di fuori della Polonia - almeno due volte in Italia: a Roma e Venezia. Un esperto del Citizen Lab dell'Universit\u00e0 di Toronto ha indicato in interviste che non ha mai visto un telefono attaccato cos\u00ec intensamente. La Coalizione Civica ha annunciato di voler istituire una commissione d'inchiesta sull'uso di Pegasus in Polonia.\nIl 10 febbraio 2022, il Partito Popolare Europeo ha organizzato un'audizione pubblica sulle minacce che lo spyware Pegasus pone alla democrazia e allo stato di diritto. Roman Giertych ha parlato all'udienza pubblica al Parlamento europeo, tra le altre cose, dell'abuso di Pegasus in Polonia."}
{"id": "8617562", "revid": "115186703", "url": "https://it.wikipedia.org/wiki?curid=8617562", "title": "Vita da Clan", "text": "Vita da Clan \u00e8 un album del cantante Pio pubblicato nel 2014 dalla Tem-Record."}
{"id": "8617563", "revid": "228587", "url": "https://it.wikipedia.org/wiki?curid=8617563", "title": "Shahla", "text": ""}
{"id": "8617568", "revid": "686936", "url": "https://it.wikipedia.org/wiki?curid=8617568", "title": "Washington Redskins 1948", "text": "La stagione 1948 dei Washington Redskins \u00e8 stata la 17\u00aa della franchigia nella National Football League e la 11\u00aa a Washington. Sotto la direzione del capo-allenatore Turk Edwards la squadra ebbe un record di 7-5, terminando seconda nella NFL Eastern e mancando i playoff per il terzo anno consecutivo.\nCalendario.\nNota: gli avversari della propria division sono in grassetto.\nClassifiche.\nNote: I pareggi non venivano conteggiati ai fini della classifica fino al 1972."}
{"id": "8617585", "revid": "767487", "url": "https://it.wikipedia.org/wiki?curid=8617585", "title": "Atlanticetus", "text": "L\u2019atlanticeto (gen. Atlanticetus) \u00e8 un cetaceo estinto appartenente ai misticeti. Visse tra il Miocene inferiore (circa 20 \u2013 16 milioni di anni fa) e i suoi resti fossili sono stati ritrovati in Nordamerica ed Europa.\nClassificazione.\n\"Atlanticetus\" \u00e8 un membro basale di Thalassotherii, un clade di chaeomysticetes della corona che include cetotheriids, balene grigie e balene grigie. Appartiene a un gruppo di talassoteri basali pi\u00f9 primitivi dei Cetotheriidae o dei Balaenopteroidea. Come altri talassoteri basali non cetotheriidi e rorquals esistenti, \"Atlanticetus\" ha un rostro largo alla base e una strana disposizione dei forami endocranici del periotico.\nLa specie tipo di \"Atlanticetus\" \u00e8 \"A. lavei\", che \u00e8 conosciuta dal Miocene inferiore Gruppo Pietra da Cantoni in Piemonte, Italia nord-occidentale. Una seconda specie, \"A. patulus\", \u00e8 nota nella parte inferiore della Formazione Calvert nel Maryland e nel Texas. \u00c8 stato originariamente assegnato ad \"Aglaocetus\" da Remington Kellogg nel 1968, ma le analisi filogenetiche condotte negli anni 2010 hanno rilevato \"Aglaocetus\" polyphyletic e Bisconti et al. (2020) hanno riscontrato che patulus \u00e8 congenerico con A. lavei sulla base di confronti morfologici."}
{"id": "8617589", "revid": "1207148", "url": "https://it.wikipedia.org/wiki?curid=8617589", "title": "Lorenzo d'Asburgo-Este", "text": ""}
{"id": "8617592", "revid": "1354930", "url": "https://it.wikipedia.org/wiki?curid=8617592", "title": "Trofeo Matteotti 1995", "text": "Il Trofeo Matteotti 1995, cinquantesima edizione della corsa, si svolse il 25 giugno 1995 su un percorso di 246,5\u00a0km, con partenza e arrivo a Pescara, in Italia; la corsa fu valida anche come campionato nazionale italiano in linea (ottantacinquesima edizione). La vittoria fu appannaggio di Gianni Bugno, che complet\u00f2 il percorso in 6h04'36\", alla media di 40,565\u00a0km/h, precedendo i connazionali Paolo Lanfranchi e Andrea Tafi. "}
{"id": "8617593", "revid": "1983214", "url": "https://it.wikipedia.org/wiki?curid=8617593", "title": "Assassinio sul Nilo", "text": ""}
{"id": "8617594", "revid": "834", "url": "https://it.wikipedia.org/wiki?curid=8617594", "title": "L'uomo di Las Vegas", "text": "L'uomo di Las Vegas \u00e8 un album del cantante Pio pubblicato nel 1994 dall'etichetta Clan Celentano e prodotto da Adriano Celentano."}
{"id": "8617595", "revid": "125961226", "url": "https://it.wikipedia.org/wiki?curid=8617595", "title": "Virtus Pallacanestro Bologna 2020-2021", "text": "Questa voce raccoglie le informazioni riguardanti la Virtus Pallacanestro Bologna nelle competizioni ufficiali della stagione 2020-2021.\nStagione.\nLa stagione 2020-2021 della Virtus Pallacanestro Bologna sponsorizzata Segafredo, \u00e8 l'82\u00aa nel massimo campionato italiano di pallacanestro, la Serie A.\nRoster.\n\"Aggiornato al 26 luglio 2020.\""}
{"id": "8617596", "revid": "4175", "url": "https://it.wikipedia.org/wiki?curid=8617596", "title": "Aurelia (Iowa)", "text": ""}
{"id": "8617600", "revid": "1409041", "url": "https://it.wikipedia.org/wiki?curid=8617600", "title": "Supercoppa del Kosovo 2019", "text": "La 26\u00aa edizione della Supercoppa del Kosovo si sarebbe dovuta svolgere nell'agosto 2019. Visto che il ha trionfato sia in Superliga e Futbollit t\u00eb Kosov\u00ebs 2018-2019, sia in coppa nazionale, il trofeo gli \u00e8 stato assegnato d'ufficio.\nIl Feronikeli ha conquistato il trofeo per la seconda volta nella sua storia."}
{"id": "8617603", "revid": "775372", "url": "https://it.wikipedia.org/wiki?curid=8617603", "title": "Colpo di Stato in Mali del 2020", "text": "Nel colpo di stato del Mali del 18 agosto 2020, elementi delle forze armate maliane hanno iniziato un ammutinamento. I soldati sui camioncini hanno preso d'assalto la base militare di Soundiata nella citt\u00e0 di Kati, dove sono stati scambiati colpi di arma da fuoco prima che le armi fossero distribuite dall'armeria e gli ufficiali superiori arrestati. Carri armati e veicoli blindati furono visti per le strade della citt\u00e0, cos\u00ec come camion militari diretti verso la capitale Bamako. I soldati hanno arrestato diversi funzionari governativi tra cui il presidente Ibrahim Boubacar Ke\u00efta che si \u00e8 dimesso e ha sciolto il governo. Questo \u00e8 il secondo colpo di stato del paese in meno di 10 anni, dopo il colpo di stato maliano del 2012.\nSfondo.\nLa crisi acuita dal colpo di stato inizia nel 2012 in seguito alla formazione di gruppi tuareg ribelli e alla formazione di gruppi terroristici nel paese, i quali destabilizano la nazione e spingono i militari maliani ad organizzare un colpo di stato per destituire il presidente allora in carica, Amadou Tour\u00e9. Il colpo riesce e circa un anno dopo viene eletto presidente Ibrahim Boubacar Ke\u00efta, all'epoca ben visto da larga parte della popolazione. Nei 5 anni successivi la situazione nel paese non migliora e le nazioni straniere, principalmente la Francia inviano militari per combattere i terroristi al nord e ristabilire l'esercito maliano, tuttavia l'ormai ex presidente non riesce a mantenere al sicuro la popolazione dai continui attacchi terroristici spostatisi vicino al confine con Niger e Burkina Faso, non riesce neanche sconfitta la corruzione ne tantomeno la crisi economica non si \u00e8 risolta cos\u00ec nel tempo la figura di Ke\u00efta perde consensi e nelle elezioni del 2018 riesce a vincere per poco venendo accusato di brogli elettorali.\nNei due anni successivi la figura politica di Ke\u00efta non ha pi\u00f9 l'appoggio popolare ottenuto nel 2013 n\u00e9 quello del 2018 e le elezioni parlamentari previste ed avvenute a fine marzo 2020 vedono il suo partito in netta minoranza. Le elezioni del marzo 2020 vedono una serie di attivit\u00e0 sospette tra cui il sequestro di uno dei leader dell'opposizione, Soumaila Cisse, da parte di agenti armati non identificati, successivamente, a fine aprile la Corte costituzionale del Mali ribalta gli esiti elettorali assegnando al partito di Ke\u00efta 31 seggi permettendo di legittimare il governo del presidente.\nL'opposizione reagisce formando la lega tra il Movimento del 5 giugno e il Raggruppamento delle forze patriottiche (M5G-RFP) che prevede l'organizzazione di una protesta antigovernativa per la data del 5 giugno, protestando contro quello che il popolo maliano considera un abuso di potere del presidente. Dal 5 giugno le proteste non si fermeranno e a niente valgono le promesse del presidente di un cambiamento fino al 10 agosto, quel giorno vengono eletti 9 nuovi giudici della Corte costituzionale del paese, su proposta dell'ECOWAS ma poco dopo si scopre che i nove giudici sono stati nominati da un alleato del presidente causando ulteriore sconforto e la ripresa della protesta. Le proteste proseguiranno per altri 8 giorni fino a quando l'esercito nella mattinata del 18 agosto decide di porre fine al governo del governo di Ibrahim Boubacar Ke\u00efta partendo da una base militare a pochi chilometri dalla capitale Bamako in cui risiede il presidente.\nIl colpo di stato.\nLa mattina del 18 agosto sono stati sparati alcuni colpi nella base militare di Soundiata-Keita a Kati, a circa 15\u00a0km dalla capitale, che \u00e8 stata presa sotto il controllo dei militari ribelli insieme alle strade circostanti, \u201cPick-up pesantemente armati da Bamako sono entrati nel campo e gli uomini a bordo hanno sparato in aria. C\u2019\u00e8 stata una risposta da parte dei soldati presenti che credevano in un attacco\u201d, ha detto un ufficiale del Mali a Jeune Afrique. Lo scambio di artiglieria si \u00e8 poi fermato. Al primo gruppo si sarebbero poi aggiunti altri dieci pick-up, sempre secondo la fonte di Jeune Afrique del ministero della Sicurezza interna del Mali. Nel pomeriggio le milizie golpiste hanno lasciato la base con pick-up pieni di soldati armati, diretti nella capitale intenti a porre fine alla crisi arrestando il presidente Ibrahim Boubacar Keita.\nUno dei leader dell\u2019ammutinamento ha poi annunciato che \u201cPossiamo dirvi che il presidente e il primo ministro sono sotto il nostro controllo. Li abbiamo arrestati a casa del capo dello Stato a Bamako\u201d, all'arrivo dell'esercito nella capitale vi \u00e8 stata un'acclamazione da parte dei leader dell'opposizione e dei manifestanti i quali stavano protestando davanti alla sede del presidente maliano dalle 5:00 del pomeriggio come seguito delle proteste che ininterrottamente da 2 mesi e mezzo scombussolano la nazione.\nConseguenze.\nDopo l'arresto del presidente avvenuto nel pomeriggio del 18 agosto esso si \u00e8 dimesso nella tarda notte (circa le 24:00) tra il 18 e il 19 agosto. Le dimissioni sono state annunciate sulla televisione nazionale ORTM (Office de Radio et Television du Mali) nella base militare di Kati dove esso \u00e8 detenuto pronunciando la seguente frase, \"Ho deciso di lasciare le mie funzioni e tutti i miei incarichi a partire da questo momento.\" Ke\u00efta ha affermato di aver \"dato corpo e vita all\u2019esercito maliano\" e poi ha affermato che dopo le manifestazioni degli ultimi mesi contro il suo governo \"il peggio \u00e8 arrivato. Se oggi ad alcuni elementi delle nostre forze armate hanno deciso che dovevo smettere e che doveva finire tutto con il loro intervento, ho davvero scelta?\".\nSuccessivamente ha detto di aver accettato di sottostare ai militari \"Perch\u00e9 non desidero che non venga versato sangue per il mio mantenimento in carica. Questo \u00e8 il motivo per cui vorrei in questo preciso momento, ringraziando il popolo maliano per il supporto in questi lunghi anni e il calore del suo affetto, annunciarvi la mia decisione di lasciare le mie funzioni, tutti i miei incarichi, da questo momento\". Alla fine del suo intervento Ibrahim Boubacar Ke\u00efta ha sancito il successo del golpe contro di lui annunciando \"tutte le conseguenze legali\" delle sue dimissioni forzate con \"lo scioglimento dell\u2019Assemblea nazionale e quello del governo\". Gli ammutinati non hanno ascoltato l\u2019appello del segretario generale dell\u2019ONU che dopo il golpe e l\u2019arresto del presidente \"condanna fermamente queste azioni e chiede il ristabilimento immediato dell\u2019ordine costituzionale e dello stato di diritto in Mali\".\nAntonio Guterres, segreterio generale dell'ONU, ha anche espresso il suo pieno sostegno agli sforzi dell\u2019Unione Africana (UA) e della Communaut\u00e9 \u00e9conomique des \u00c9tats de l\u2019Afrique de l\u2019Ouest (CEDEAO) per arrivare a una soluzione pacifica in Mali. Sia il presidente della Commissione dell'Unione Africana, Moussa Faki Mahamat, che la CEDEAO hanno condannato il golpe militare e hanno chiesto ai militari ammutinati di ripristinare l\u2019ordine repubblicano e a rientrare nelle caserme. La CEDEAO \"Nega categoricamente ogni forma di legittimit\u00e0 ai golpisti\" e ha deciso di chiudere tutti i confini con il Mali. I militari, sembrano avere l\u2019appoggio dei giovani della capitale Bamako e di buona parte dell\u2019opposizione che accusano l'ormai ex presidente di aver trascinato ancora di pi\u00f9 nel caos quello che era gi\u00e0 ormai uno Stato fantasma.\nIntanto i golpisti hanno istituito il Comit\u00e9 National pour le Salut du Peuple (Consiglio nazionale per la salvezza del popolo) che dovrebbe guidare la transizione politica e il colonnello maggiore Isma\u00ebl Wagu\u00e9, vice capo di stato maggiore dell\u2019aeronautica militare e portavoce dei soldati ribelli, ha annunciato in diretta sull\u2019ORTM che \"Noi, le forze patriottiche raggruppate all\u2019interno del Comit\u00e9 National pour le Salut du Peuple (CNSP), abbiamo deciso di assumerci le nostre responsabilit\u00e0 davanti al popolo e davanti alla storia per garantire la continuit\u00e0 dello Stato e dei servizi pubblici\". Poi ha assicurato che i militari non vogliono mantenere il potere e che si pongono \"al di l\u00e0 delle divisioni politiche e ideologiche\".\nCoprifuoco.\nWagu\u00e9 ha tracciato una specie di roadmap per restituire il potere ai civili: \u201cA partire da questo giorno, 19 agosto 2020, tutti i confini aerei e terrestri del Paese sono chiusi fino a nuovo avviso. Il coprifuoco \u00e8 in vigore dalle 21:00 alle 5:00 fino a nuovo avviso. Non ci piace il potere, ma ci interessa la stabilit\u00e0 del Paese, che ci consentir\u00e0 di organizzare elezioni generali entro un periodo di tempo ragionevole per consentire al Mali di dotarsi di istituzioni forti\". Wague ha anche annunciato di voler utilizzare i risultati del Dialogue national inclusif come base per il nuovo quadro di governo.\nL'appoggio a mantenere le vecchie relazioni.\nWagu\u00e9 ha aggiunto che \"La societ\u00e0 civile e i movimenti socio-politici sono invitati a unirsi a noi per creare insieme le migliori condizioni per una transizione politico-civile che conduca a delle elezioni generali credibili per l\u2019esercizio democratico che getter\u00e0 le basi di un Mali nuovo\".\nIl CNSP ha manifestato la volont\u00e0 di voler essere sostenuto dalle organizzazioni sub-regionali: \u00abla Minusma, l\u2019op\u00e9ration Barkhane, il G5 Sahel, la force Takuba restano nostri partner\u00bb, ha precisato Wagu\u00e9, assicurando che gli accordi saranno mantenuti, compreso l\u2019Accordo scaturito dal processo di Algeri del 2015.\nL'isolamento internazionale.\nMa difficilmente le organizzazioni regionali e l\u2019Onu collaboreranno coi golpisti, a cominciare dalla CEDEAO che ha immediatamente condannato l\u2019azione dei \"militari commettitori del colpo di stato\" e ha preso una serie di misure per isolare immediatamente il Mali. Oggi, in un comunicato, la CEDEAO \"Nega categoricamente ogni forma di legittimit\u00e0 ai golpisti ed esige il ristabilimento immediato dell\u2019ordine costituzionale\", cos\u00ec come \"La liberazione immediata del presidente maliano e di tutti gli ufficiali arrestati\". La CEDEAO ha anche sospeso il Mali da tutti i suoi organismi decisionali e, oltre alla chiusura delle frontiere terrestri e aeree ha deciso di chiudere tutte le transizioni commerciali, economiche e finanziarie con il Mali. Come se non bastasse la CEDEAO chiede \"La messa in opera immediata di un insieme di sanzioni contro tutti i golpisti e i loro partner e collaboratori\".\nAntonio Guterres, il segretario dell'ONU ha concluso: \"esorto tutte le parti coinvolte, in particolare le forze di difesa e sicurezza, a dar prova di grande calma e a difendere i diritti umani e le libert\u00e0 individuali di tutti i maliani\"."}
{"id": "8617604", "revid": "1719883", "url": "https://it.wikipedia.org/wiki?curid=8617604", "title": "Specchi", "text": ""}
{"id": "8617605", "revid": "729019", "url": "https://it.wikipedia.org/wiki?curid=8617605", "title": "Uran-9", "text": "LUran-9 (in cirillico: \u0423\u0440\u0430\u043d-9) \u00e8 un veicolo da combattimento senza pilota (UCGV) di fabbricazione russa, progettato per missioni di ricognizione, antincendio, antiterrorismo e di supporto al combattimento con l'obiettivo di contenere perdite umane nello svolgimento di tali compiti.\nSviluppato dalla JSC 766\u00b0 UPTK, \u00e8 prodotto dalla Kalashnikov e promosso sul mercato internazionale da Rosoboronexport.\nConsegnato alle esercito della Federazione Russa nel 2016, dopo un travagliato periodo di test, il mezzo \u00e8 entrato in servizio attivo il 24 gennaio 2019.\nCaratteristiche.\nL'Uran-9 consiste in una piattaforma cingolata corazzata, controllata da un posto comando remoto, che racchiude due robot: uno dedito alla ricognizione, l'altro al supporto del fuoco.\nL'armamento \u00e8 costituito da un cannone automatico 2A72 da 30 mm mentre quello secondario da una mitragliatrice calibro 7,62 mm, 6 lanciarazzi Shmel-M e 4 tubi lancia-missili che possono accomodare quattro fra missili anti-carro Atak e missili terra-aria portatili Igla-S o Strela a seconda della missione che \u00e8 chiamato a svolgere.\nIl robot \u00e8 equipaggiato con un telemetro laser, sensori ad infrarossi, sensori di identificazione IFF ed un laser warning system.\nUso in combattimento.\nL'Uran-9 \u00e8 stato testato in territorio ostile durante la guerra civile siriana tra il 2016 ed il 2018. Tuttavia, secondo un rapporto sulle sue prestazioni redatto dal 3 \u00b0 Istituto centrale di ricerca del Ministero della difesa della Federazione Russa, il mezzo robotico non ha funzionato secondo le aspettative, non riuscendo a svolgere molte delle missioni ad esso assegnate. Una fonte vicina al produttore, tuttavia, ha smentito tale rapporto osservando che l'azienda stesse lavorando per diminuire i tempi risposta del mezzo ed aumentare la larghezza di banda dello scambio dei dati.\nNel 2018, l'Uran-9 \u00e8 stato visto partecipare alle esercitazioni su larga scala Vostok2018.\nUtilizzatori.\nIn servizio attivo dal 2019 con circa 20 esemplari. Nell'aprile 2021 consegnata una nuova fornitura di 20 esemplari di Uran-9"}
{"id": "8617607", "revid": "115187243", "url": "https://it.wikipedia.org/wiki?curid=8617607", "title": "Pio dal vivo", "text": "Pio da vivo \u00e8 un album del cantante Pio pubblicato nel 1993 dall'etichetta Clan Celentano e prodotto da Adriano Celentano."}
{"id": "8617609", "revid": "767487", "url": "https://it.wikipedia.org/wiki?curid=8617609", "title": "Balto e Togo - La leggenda", "text": "Balto e Togo - La leggenda (\"The Great Alaskan Race\") \u00e8 un film del 2020 diretto da Brian Presley e interpretato da Brian Presley, Treat Williams e Brad Leland.\nTratto da una storia vera, il film vede come protagonista Leonhard Seppala (Brian Presley) e i suoi cani da slitta che nel 1925 aiutarono altri musher, percorrendo 91 miglia, a salvare la citt\u00e0 di Nome, in Alaska, colpita da una tremenda epidemia di difterite.\nQuesto \u00e8 il terzo film dedicato all'eroica impresa della \"Corsa Del Siero\" (conosciuta anche come \"Great Race of Mercy\"): nel 1995 venne realizzato un cartone animato della Universal Pictures intitolato \"Balto\", diretto da Simon Wells e prodotto da Steven Spielberg. Successivamente, dopo 24 anni (nel 2019), la Disney realizz\u00f2 \"Togo - Una grande amicizia\", diretto da Ericson Core e disponibile soltanto sulla piattaforma Disney+.\nTrama.\nAlaska, 1917, Leonhard Seppala vince per la terza volta consecutiva la Sweepstakes Race, ma le cose per\u00f2 per lui cambiano quando sua moglie, Kiana, muore dopo il parto della loro figlia Sigrid, lasciando tutto nelle sue mani. \u00c8 il 1925, durante una cerimonia nella chiesa del paese, un bambino comincia a tossire. La cosa passa inosservata al Dottor Welch, ma quando anche gli altri bambini cominciano a tossire, capisce che qualcosa non va e decide di visitarne alcuni. Quando capisce che si tratta di difterite, cerca subito l'antitossina, ma inutilmente. Welch decide allora di avvertire il sindaco del paese e cos\u00ec scatta la quarantena per il paese. Tutti i paesi vicini cercano di mandare il siero a Nome, ma la bufera di neve impedisce agli aerei di decollare e il mare ghiacciato non fa partire le navi. Il sindaco chiama allora tutti i musher e dice loro che a Nenana, la citt\u00e0 pi\u00f9 vicina a Nome, hanno il siero ma che bisogner\u00e0 creare una staffetta con la quale andare a prendere l'antitossina. Seppala inizialmente non vuole partire, poich\u00e9 Sigrid non ha che lui al mondo, ma poi Constance, una delle infermiere dell'ospedale e figura materna per Sigrid, riesce a convincerlo a partire. Inizia cos\u00ec il viaggio. Dopo una fatica estrema alla fine l'antitossina arriva a Nome, ma Leonhard non ha pi\u00f9 forze e sta per morire; in sogno per\u00f2 ha una visione di Kiana che gli dice di non mollare e di tornare da sua figlia, allora Seppala usa tutte le forze che gli sono rimaste per tornare a casa e perde i sensi. Leonhard si risveglia nel letto di casa sua, pronto per ricominciare a vivere al meglio la sua vita e a trascorrerla con Sigrid e Constance.\nCast.\nCast completo del film:\nColonna sonora.\nNell'album \"The Great Alaskan Race\" (Original Motion Pictures Soundtrack) sono presenti le seguenti tracce:\n\"Musiche composte da John Koutselinis.\"\n\"Durata totale: 44:36\"\nAccoglienza.\nCritica.\nSulla base di 278 recensioni su IMDb, il film ha ottenuto un punteggio di 5,2 su 10. inoltre il film \u00e8 piaciuto all'84% degli utenti Google.\nBotteghino.\nNegli Stati Uniti il film ha guadagnato $ 485.603 e nel resto del mondo $ 10.462, per un totale di soli $ 496.065."}
{"id": "8617611", "revid": "446353", "url": "https://it.wikipedia.org/wiki?curid=8617611", "title": "Aberrazione relativistica", "text": "L'aberrazione relativistica \u00e8 la versione relativistica dell'aberrazione della luce, comprese le correzioni relativistiche che diventano significative per gli osservatori che si muovono con velocit\u00e0 vicine alla velocit\u00e0 della luce. \u00c8 descritta dalla teoria della relativit\u00e0 ristretta di Einstein.\nSupponiamo che, nel sistema di riferimento dell'osservatore, la sorgente si muova con velocit\u00e0 formula_1, a un angolo formula_2 rispetto al vettore dall'osservatore alla sorgente nel momento in cui viene emessa la luce. La seguente formula, che fu derivata da Einstein nel 1905 dalla trasformazione di Lorentz, descrive l'aberrazione della sorgente di luce, formula_3, misurata dall'osservatore:\nIn questa circostanza, i raggi di luce provenienti dalla sorgente che raggiungono l'osservatore sono inclinati verso la direzione del moto della sorgente (rispetto all'osservatore). \u00c8 come se la luce emessa da un oggetto in movimento fosse concentrata in modo conico, verso la sua direzione di movimento; un effetto chiamato trasmissione relativistica. Inoltre, anche la luce ricevuta da un oggetto in movimento (ad esempio la vista di un veicolo spaziale molto veloce) appare concentrata nella sua direzione di movimento.\nUna conseguenza di ci\u00f2 \u00e8 che ci si dovrebbe normalmente aspettare che un osservatore intercetti una percentuale della luce dell'oggetto maggiore rispetto a un altro osservatore pi\u00f9 indietro; questa concentrazione di luce nella direzione in avanti dell'oggetto viene chiamata \"effetto faro\"."}
{"id": "8617614", "revid": "287204", "url": "https://it.wikipedia.org/wiki?curid=8617614", "title": "Thomas Balvay", "text": "Biografia.\nInizi\u00f2 la carriera arbitrale prima del 1921 e diresse tre finali di coppe nazionali: la Coppa di Spagna del 1921-22 che vide vincitore il Barcellona, e due della Coppa di Francia, nella stagione 1925-26 con la vittoria dell'Olympique Marsiglia, e nella stagione 1927-28 con la vittoria della Red Star Olympique di Parigi.\nDivenne arbitro internazionale nel dicembre 1922 con la partita amichevole tra Spagna e Portogallo, terminata 2\u20131 per la Spagna. Diresse altre due gare amichevoli, nel giugno del 1928 tra Egitto e Lussemburgo, terminata 1\u20131, e nel febbraio del 1930 tra Belgio e Lussemburgo, con la vittoria dei belgi per 1\u20130. Figur\u00f2 nella selezione ufficiale degli arbitri del torneo di calcio dei Giochi Olimpici del 1928, ad Amsterdam, ma non diresse nessun incontro.\nPartecip\u00f2 alla prima edizione del campionato mondiale di calcio del 1930, recandosi in Uruguay con il transatlantico \"Conte Verde\" insieme a Jules Rimet, gli arbitri Jean Langenus, Henry Christophe e Constantin R\u0103dulescu, e le nazionali francese, belga, rumena e brasiliana, imbarcate nella rotta navale tra Genova e Rio de Janeiro. Una volta sbarcato al porto di Montevideo, a Balvay venne data la notizia della morte della moglie, avvenuta a Parigi.\nNel primo torneo mondiale arbitr\u00f2 la gara dei gironi eliminatori tra Brasile e Bolivia, terminata 4\u20130 per i brasiliani, e svolse funzioni di guardalinee in altri tre incontri.\nPer decenni l'identit\u00e0 dell'arbitro \u00e8 stata messa seriamente in discussione. Lo storico del calcio britannico Cris Freddi sostiene:\n\u00c8 deceduto nel luglio del 1945 a 57 anni."}
{"id": "8617615", "revid": "1185701", "url": "https://it.wikipedia.org/wiki?curid=8617615", "title": "Gran Premio Industria e Commercio di Prato 1993", "text": "Il Gran Premio Industria e Commercio di Prato 1993, quarantottesima edizione della corsa, si svolse il 27 giugno 1993 su un percorso di 254,5\u00a0km; la corsa fu valida anche come campionato nazionale italiano in linea (ottantatreesima edizione). La vittoria fu appannaggio di Massimo Podenzana, che complet\u00f2 il percorso in 6h02'51\", precedendo Gianni Bugno e Davide Cassani. "}
{"id": "8617617", "revid": "287204", "url": "https://it.wikipedia.org/wiki?curid=8617617", "title": "Jakob Finci", "text": "Biografia.\nFinci \u00e8 nato da una famiglia ebrea sefardita sarajevese il 1\u00ba ottobre 1943 nel campo di concentramento di Arbe. Dopo il liceo, si \u00e8 laureato alla facolt\u00e0 di diritto dell'Universit\u00e0 di Sarajevo e dal 1966 ha lavorato come avvocato, esperto di diritto commerciale internazionale.\nJakob Finci \u00e8 diventato membro della Presidenza della Comunit\u00e0 ebraica di Sarajevo nel 1990, e in questa veste ha lavorato ad attivit\u00e0 umanitarie durante l'assedio di Sarajevo, fondando e diventando presidente della societ\u00e0 culturale e umanitaria ebraica La Benevolencija. Nell'agosto 1995, Finci \u00e8 stato eletto Presidente della Comunit\u00e0 ebraica di Bosnia ed Erzegovina.\nFinci \u00e8 membro fondatore del Consiglio interreligioso della Bosnia ed Erzegovina, istituito nel 1997. La sua composizione riflette le comunit\u00e0 islamiche, cristiane ed ebraiche del paese.\nFinci \u00e8 stato anche Presidente della Commissione Costituzionale della Federazione di Bosnia ed Erzegovina, Direttore dell'Agenzia del Servizio Civile della Bosnia ed Erzegovina dal 2000 al 2008, nonch\u00e9 ambasciatore in Svizzera e ambasciatore non residente presso il Principato del Liechtenstein dal 2008.\nCome figura pubblica rispettata, Finci \u00e8 stato eletto nel 2000 per presiedere il comitato nazionale incaricato di istituire una commissione per la verit\u00e0 e la riconciliazione. Due anni dopo, \u00e8 stato nominato direttore dell'Agenzia della funzione pubblica della Bosnia-Erzegovina. Tuttavia, le sue ambizioni politiche furono vanificate quando apprese che, essendo ebreo, non poteva candidarsi alla presidenza della Bosnia ed Erzegovina. In base all'accordo di pace di Dayton che ha posto fine alla guerra in Bosnia il 14 dicembre 1995, l'appartenenza alla camera alta o alla presidenza \u00e8 riservata a uno dei tre gruppi etnici: bosgnacchi, croati e serbi. Le minoranze, o \"altri\" al di fuori di questi gruppi costituenti, come ebrei e rom, possono essere membri della Camera dei rappresentanti, ma non possono candidarsi a cariche politiche superiori.\nJakob Finci e Dervo Sejdi\u0107, un prominente Rom bosniaco e membro del Consiglio Rom della Bosnia ed Erzegovina, hanno fatto appello alla Corte Europea dei Diritti Umani, sostenendo che la Costituzione della Bosnia ed Erzegovina viola la Convenzione Europea sui Diritti Umani. La sentenza \u00e8 stata pronunciata a loro favore nel settembre 2009. La Corte ha riscontrato che alcune disposizioni della costituzione bosniaca e della legge elettorale discriminano i gruppi minoritari, in particolare impedendo ai cittadini non appartenenti ai tre popoli costitutivi (Bosgnacchi, Serbi e Croati) di essere eletti alla presidenza e alla Camera dei Popoli. Tuttavia, dopo oltre dieci anni dalla sentenza, essa non \u00e8 stata ancora eseguita dalla Bosnia ed Erzegovina.\nFinci tiene spesso conferenze su diversi argomenti, come il diritto commerciale internazionale, la privatizzazione, la risoluzione dei conflitti, la convivenza interetnica, nonch\u00e9 su questioni come l'organizzazione del lavoro umanitario, la raccolta di fondi, l'ebraismo.\nOnorificenze.\nPer il suo lavoro, Jakob Finci \u00e8 stato decorato pi\u00f9 volte. Tra le onorificenze che ha ricevuto figurano: la Gran Croce dell'Ordine al Merito della Repubblica Federale di Germania e la decorazione americana First American Freedom, ricevuta a Richmond, Virginia. \u00c8 stato anche nominato Chevalier de la L\u00e9gion d'Honneur della Repubblica francese. Nel 2009 \u00e8 stato proclamato \"Persona dell'anno\" dal quotidiano di Sarajevo SAN e \"Uomo dell'anno\" per il 2013 dal quotidiano bosniaco \"Ve\u010dernji list\". Jakob Finci ha ricevuto il Premio Internazionale Primo Levi nel 2013 a Genova."}
{"id": "8617620", "revid": "767487", "url": "https://it.wikipedia.org/wiki?curid=8617620", "title": "Atento al lobo", "text": "Atento al lobo \u00e8 una raccolta del cantante italiano Lucio Dalla del 1993, uscita in America Latina.\nLa raccolta.\nQuesto \"best of\" riunisce il meglio della sua produzione fino al 1990.\nPrimo estratto dal disco \u00e8 \"Attenti al lupo\", con il titolo \"Atento al lobo\", che d\u00e0 il titolo alla raccolta. Ebbe un grande successo, specialmente in Cile."}
{"id": "8617622", "revid": "287204", "url": "https://it.wikipedia.org/wiki?curid=8617622", "title": "Pallacanestro Brescia 2020-2021", "text": "Questa voce raccoglie le informazioni riguardanti la Pallacanestro Brescia nelle competizioni ufficiali della stagione 2020-2021.\nStagione.\nLa stagione 2020-2021 della Pallacanestro Brescia sponsorizzata Germani, \u00e8 la 5\u00aa nel massimo campionato italiano di pallacanestro, la Serie A.\nRoster.\n\"Aggiornato al 26 settembre 2019.\""}
{"id": "8617623", "revid": "110157", "url": "https://it.wikipedia.org/wiki?curid=8617623", "title": "Parco nazionale storico di Trakai", "text": "Il parco nazionale storico di Trakai (in lituano \"Trak\u0173 istorinis nacionalinis parkas\") \u00e8 un parco nazionale della Lituania e comprende un'area di 8.149 ettari, attorno alla citt\u00e0 di Trakai, un tempo capitale del Granducato di Lituania, a circa 25 km a ovest della capitale Vilnius. Istituito nel 1992, \u00e8 l'unico parco nazionale storico d'Europa.\nIl sito \u00e8 stato candidato alla lista dei patrimoni dell'umanit\u00e0 dell'UNESCO.\nDescrizione.\nNatura.\nIl parco si estende in una zona ricca di laghi tra colline di origine glaciale. Tra i 32 laghi presenti all'interno dell'area protetta, tra questi si citano Galv\u0117, Skaistis, Totori\u0161k\u0117s e Luka, tutti collegati tra di loro tramite canali. Galv\u0117 \u00e8 il maggiore tra i laghi e conta 21 isole al suo interno.\nDal punto di vista naturalistico il parco \u00e8 noto per la foresta Kudrionys e le zone umide di Plom\u0117n\u0173 e Varnikai, popolate di diverse specie di mammiferi e uccelli. Le paludi di Plom\u0117n\u0173 ospitano diversi uccelli acquatici e una numerosa colonia di gabbiani comuni, oltre che numerose specie di piante protette.\nIl parco \u00e8 particolarmente rinomato per i paesaggi pittoreschi, soprattutto sulla riva settentrionale del lago Galv\u0117.\nPatrimonio storico.\nIl sito include molti dei patrimoni storici della Lituania. Nel XIV secolo l'area fu scelta dal granduca Gediminas per spostare la capitale del ducato e vi costru\u00ec l'insediamento di Senieji Trakai (\"vecchia Trakai\" in lituano) e il vecchio castello della penisola di Trakai, ancora ben preservati e visitabili.\nIl pi\u00f9 conosciuto castello di Trakai, situato su un'isola del lago Galv\u0117, fu iniziato dal figlio di Gediminas, K\u0119stutis, come estensione e del primo castello ma fu portato a termine solo nel XV secolo.\nIl palazzo U\u017eutrakis risale invece al XIX secolo e fungeva da residenza della facoltosa famiglia polacco-lituana Tyszkiewicz. L'edificio ospita un museo che raccoglie arredamenti e oggetti risalenti al periodo in cui Trakai, perso lo stato di capitale, rimase comunque un importante centro culturale in quanto capitale del ducato di Trakai e poi del Voivodato di Troki.\nLa sinagoga caraita di Trakai, costruita nei primi anni del XX secolo, \u00e8 una delle ultime \"kenesse\" dell'ex-Impero russo."}
{"id": "8617624", "revid": "547034", "url": "https://it.wikipedia.org/wiki?curid=8617624", "title": "5uu's", "text": "I 5uu's furono un gruppo musicale avant-rock statunitense, fondato a Los Angeles nel 1984 dal batterista e compositore Dave Kerman. Il gruppo pubblic\u00f2 il primo album nel 1986 e ne registr\u00f2 un secondo nel 1988 con i Motor Totemist Guild, una band simile della zona. I due gruppi si sono fusi nel 1988 per formare gli U Totem e hanno realizzato due album. Quando gli U Totem si sciolsero nel 1994, i 5uu si riformarono e pubblicarono altri due album. Nel 2000 la band divenne nota come Dave Kerman / 5uu's e pubblic\u00f2 altri due album con questo nome.\nFurono influenzati dal movimento europeo Rock In Opposition (RIO) della fine degli anni '70 e crearono, insieme ad altri gruppi come Thinking Plague e Hail, una \"versione americana del RIO\".\nStoria.\nMentre era al liceo, Dave Kerman form\u00f2 una garage band con il chitarrista Greg Conway e il bassista Jon Beck. Hanno iniziato come cover band dei King Crimson, ma presto sono passati a sperimentare con la musica noise. Nel 1976 la band suon\u00f2 a un Festival di Greenpeace a San Diego, California, con il nome Farmer Fred Genuflects to A-440. Sebbene la loro performance non sia andata molto bene, un partecipante al concerto ha riconosciuto il potenziale e ha suggerito di ascoltare Henry Cow e Faust.\n5UU 's.\nQueste nuove influenze hanno spinto Kerman a esplorare nuove tecniche compositive e presto ha accumulato una raccolta di canzoni sperimentali. Aggiunse alla band il cantante pop Curt Wilson, che gestiva anche uno studio di registrazione, e, con il nome di \"5uu's\", iniziarono a registrare \"Bel Marduk &amp; Tiamat\" nel 1984. All'album, basato sul concetto di cosmologia babilonese, vi lavorarono per ben due anni e fu pubblicato nel 1986 con la loro etichetta. Pubblicarono anche un singolo, \"Bar Code\" che comprende le canzoni \"Misery Loves Company\" e \"Hot &amp; Cold Frog\". L'ex batterista degli Henry Cow Chris Cutler dell'etichetta discografica britannica Recommended Records, sempre alla ricerca di nuovi talenti, promosse e distribu\u00ec \"Bel Marduk &amp; Tiamat\", dando alla band la necessaria visibilit\u00e0.\nL'interesse per i 5uu's port\u00f2 diversi inviti a concerti e trasmissioni radiofoniche nell'area di Los Angeles. Aggiungendo il tastierista Sanjay Kumar alla \"line-up\", il primo concerto della band alla fine del 1986 si tenne a Torrance, in California, seguito pochi mesi dopo dalla loro prima trasmissione radiofonica sulla radio del college KXLU. Fu durante questi concerti che i 5uu's conobbero una band non dissimile da loro, i Motor Totemists Guild della Contea di Orange, California, guidati da James Grigsby. Le due band collaborarono all'album successivo dei 5uu's, \"Elements\", pubblicato per l'etichetta dei Motor Totemists Guild, Rotary Totem Records nel 1988. Fu anche pubblicato su Recommended Records. Dopo aver registrato \"Elements\", 5uu's e Motor Totemists Guild si fusero nel 1988 per formare gli U Totem per suonare al Frankfurt Art Rock Festival in Germania. Gli U Totem continuarono realizzando due album per Cuneiform Records.\nQuando gli U Totem si sciolsero nel 1994, Kerman riform\u00f2 i 5uu's con Kumar e il polistrumentista / cantante / produttore Bob Drake proveniente dai Thinking Plague registrando \"Hunger's Teeth\", pubblicato nel 1994. Nel 1995 Kerman e Drake si trasferirono in una vecchia fattoria disabitata a Caudeval, nel sud della Francia, di propriet\u00e0 di Chris Cutler e dell'ex tecnico del suono degli Henry Cow EM (Maggie) Thomas. Cutler e Thomas avevano acquistato la fattoria alcuni anni prima con l'intenzione di usarla come studio di registrazione. Kerman e Drake hanno intrapreso il compito di ristrutturare e convertire la casa colonica, che fu chiamata Studio Midi-Pyrenees, con Drake ingegnere e produttore residente. L\u00ec i 5uu's registrarono \"Crisis in Clay\", pubblicato nel 1997. Nel 1995 la band, con il chitarrista dei Thinking Plague Mike Johnson, intraprese due tour dal vivo in Europa toccando trentanove citt\u00e0.\nDave Kerman / 5uu's.\nKerman \u00e8 tornato negli Stati Uniti nel 1999, e i 5uu's, ora Kerman, Kumar, il bassista Keith Macksoud e la vocalist di Thinking Plague Deborah Perry hanno registrato \"Regarding Purgatories\", pubblicato nel 2000. Poich\u00e9 si trattava in gran parte di un lavoro solista di Kerman (ha scritto tutte le melodie e ha suonato la maggior parte degli strumenti) l'album \u00e8 stato accreditato a \"Dave Kerman / 5uu's\". Nel 2000 Kerman si \u00e8 trasferito a Tel Aviv in Israele, dove ha collaborato con il produttore Udi Koomran. Nella casa di Koomran tra il novembre 2000 e il gennaio 2001, Kerman, Koomran e Perry, registrarono \"Abandonship\", che fu pubblicato nel 2002 e accreditato anch'esso a \"Dave Kerman / 5uu's\".\nNel maggio 2004, i 5uu's si incontrano di nuovo in Israele, questa volta composti da Kerman, Drake, Cutler, Perry, Koomran e Janet Feder alla chitarra preparata. Al Ginger Studio di Tel Aviv hanno registrato tre tracce, \"Bulldozer\", \"Resolve\" e \"Community\", facendo ampio uso dello studio per manipolare e tagliare e incollare i suoni. \"Bulldozer\" includeva commenti di notizie dall'incursione di Israele nei territori palestinesi e un vero bulldozer \"suon\u00f2\" l'assolo finale. \"Resolve\" us\u00f2 parole tagliate e risequenziate che Perry aveva cantato nel loro album precedente, \"Abandonship\". I tre brani sono stati successivamente pubblicati come EP solo per il \"download\" \"online\" dal titolo \"Tel Aviv Construction Events 1\u20133\".\nNome.\nIl nome della band \u00e8 stato preso dalla nomenclatura di una defunta banda di strada di Los Angeles i cui graffiti apparivano su edifici in gran parte della citt\u00e0 in quel momento.\nFormazione.\nLe date sottostanti indicano gli anni in cui i musicisti erano attivi nel gruppo."}
{"id": "8617625", "revid": "755885", "url": "https://it.wikipedia.org/wiki?curid=8617625", "title": "We Are Friends", "text": "We Are Friends \u00e8 una serie di compilation pubblicate annualmente a partire dal 2012 dall'etichetta indipendente mau5trap.\nLe compilation sono composte da tracce prodotte dagli artisti che hanno firmato sotto l'etichetta come ATTLAS, REZZ, No Mana e i_o; ma anche da artisti emergenti e dallo stesso deadmau5, boss dell'etichetta. Lo scopo delle compilation \u00e8 quello di promuovere e sostenere artisti emergenti."}
{"id": "8617629", "revid": "287204", "url": "https://it.wikipedia.org/wiki?curid=8617629", "title": "Charles M. Hudson", "text": "Fu professore di antropologia e storia presso l'Universit\u00e0 della Georgia e uno studioso \"leader\" della storia e della cultura dei nativi americani del sud-est degli Stati Uniti. Egli pubblic\u00f2 anche un testo che \"mappava\" la spedizione dell'esploratore spagnolo Hernando de Soto, avvenuta nella met\u00e0 del XVI secolo nel Sudest.\nBiografia.\nNato nel 1932, Hudson crebbe in una fattoria della Contea di Owen (Kentucky) e frequent\u00f2 le scuole locali. Prest\u00f2 servizio militare nell'Aeronautica militare degli Stati Uniti d'America durante la guerra di Corea. Dopo la guerra utilizz\u00f2 la Legge per il reinserimento dei combattenti nella vita civile per frequentare l'Universit\u00e0 del Kentucky, dove consegu\u00ec il baccalaureato in antropologia nel 1958. Prosegu\u00ec poi i suoi studi in antropologia presso l'Universit\u00e0 della Carolina del Nord a Chapel Hill, ottenendo nel 1962 il titolo di Master e nel 1965 il Dottorato di ricerca (PhD). Raggiunto questo titolo, egli divenne un membro del dipartimento della facolt\u00e0 di antropologia dell'Universit\u00e0 della Georgia, ove prest\u00f2 servizio per 35 anni, fino al suo pensionamento nel 2000, come professore di antropologia e storia. Al pensionamento, egli torn\u00f2 nel Kentucky, ove mor\u00ec a Frankfort l'8 giugno 2013.\nOpere.\nHudson pubblic\u00f2 \"The Southeastern Indians\" (University of Tennessee Press, 1976), una completa rassegna dei popoli nativi della regione.\nEgli \u00e8 inoltre forse pi\u00f9 noto per le sue estese ricerche sulla spedizione di Hernando de Soto attraverso il sudest negli anni 1539\u20131543. Nel 1984, Hudson e i suoi collaboratori nelle ricerche Marvin T. Smith e Chester DePratter mapparono la via intrapresa da de Soto, utilizzando narrazioni scritte da membri della spedizione e confrontandoli con le caratteristiche geografiche i risultati di continui scavi ed evidenze archeologiche degli insediamenti indiani. Hudson e i suoi colleghi dedussero che i siti di questi insediamenti formavano una catena attraverso il sudest che segnava il percorso che sarebbe stato intrapreso dalla spedizione. Tra le altre sue opere vi \u00e8 \"Knights of Spain, Warriors of the Sun\", edito nel 1998 dalla University of Georgia Press, un dettagliato racconto della spedizione di de Soto.\nForte sostenitore degli stretti legami tra le discipline dell'antropologia e della storia, Hudson fu uno dei fondatori della Societ\u00e0 antropologica del Sud, di cui fu presidente negli anni 1973\u201374. Negli anni 1993\u201394 fu presiedette la Societ\u00e0 americana di storia etnologica.\nNel periodo del suo pensionamento Hudson cominci\u00f2 a scrivere romanzi storici."}
{"id": "8617630", "revid": "486946", "url": "https://it.wikipedia.org/wiki?curid=8617630", "title": "La leggenda dei Tre Caballeros", "text": ""}
{"id": "8617634", "revid": "6923", "url": "https://it.wikipedia.org/wiki?curid=8617634", "title": "Peer Augustinski", "text": "\u00c8 diventato noto al pubblico a met\u00e0 degli anni '70 grazie alla serie di sketch \"Klimbim\". Augustinski ha prestato la sua voce, tra gli altri, all'attore americano Robin Williams. \nBiografia.\nFiglio di un Primo violino, ha imparato a suonare il pianoforte all'et\u00e0 di otto anni. In giovane et\u00e0, tra i 7 e i 17 anni, \u00e8 cresciuto nella regione di Ribnitz-Damgarten . Dal 1954 inizi\u00f2 a studiare musica come studente a Neustrelitz . Nel 1957 si trasferisce nella Repubblica Federale e dal 1961 al 1964 frequenta la Max Reinhardt School for Drama di Berlino. \nTeatro.\nA partire dal 1964 \u00e8 stato impegnato come attore teatrale al \"Theater Schloss Ma\u00dfbach\" nella bassa Franconia. Altre fermate della sua carriera artistica furono lo \"St\u00e4dtebundtheater Hof\" (1966-1968), lo \"Schleswig-Holsteinisches Landestheater\" di Flensburgo (1968-1970) e i palcoscenici delle citt\u00e0 di Kiel (1970-1972) e Colonia (1972-1977). Augustinski ha recitato in classici come \"I giusti\" di Albert Camus, \"I masnadieri\" di Friedrich Schiller, \"I topi\" di Gerhart Hauptmann, \"Morte di un commesso viaggiatore\" di Arthur Miller e nel 1978 al Festival di Bad Hersfeld in \"Il servitore di due padroni\" di Carlo Goldoni. In seguito Augustinski ha lavorato come attore freelance. Dal 2001 al 2005 ha completato una tourn\u00e9e teatrale in Germania, Austria e Svizzera con la tragedia di Ephraim Kishon \"Es war die Lerche\". Sebbene fosse un musicista versatile e suonasse sei strumenti, tra cui batteria, violoncello e pianoforte, non ha mai usato questa abilit\u00e0 in modo professionale.\nCinema e TV.\nNel 1975, Augustinski inizi\u00f2 la sua carriera televisiva grazie al regista Michael Pfleghar e ottenne un alto livello di riconoscimento grazie alla sua serie di sketch Klimbim. Sempre sotto la direzione di Pfleghar e al fianco di Ingrid Steeger, ha recitato contemporaneamente nella serie televisiva comica \"Zwei himmlische T\u00f6chter\". Negli anni successivi Augustinski \u00e8 rimasto una presenza costante nel cinema e nella televisione. \u00c8 apparso in adattamenti di film letterari come \"Jauche und Levkojen\" di Christine Br\u00fcckner (1979) e il suo sequel \"Nirgendwo ist Poenichen\" (1980) e Exil di Lion Feuchtwanger (1981), in talk show come \"Drei gegen Drei\" (1985), in serie familiari come \"Unsere sch\u00f6nsten Jahre\" accanto a Elmar Wepper e Uschi Glas (1983) e in serie criminali come \"Der Alte und Derrick\" o la serie televisiva \"Das Traumschiff\". Augustinski ha anche ospitato lo spettacolo \"Mann-o-Mann\" sul canale \"Sat.1\" dal 1992 al 1995 e nel 1998 ha presentato la rivista satirica \"Fiktiv\" sulla stazione tv Kabel eins, che l'anno successivo \u00e8 stata premiata con la Rosa d'argento al Festival della Rosa d'oro di Montreux.\nVita privata.\nPeer Augustinski era il cugino dell'attore di teatro e doppiatore Rolf Schult. Dal suo primo matrimonio con Ute Augustinski nacquero suo figlio Peer Augustinski e sua figlia Olivia Augustinski. Anche Olivia ha intrapreso la professione di attrice ed \u00e8 apparsa nella serie ARD Marienhof. Peer Augustinski si \u00e8 sposato nel 1972 con la sua collega di ruolo Gisela Ferber in un secondo matrimonio, dal quale \u00e8 nato suo figlio Bernd.\nIl 5 novembre 2005 Augustinski ebbe un ictus durante la registrazione di un audiolibro. Da allora rimase con il corpo per met\u00e0 paralizzato. Nel corso di diverse apparizioni pubbliche in programmi televisivi, Augustinski ha parlato sulle conseguenze della sua malattia e sui suoi progressi nella guarigione.\nNel 2007 ha ripreso il doppiaggio di Robin Williams in \"La musica nel cuore\".. Nel giugno 2008 si \u00e8 esibito per la prima volta di nuovo a Colonia in una lettura del thriller \"Eiskalt\" di Chandler McGrew. Nel 2010 \u00e8 stato pubblicato il suo libro \"All'improvviso: La mia vita movimentata prima e dopo l'ictus\", in cui Augustinski descrive i suoi successi terapeutici con l'aiuto della fisioterapista Doris Br\u00f6tz. \nIl 3 ottobre 2014, meno di due mesi dopo la morte di Robin Williams, Augustinski muore all'et\u00e0 di 74 anni in un ospedale di Colonia dopo essere diventato sempre pi\u00f9 debole a seguito di un attacco epilettico."}
{"id": "8617635", "revid": "6923", "url": "https://it.wikipedia.org/wiki?curid=8617635", "title": "Giuseppe Vigne di Saint-Andr\u00e9", "text": "Biografia.\nFiglio di Ignazio e di Enrichetta Bertolero, fu nominato barone di Sant'Andr\u00e9 nel 1785.\nFu sindaco di Torino nel 1792-93, con Ercole Cacherano d'Osasco.\nRimase coinvolto nell'amministrazione cittadina anche durante l'occupazione francese.\nMor\u00ec senza figli nel 1810."}
{"id": "8617659", "revid": "686936", "url": "https://it.wikipedia.org/wiki?curid=8617659", "title": "Washington Redskins 1949", "text": "La stagione 1949 dei Washington Redskins \u00e8 stata la 18\u00aa della franchigia nella National Football League e la 12\u00aa a Washington. Sotto la direzione dei capi-allenatore Herman Ball e John Whelchel la squadra ebbe un record di 4-7-1, terminando quarta nella NFL Eastern e mancando i playoff per il quarto anno consecutivo.\nCalendario.\nNota: gli avversari della propria division sono in grassetto.\nClassifiche.\nNote: I pareggi non venivano conteggiati ai fini della classifica fino al 1972."}
{"id": "8617660", "revid": "300067", "url": "https://it.wikipedia.org/wiki?curid=8617660", "title": "New Basket Brindisi 2020-2021", "text": "Questa voce raccoglie le informazioni riguardanti il New Basket Brindisi nelle competizioni ufficiali della stagione 2020-2021.\nStagione.\nLa stagione 2020-2021 del New Basket Brindisi sponsorizzata Happy Casa, \u00e8 la 10\u00aa nel massimo campionato italiano di pallacanestro, la Serie A."}
{"id": "8617663", "revid": "588403", "url": "https://it.wikipedia.org/wiki?curid=8617663", "title": "Banaki Kentronakan Marzakan Akowmb Erevan", "text": "Il Banaki Kentronakan Marzakan Akowmb Erevan, (in armeno \u0532\u0561\u0576\u0561\u056f\u056b \u053f\u0565\u0576\u057f\u0580\u0578\u0576\u0561\u056f\u0561\u0576 \u0544\u0561\u0580\u0566\u0561\u056f\u0561\u0576 \u0531\u056f\u0578\u0582\u0574\u0562 \u0535\u0580\u0587\u0561\u0576), meglio noto come BKMA Erevan, \u00e8 una societ\u00e0 calcistica armena con sede nella citt\u00e0 di Erevan. Milita nella Ara\u01f0in Xowmb, la seconda serie del campionato armeno.\nStoria.\nFondata nel 1947, era conosciuta durante il periodo sovietico con l'acronimo russo di CSKA Erevan. In seguito al crollo dell'Unione Sovietica, ha preso parte al campionato armeno a partire dal 1994. Nella stagione 1995-1996, ottiene la sua prima storica promozione nella massima serie armena, dopo aver battuto l' nello spareggio promozione-retrocessione. Nel corso della stagione successiva si ritira a met\u00e0 campionato (perder\u00e0 le restanti gare per 3-0), cessando cos\u00ec di esistere. \nNel 2019, su iniziativa del Ministero della Difesa armeno, il club viene rifondato, prendendo parte alla seconda serie armena."}
{"id": "8617664", "revid": "200434", "url": "https://it.wikipedia.org/wiki?curid=8617664", "title": "KMF Zhelezarec", "text": ""}
{"id": "8617666", "revid": "53508", "url": "https://it.wikipedia.org/wiki?curid=8617666", "title": "Salesei", "text": ""}
{"id": "8617667", "revid": "767487", "url": "https://it.wikipedia.org/wiki?curid=8617667", "title": "I due F\u00ebdor", "text": "I due F\u00ebdor (\"\u0414\u0432\u0430 \u0424\u0451\u0434\u043e\u0440\u0430\") \u00e8 un film del 1958 diretto da Marlen Chuciev."}
{"id": "8617668", "revid": "1511973", "url": "https://it.wikipedia.org/wiki?curid=8617668", "title": "Dva F\u0451dora", "text": ""}
{"id": "8617669", "revid": "1305772", "url": "https://it.wikipedia.org/wiki?curid=8617669", "title": "King of R&amp;B", "text": "King of R&amp;B \u00e8 il secondo album in studio del cantante R&amp;B statunitense Jacquees pubblicato nel novembre del 2019.\nTitolo.\nJacquees nel suo profilo Instagram a fine 2018 afferm\u00f2 di essere il \"re dell'R&amp;B\" della sua generazione, e ci\u00f2 port\u00f2 ad una forte polemica al riguardo, nonch\u00e9 ad una discussione nel mondo urban su chi fosse il \"re dell'R&amp;B\", con artisti come Snoop Dogg, Puff Daddy, Wiz Khalifa, 50 Cent, Bobby Brown e altri che si espressero pubblicamente sulla discussione, dando quasi all'unanimit\u00e0 il \"trono\" a Chris Brown. Il calibro di grandezza che port\u00f2 questa sua affermazione lo spinse a chiamare l'album \"King of R&amp;B\".\nLavorazione e descrizione.\nJacquees ha spiegato come \u00e8 nata l'idea dell'album dicendo in un'intervista a Rolling Stone: \nL'album musicalmente differisce dal suo predecessore \"4275\", essendo prettamente R&amp;B, sia nelle produzioni che nello stile di canto, strutturate da formalista del genere."}
{"id": "8617672", "revid": "62748", "url": "https://it.wikipedia.org/wiki?curid=8617672", "title": "Eric Lenneberg", "text": "Biografia.\nEssendo di origine ebraica, lasci\u00f2 la Germania nazista a causa della crescente ondata di persecuzioni. Inizialmente si trasfer\u00ec in Brasile e poi negli Stati Uniti, dove studi\u00f2 all'Universit\u00e0 di Chicago e ad Harvard. Come professore di psicologia e neurobiologia, insegn\u00f2 alla Harvard Medical School, all'Universit\u00e0 del Michigan, ad Ann Arbor e alla Cornell University. \nNel suo lavoro del 1964, \"The Capacity of Language Acquisition\", pubblicato originariamente nel 1960, Lenneberg fece tesi influenti e innovative sull'acquisizione del linguaggio inerente all'uomo. Queste tesi sono state poi sviluppate in ricerche e discussioni con, tra gli altri, George A. Miller e Noam Chomsky all'Universit\u00e0 di Harvard e al Massachusetts Institute of Technology, e poi rese popolari da Steven Pinker nel suo libro \"The Language Instinct\". Ci sono quattro argomenti riguardanti l'innatalit\u00e0 biologica delle capacit\u00e0 psicologiche, analoghi agli argomenti avanzati in biologia sulla natura innata delle caratteristiche fisiche: \nIn \"Biological Foundations of Language\", Lenneberg ha proposto un periodo di sviluppo critico del linguaggio, che \u00e8 ancora controverso. Secondo questa ipotesi, l'acquisizione del linguaggio avviene in un determinato periodo di tempo, che termina con l'inizio della pubert\u00e0. Se il contatto con una lingua avviene dopo il periodo critico, la lingua non sar\u00e0 acquisita come una lingua madre, indipendentemente dallo sforzo, dalla motivazione o dal tempo speso. "}
{"id": "8617674", "revid": "298229", "url": "https://it.wikipedia.org/wiki?curid=8617674", "title": "Omar Moya", "text": ""}
{"id": "8617675", "revid": "974994", "url": "https://it.wikipedia.org/wiki?curid=8617675", "title": "Sacrario militare di Pian di Salesei", "text": "Il Sacrario Militare di Pian di Salesei \u00e8 un ossario militare della Prima guerra mondiale situato nella frazione di Salesei, presso Livinallongo del Col di Lana (Belluno).\nLa pianta \u00e8 a forma di croce, su cui \u00e8 costruita la struttura contenente i loculi dei soldati deceduti. Sulla punta \u00e8 situata una piccola chiesa. Sul viale d'ingresso sono presenti 14 cippi che recano il nome di altrettanti campi di battaglia nelle vicinanze.\nIl cimitero raccoglie le spoglie provenienti dalle battaglie sul Col di Lana e dalla Marmolada."}
{"id": "8617676", "revid": "298229", "url": "https://it.wikipedia.org/wiki?curid=8617676", "title": "Omar Turro", "text": ""}
{"id": "8617677", "revid": "827882", "url": "https://it.wikipedia.org/wiki?curid=8617677", "title": "Genie (ragazza selvaggia)", "text": " Venne scoperta dalle autorit\u00e0 di Los Angeles il 4 novembre 1970. \u00c8 una dei bambini selvaggi pi\u00f9 famosi, il suo caso \u00e8 stato utilizzato per verificare l'ipotesi del periodo critico. \"Genie\" \u00e8 il soprannome dato alla ragazza dai medici e dai terapisti che si sono presi cura di lei.\nLa storia di Genie \u00e8 stata descritta in \"The Secret of the Wild Child\" nel 1994 e nel film del 2001 \"Mockingbird Don't Sing\".\nBiografia.\nPrima infanzia.\nIl primo figlio dei genitori di Genie mor\u00ec di polmonite a due mesi e mezzo di et\u00e0, il secondo due giorni dopo la nascita. Il terzo figlio, il fratello maggiore di Genie, venne preso in cura dalla nonna della ragazza. Poco dopo la nascita di Genie, quarto figlio e ultimogenita, la nonna venne a mancare, investita da un camion, cosicch\u00e9 il fratello di Genie torn\u00f2 dai suoi genitori.\nDa quando Genie aveva 20 mesi, era stata costretta dal padre a vivere in un isolamento quasi totale. Trascorreva le sue giornate in una stanza buia, legata a un gabinetto per bambini simile a una sedia, in grado solo di muovere mani e piedi. Di notte indossava una specie di camicia di forza e veniva messa in una branda fissata alla rete metallica. Il padre non parlava con la ragazza, ma abbaiava, ringhiava in sua presenza e la picchiava se faceva rumore. Poich\u00e9 la madre aveva problemi di vista, ci\u00f2 le rendeva impossibile prendersi cura di Genie; cosa che fece invece suo fratello maggiore, che era stato istruito da suo padre. \nRitrovamento.\nIl 4 novembre 1970, quando Genie aveva tredici anni e mezzo, sua madre scapp\u00f2 di casa con lei e cerc\u00f2 l'assistenza dei servizi sociali. Quando si scopr\u00ec in che stato si trovasse la ragazza, venne chiamata la polizia. Genie pesava solo 26 chilogrammi, non poteva raddrizzare le braccia e le gambe, non poteva masticare ed era quasi completamente muta. Entrambi i genitori vennero accusati di abuso della potest\u00e0 genitoriale. Il padre di Genie si suicid\u00f2 il giorno in cui doveva comparire in tribunale per la prima volta. Prima della sua morte, lasci\u00f2 un biglietto con scritto \"Il mondo non capir\u00e0 mai\".\nTerapia.\nDopo la sua permanenza in ospedale, Jean Butler, la sua insegnante, divenne la prima a prendersi cura di Genie. La bambina sarebbe dovuta rimanere l\u00ec solo per poco tempo, ma il soggiorno fu prolungato. La Butler si prese cura di Genie in modo abbastanza possessivo, limitando i suoi contatti con il resto del team di terapisti, Susan Curtiss e James Kent. Quando la Butler chiese la custodia legale, ricevette una risposta negativa.\nGenie torn\u00f2 in ospedale, dopo di che venne presa in cura dal terapeuta David Rigler. La nuova insegnante di Genie era sua moglie, Marylin. Genie visse con la famiglia Rigler per quattro anni. Tra le altre cose, impar\u00f2 la lingua dei segni e il sorriso. Durante questo periodo, fu in grado di parlare della sua infanzia. Se non riusciva a esprimere qualcosa a parole, cercava di comunicare attraverso i disegni.\nNonostante i progressi, l'Istituto Nazionale di Salute Mentale nel 1974 smise di finanziare il progetto di ricerca sullo sviluppo di Genie. Il motivo era che non era stato condotto in modo sufficientemente professionale e non port\u00f2 a dati scientifici. Nello stesso anno, i Riglers rinunciarono alla custodia di Genie.\nVita successiva.\nNel 1975, Genie torn\u00f2 da sua madre. Prendersi cura della figlia, tuttavia, si era rivelato troppo difficile per quest'ultima, quindi Genie venne collocata in altre famiglie affidatarie, almeno sei dalla fine del progetto. In alcune di esse, era maltrattata fisicamente e il suo sviluppo era regredito bruscamente. Una delle famiglie affidatarie l'aveva punita severamente per aver vomitato, cos\u00ec Genie aveva sviluppato la paura di aprire la bocca, anche per parlare o mangiare.\nNel 2008, ABC News ha riferito che Genie era in una struttura privata per adulti con difficolt\u00e0 cognitive nel sud della California. Usa solo poche parole, ma ricorda ancora il linguaggio dei segni."}
{"id": "8617678", "revid": "287204", "url": "https://it.wikipedia.org/wiki?curid=8617678", "title": "La Benevolencija", "text": "La Benevolencija \u00e8 un'organizzazione umanitaria ebraica con sede a Sarajevo, in Bosnia ed Erzegovina. Durante l'assedio di Sarajevo negli anni '90, l'organizzazione ha fornito assistenza medica, razioni di cibo e servizi educativi alle persone intrappolate nella citt\u00e0.\nStoria.\nLa comunit\u00e0 ebraica in Bosnia risale al XV secolo, quando gli ebrei sefarditi in fuga dall'Inquisizione spagnola trovarono rifugio nei Balcani occupati dagli ottomani. La comunit\u00e0 ebraica prosperava in Bosnia, intrattenendo buoni rapporti con gli altri gruppi religiosi della zona.\nLa storia di La Benevolencija, tuttavia, inizia nel 1892, dopo che l'Impero austro-ungarico occup\u00f2 la Bosnia ed Erzegovina. L'occupazione port\u00f2 con s\u00e9 ebrei ashkenaziti ben istruiti da altre parti dell'Impero. L'obiettivo originale di La Benevolencija era quello di raccogliere fondi in modo che gli studenti ebrei bosniaci potessero frequentare migliori universit\u00e0 in altre parti dell'Impero. Poich\u00e9 i livelli di antisemitismo erano relativamente pi\u00f9 bassi nei Balcani che in altre parti dell'Impero, molti studenti tornarono a Sarajevo dopo gli studi universitari, il che contribu\u00ec alla crescita a lungo termine dell'organizzazione. L'organizzazione ha continuato a incoraggiare l'istruzione, aprendo quella che sarebbe stata la pi\u00f9 grande biblioteca pubblica di Sarajevo. Nel primo periodo della sua esistenza alcune personalit\u00e0 di spicco furono membri o collaboratori dell'associazione, tra cui Mo\u0161e ben Rafael Attias (che ne fu anche tesoriere) e Laura Papo Bohoreta.\nLa seconda guerra mondiale ha decimato la comunit\u00e0 ebraica a Sarajevo e in Bosnia nel suo complesso. Dopo la creazione della Repubblica socialista federativa di Jugoslavia nel 1945, le organizzazioni religiose come La Benevolencija furono bandite. Nonostante questi divieti, la comunit\u00e0 ha continuato attivit\u00e0 simili a quella di La Benevolencija, ma su scala pi\u00f9 secolare.\nLa caduta del socialismo ha fornito alla comunit\u00e0 ebraica in Bosnia un'opportunit\u00e0 per rilanciare l'organizzazione. Nel 1991 La Benevolencija \u00e8 stata riformata, con la missione di \"condividere e celebrare la ricchezza e la diversit\u00e0 della cultura ebraico-bosniaca\" con il resto della comunit\u00e0. Il 1992 ha portato con s\u00e9 sia la celebrazione che la tragedia. L'organizzazione \u00e8 stata in grado di celebrare il suo 100\u00ba anniversario, ma i conflitti regionali stavano iniziando a raggiungere la Bosnia.\nDurante la guerra.\nAnche prima che il conflitto iniziasse sul serio in Bosnia, La Benevolencija si prepar\u00f2 al peggio. Dopo aver appreso che i pazienti anziani a Dubrovnik non erano in grado di accedere ai farmaci a causa della guerra in Croazia, l'organizzazione ha iniziato a fare scorte di medicinali e cibo con una lunga durata. Quando i bombardamenti della citt\u00e0 iniziarono nel maggio del 1992, molte persone in citt\u00e0 cercarono rifugio nella sinagoga della citt\u00e0 poich\u00e9 la gente aveva paura e non aveva nessun altro posto dove andare.\nLa comunit\u00e0 ebraica in Bosnia ha beneficiato di due diverse circostanze favorevoli. In primo luogo, sono stati in grado di utilizzare il loro status neutrale per proteggere le persone di tutti gli altri gruppi etnici della citt\u00e0. Inoltre, hanno beneficiato di un vantaggio logistico: mentre molte delle altre organizzazioni di aiuto umanitario avevano i loro rifornimenti al di fuori della citt\u00e0 e non erano in grado di portarli oltre il fronte durante l'assedio, La Benevolencija us\u00f2 la palestra della Sinagoga per immagazzinare le provviste, rendendola cos\u00ec uno dei pochi luoghi in cui cibo e rifornimenti potevano essere trovati dopo che tutti i negozi erano stati saccheggiati.\nDurante l'assedio, l'organizzazione aveva molti ruoli: La Benevolencija ha aperto tre farmacie in citt\u00e0, una clinica \u00e8 stata aperta nel Centro della comunit\u00e0 ebraica per curare malati e feriti. \u00c8 stata organizzata una mensa aconfessionale che ha fornito 320 pasti al giorno, 7 giorni alla settimana. L'organizzazione ha fornito programmi educativi e culturali per i cittadini intrappolati dall'assedio, impartendo corsi di lingua, tenendo mostre per giornalisti all'hotel Holiday Inn e organizzando il concorso di Miss Sarajevo. Quando le linee telefoniche e il servizio postale furono interrotti, l'organizzazione cre\u00f2 un collegamento radio bidirezionale per consentire alle persone di rimanere in contatto con il mondo esterno e collabor\u00f2 con giornalisti internazionali per ricevere e distribuire lettere.\nTuttavia, questo non era solo uno sforzo ebraico: persone provenienti da tutta la comunit\u00e0 cittadina hanno offerto il loro sostegno e la loro esperienza all'organizzazione durante l'assedio, indipendentemente dalla loro appartenenza etnica o religiosa.\nMentre l'assedio si trascinava, l'organizzazione ha collaborato con l'American Jewish Joint Distribution Committee per consentire ai convogli di civili di fuggire dalla citt\u00e0 e viaggiare in territorio pacifico. Jakob Finci, uno dei leader di La Benevolencija, ha contribuito a falsificare i documenti di viaggio di serbi, croati e musulmani in citt\u00e0 in modo che fossero elencati come ebrei sui loro documenti di viaggio e quindi fuggissero dalla citt\u00e0 in sicurezza. Alla fine, La Benevolencija ha aiutato oltre 2000 persone a fuggire da Sarajevo durante l'assedio.\nLa Benevolencija oggi.\nDopo la guerra, l'organizzazione ha lentamente concluso la sua opera umanitaria; ha chiuso le sue farmacie, ha posto fine alla mensa dei poveri e ha trasformato i suoi programmi di istruzione in programmi di formazione professionale. In collaborazione con la Banca mondiale, l'UNHCR e il governo degli Stati Uniti, l'organizzazione ha sviluppato un programma di microcredito che offriva prestiti fino a 10.000 marchi convertibili bosniaci a piccole imprese. Al 2012 questo programma di microcredito aveva un tasso di rimborso del 97%.\nL'Organizzazione fornisce anche servizi di assistenza domiciliare agli anziani in Bosnia. Con l'aiuto del JDC, l'organizzazione fornisce assistenza a 100-400 persone due o tre volte alla settimana, operando non solo a Sarajevo, ma anche a Mostar, Zenica, Doboj, Banja Luka e Tuzla.\nFondazione per gli strumenti umanitari di Radio La Benevolencija.\nNel 2002, su ispirazione di La Benevolencija, un gruppo di professionisti dei media nei Paesi Bassi ha fondato la ONG Radio La Benevolencija Humanitarian Tools Foundation (RLB), un'organizzazione che produce la soap opera radiofonica \"Musekeweya\", oltre a documentari e programmi educativi in Ruanda, Repubblica Democratica del Congo e Burundi per l'emancipazione delle persone che sono oggetto di violenza d'odio. "}
{"id": "8617679", "revid": "1304445", "url": "https://it.wikipedia.org/wiki?curid=8617679", "title": "Moter\u0173 A lyga", "text": "La Moter\u0173 A lyga \u00e8 la massima serie del campionato lituano di calcio femminile ed \u00e8 posto sotto l'egida della Federazione calcistica della Lituania (\"Lietuvos futbolo federacija\" - LFF). La prima stagione fu disputata nel 1994 e attualmente partecipano sei squadre. Ha cadenza annuale, con inizio approssimativamente ad aprile e termine a ottobre. Il , gi\u00e0 Gintra Universitetas, \u00e8 la squadra che ha vinto il maggior numero di campionati (18). Per la stagione 2019 la Moter\u0173 A lyga \u00e8 il diciottesimo campionato di calcio femminile in Europa secondo il ranking stilato dalla UEFA.\nFormato.\nLa Moter\u0173 A lyga \u00e8 composta di sei squadre che si affrontano a turno nel girone di andata (orientativamente disputato tra giugno e luglio) e nel girone di ritorno (tra agosto e settembre). Per ogni partita, vengono assegnati tre punti alla squadra vincente e zero a quella perdente; in caso di pareggio, i punti attribuiti sono uno a testa.\nAlla fine della stagione, la squadra che ha ottenuto pi\u00f9 punti vince lo scudetto, titolo che indica la squadra campione di Lituania, e accede di diritto alla UEFA Women's Champions League. Retrocede in I lyga l'ultima squadra classificata.\nLe squadre.\nOrganico.\nAlla stagione 2021 partecipano le seguenti sei squadre:"}
{"id": "8617680", "revid": "628767", "url": "https://it.wikipedia.org/wiki?curid=8617680", "title": "Rahvarinne", "text": ""}
{"id": "8617683", "revid": "38120", "url": "https://it.wikipedia.org/wiki?curid=8617683", "title": "Arcane", "text": ""}
{"id": "8617685", "revid": "36426", "url": "https://it.wikipedia.org/wiki?curid=8617685", "title": "Chiesa ed ex monastero di Santa Teresa degli Scalzi", "text": "La chiesa di Santa Teresa degli Scalzi \u00e8 un edificio religioso situato a Perugia alla fine di via dei Priori. Nell'ex convento ebbero sede i Carmelitani scalzi fino al 1889, successivamente \u00e8 stato demanializzato e adibito a scuola.\nStoria.\nLa chiesa di Santa Teresa degli Scalzi fu commissionata dai Carmelitani scalzi, ordine gi\u00e0 presente in citt\u00e0 presso San Simone del Carmine dal XIV secolo. Fu terminata nel 1718 su disegno di Alessandro Baglioni. \nDescrizione.\nEsterno.\nSulla destra \u00e8 presente l'ingresso del convento, attualmente succursale del Liceo classico Mariotti e la torre medievale degli Sciri. Sulla sinistra, un arco conduce alle scale mobili di via Pompeo Pellini. Il complesso \u00e8\u00a0inserito nella via regale del\u00a0rione di Porta S. Susanna (via dei Priori), chiamata\u00a0 anche via sacra per il numero concentrato\u00a0di chiese. Si interfaccia con la chiesetta di Santo Stefano e San Valentino. L'imponenza del complesso conventuale e l\u2019elevatura del tiburio sono gli elementi che caratterizzano il panorama di questo angolo della citt\u00e0.\nLa facciata rimasta incompiuta come molte chiese perugine, prevedeva un rivestimento con lesene in travertino e altri elementi decorativi, di cui rimangono solo le basi. Presenta un portale classicheggiante, sormontato da una pregevole lunetta ribassata. \nInterno.\nAll'interno la ricchezza decorativa barocca \u00e8 maggiormente posta in risalto dall'uniformit\u00e0 dell'intonaco chiaro delle pareti.\nLa pianta \u00e8 a croce greca con cupola centrale e cupole minori ai quattro lati. All\u2019interno vi sono opere di artisti perugini dei secoli XVI, XVII e XVIII: nel\u00a0primo altare a\u00a0destra incontriamo \"S. Maria con\u00a0Maddalena dei Pazzi in estasi davanti alla Gloria di S. Luigi Gonzaga e alla Trinit\u00e0 (\"XVIII secolo) di Anton Maria Garbi (1718 \u2013 1797). Ancora a destra \"l\u2019Annunciazione\" attribuita a Giovanni Francesco Bassotti della prima met\u00e0 del\u00a0XVII secolo, per altri \u00e8 ritenuta di Ippolito Borghesi. Il dipinto presenta nello sfondo una finestra posta come un\u00a0quadro nel quadro, lascia\u00a0intravedere un paesaggio celeste\u00a0che dilata in profondit\u00e0 le dimensioni della tela; l\u2019opera originariamente era nella chiesa di S. Pietro. L\u2019altare della crociera destra ha decorazioni in marmo policromi di Monte Malbe (Perugia), con rilievi in stucco e dipinti ad affresco del pittore umbro Giacinto Boccanera (1666 \u2013 1746), a destra gli Apostoli Filippo e Giacomo, a sinistra S. Michele Arcangelo e l\u2019Angelo Custode. Nei pilastri laterali, in stucco a bassorilievo, sono \"S. Agnese\" a sinistra e \"S. Francesco d\u2019Assisi\" a destra (XVIII secolo). La tela dell\u2019ultimo altare a destra, \"La\" \"Vergine con Bambino tra i S.S. Giuseppe e Teresa,\" \u00e8 di Giovanni Antonio Scaramuccia (1632).\u00a0\nNell\u2019abside vi sono tre tele: da destra \"Ges\u00f9 Bambino adorato dalla Madre, da S. Giuseppe e da S. Teresa\" (autore incerto, XVIII secolo); \"la Madonna con Bambino e Santi\" di scuola di C. Gherardi (XVI secolo); infine \"S. Giuseppe col Bambino\" di Garbi. Sul primo altare di sinistra, la Vergine e il Bambino in gloria tra i Santi (autore ignoto del XIX secolo). Sopra l'altare della crociera sinistra \u00e8 una tela del canonico Carlo Lamparelli (XVIII secolo) raffigurante \"S. Teresa trafitta da un angelo con la Madonna, il Bambino e i Santi Giovanni Battista, Antonio da Padova, Pietro e Francesco da Paola,\" l'angelo scolpisce lo stemma della famiglia Cesarei titolare dell\u2019altare. Segue\u00a0\"Deposizione di\" Anton Maria Garbi (XVII secolo), ispirata alla celeberrima deposizione di Annibale Carracci. Ancora a sinistra \u00e8 un crocifisso ligneo policromo del XVII secolo. Sulla parete della controfacciata, sono \"S. Luigi Gonzaga, S. Teresa e S. Giovanni della Croce\" (XVIII secolo). \nIn sacrestia sono conservate otto tele con ritratti di carmelitani del XVIII secolo.\nCampane.\nLa campana della chiesa di Santa Teresa degli Scalzi \u00e8 una delle pi\u00f9 antiche della citt\u00e0, risale al 1529 e proviene dalla ex parrocchiale di San Bartolomeo in Porta Eburnea. "}
{"id": "8617687", "revid": "1109974", "url": "https://it.wikipedia.org/wiki?curid=8617687", "title": "Gavino Polo", "text": "Biografia.\nCome pittore inizia a esporre opere post-impressioniste a Roma nei primi anni \u201850 del Novecento. Appartengono a questa fase i \"Giardini\", pubblicati sulla rivista \u201cLa Fiera letteraria\u201d, diretta in quegli anni da Vincenzo Cardarelli e Diego Fabbri. Seguono altri tre momenti di ricerca: \"Cantieri romani\" (1957-1964), \"Suggestioni di natura\" (1964-1970), \"Astrattismo\" (1970-1989). Polo dedica al lavoro di artista il testo \"L\u2019officina del pittore\", segnalato dall\u2019Accademia dei Lincei. Molte le mostre, in Italia e all\u2019estero: Francia, Belgio, Olanda, Austria.\nDa didatta e storico dell\u2019arte, pubblica \"Il libro Garzanti dell\u2019educazione artistica\" (1972). Si tratta di un innovativo testo per lo studio dell'educazione artistica nelle scuole, che segue la riforma dei programmi scolastici post-\u201968. Alla redazione dell'opera, partecipa per la parte iconografica Pinin Carpi. \nCome storico dell\u2019arte, studia in particolare artisti e figure illustri viterbesi, quali il pittore Matteo Giovannetti e l\u2019umanista e filosofo Egidio da Viterbo, oltre a monumenti della Tuscia, pubblicando articoli su \u201cBiblioteca e Societ\u00e0\u201d, \u201cLunario romano\u201d, e il libro illustrato \"Magica Tuscia\" (1980; 2\u00aa ed. 2004).\nBibliografia.\nOpere di Gavino Polo\nLetteratura su Gavino Polo"}
{"id": "8617688", "revid": "61051", "url": "https://it.wikipedia.org/wiki?curid=8617688", "title": "A Lyga (calcio femminile)", "text": ""}
{"id": "8617691", "revid": "709565", "url": "https://it.wikipedia.org/wiki?curid=8617691", "title": "Ipotesi del periodo critico", "text": "Ipotesi del periodo critico (critical period hypothesis) - l'ipotesi dell'acquisizione del linguaggio formulata dal linguista e psicologo americano Eric Lenneberg (1921\u20131975), che per primo not\u00f2 che esiste un periodo specifico per l'acquisizione del linguaggio. Lenneberg ha affermato che se l'acquisizione del linguaggio non avviene prima della fine dell'adolescenza, non sar\u00e0 mai possibile acquisirla in una forma pienamente funzionale. Il linguista americano Noam Chomsky fa riferimento all'ipotesi di Lenneberg, secondo il quale l'acquisizione del linguaggio \u00e8 possibile grazie al \"meccanismo di acquisizione\" del \"linguaggio\" attivo nel periodo critico (\"language acquisition device\" o LAD ) contenente i principi della grammatica universale . Secondo Chomsky, le regole della grammatica universale sono presenti in tutte le lingue del mondo e, poich\u00e9 sono innate, i bambini che acquisiscono una lingua non hanno bisogno di impararle. Tuttavia, dopo che il periodo critico \u00e8 trascorso, questo meccanismo scompare e l'acquisizione del linguaggio senza il suo aiuto \u00e8 praticamente impossibile. \nLa relazione con l'ipotesi del periodo critico \u00e8 il caso di Genie noto in letteratura come uno dei tanti \"bambini selvaggi\", che per 13 anni della sua vita \u00e8 stata vittima di violenza domestica, e sin dalla nascita \u00e8 stata isolata in una stanza angusta, tagliata fuori da ogni forma di comunicazione. Il risultato di questo trattamento \u00e8 stato un sottosviluppo fisico visibile e una completa incapacit\u00e0 di usare il linguaggio. \nQuindi c'\u00e8 stata una grande opportunit\u00e0 per verificare la teoria dell '\"esperimento proibito\" secondo cui un ambiente familiare adeguato pu\u00f2 aiutare a compensare le carenze linguistiche dopo i dodici anni. Si \u00e8 scoperto che la ragazza non era in grado di imparare completamente la lingua, tuttavia gli esperti non sono d'accordo sul grado di acquisizione del linguaggio raggiunto da Genie. \nGli oppositori dell'ipotesi del periodo critico indicano che, sia in questo caso che in altri simili, un bambino raramente cresce in un ambiente favorevole simile alle condizioni familiari e che il mancato apprendimento della lingua in un secondo momento pu\u00f2 essere il risultato di una crescita in condizioni inadeguate piuttosto che la mancanza di contatto con il linguaggio. \nUna visione pi\u00f9 recente dell'ipotesi del periodo critico, viene presentata da Robert DeKeyser, docente presso l'Universit\u00e0 del Maryland, College Park . DeKeyser sostiene che sebbene vi sia un'et\u00e0 critica, ci\u00f2 non significa che gli adulti non siano in grado di perfezionare una seconda lingua; possono farlo almeno in termini di sintassi. \nSebbene questo paradosso non abbia ancora trovato una spiegazione del tutto soddisfacente, si ritiene che padroneggiare una lingua straniera dopo il periodo critico sia possibile grazie alla cosiddetta \"struttura linguistica latente\" (\"latent language structure\") costruita durante il primo apprendimento linguistico . Cos\u00ec, mentre lo studente di lingua straniera non pu\u00f2 pi\u00f9 avere accesso diretto alle regole della grammatica universale necessarie per l'acquisizione della prima lingua, ci sono ancora regole preservate dall'apprendimento della prima lingua. Ai fini dell'apprendimento di una lingua straniera, queste regole sono ancora applicabili nella forma in cui sono state scritte nella prima lingua. "}
{"id": "8617693", "revid": "1005847", "url": "https://it.wikipedia.org/wiki?curid=8617693", "title": "Legge del trisillabismo", "text": "La legge del trisillabismo o \"dei tre tempi\" \u00e8 una regola grammaticale presente in lingue antiche come il greco antico e il latino. La legge, formulata dai grammatici moderni, riguarda norme di accentazione e quantit\u00e0 delle sillabe nelle parole.\nLa legge del trisillabismo nel greco antico.\nLa norma per cui l'accento in un termine non pu\u00f2 risalire oltre la terzultima sillaba, ovvero non pu\u00f2 reggere pi\u00f9 di tre tempi vocalici, per questo \u00e8 detta anche \"legge di limitazione\". Alla base di tutto ci\u00f2 ci sono regole metriche, dacch\u00e9 il greco si svilupp\u00f2 come lingua musicale, derivando dall'indoeuropeo, con precisi valori metrici in base alle more e ai piedi delle strofe; per cui dovendo far combaciare gli elementi in una strofa, il greco, cos\u00ec come il latino, si distanziarono con precise norme di limitazione di posizione d'accento, rispetto all'indoeuropeo.Un esempio della legge dei tre tempi del greco si pu\u00f2 desumere da \u03c3\u03c4\u03c1\u03b1\u03c4\u03b9\u03ce\u03c4\u03b7\u03c2, nome maschile della I declinazione. L'accento, per il nominativo singolare quale qui rappresentato, non pu\u00f2 andare n\u00e9 avanti n\u00e9 indietro, non pu\u00f2 venire n\u00e9 \u03c3\u03c4\u03c1\u03b1\u03c4\u03af\u03c9\u03c4\u03b7\u03c2 e n\u00e9 \u03c3\u03c4\u03c1\u03b1\u03c4\u03b9\u03c9\u03c4\u03ae\u03c2, perch\u00e9 violerebbe la legge dei tre tempi, in quanto una vocale lunga quale \u03c9 vale 3 tempi, con accento acuto, altrimenti 2, e la \u03b7 ne vale 2, mentre una vocale breve 1 tempo. \nSempre per raggiungere il numero di 3 tempi in ciascun termine, sempre riguardo a questo termine, al vocativo singolare avremo \u03c3\u03c4\u03c1\u1fb0\u03c4\u1fd0\u1ff6\u03c4\u1fb0, in primo luogo perch\u00e9 l'\u03b1 della desinenza \u00e8 breve, e secondo perch\u00e9 in questo caso vige la \"legge del trocheo finale o sot\u00e9ra\", che in pratica indica che una vocale lunga accentata, quando \u00e8 in posizione precedente all'ultima sillaba, e davanti a una vocale breve, l'accento acuto diventa circonflesso, come in questo caso. Tutto ci\u00f2 a indicare, brevemente e a mo' di introduzione, alcune caratteristiche fondamentali riguardo all'importanza dell'accentazione, e le sue sfumature sostanziali di differenza di posizione e di natura dell'accento stesso (acuto, grave, circonflesso) in base alla posizione sopra le vocali.\nUn accento arriva sulla terzultima sillaba, \u00e8 sempre acuto, ad esempio:\nEccezione: \u1f67\u03bd\u03c4\u03b9\u03bd\u03c9\u03bd h\u00f4ntin\u014dn 'di che tipo di', in cui la seconda parte \u00e8 una parola enclitica. \nCon poche eccezioni, l'accento pu\u00f2 arrivare sulla terzultima solo se l'ultima sillaba della parola \u00e8 \"breve\". L'ultima sillaba conta come luce se termina in una vocale breve, o se termina in una vocale breve seguita da non pi\u00f9 di una consonante, o se la parola termina in -\u03bf\u03b9 -oi o -\u03b1\u03b9 -ai, come nei precedenti esempi. Ma per parole come le seguenti, che hanno una sillaba finale pesante, l'accento si sposta in avanti fino alla penultima:\nLa fine -\u03b5\u03b9 -ei conta sempre come lunga, e nel modo ottativo, le finali -\u03bf\u03b9 -oi o -\u03b1\u03b9 -ai contano anche come lunghe e fanno s\u00ec che l'accento vada avanti nello stesso modo:\nAnche l'accento non pu\u00f2 venire sulla sillaba terzultima quando la parola termina in -\u03be -\u03c7 o -\u03c8 -\u03c8, quindi la differenza in coppie di parole come la seguente:\nEccezioni, quando l'accento pu\u00f2 rimanere sulla terzultima anche quando l'ultima vocale \u00e8 lunga, certe parole terminano in -\u03c9\u03bd -\u014dn o -\u03c9\u03c2 -\u014ds, ad esempio: \nLegge sot\u00e9ra o del trocheo finale.\nQuesta legge fa riferimento alla successione metrica del trocheo, composto da una sillaba lunga e una breve (\u2014 \u222a), anche se tale termine metrico \u00e8 improprio perch\u00e9 il trocheo indica una successione di sillaba lunga e breve, non di vocale. \u00c8 anche conosciuta come la legge \u03c3\u03c9\u03c4\u1fc6\u03c1\u03b1 (legge sot\u00e9ra), poich\u00e9 nell'accusativo singolare la parola della III declinazione \u03c3\u03c9\u03c4\u03ae\u03c1, \"s\u014dt\u1e17r\", \"salvatore\" diventa \u03c3\u03c9\u03c4\u1fc6\u03c1\u03b1, \"s\u014dt\u00ear\u0103\", con l'accento circonflesso: si verifica cio\u00e8 esattamente quanto enunciato dalla legge; viceversa, per la legge del trisillabismo, se la vocale finale muta di lunghezza, come ad esempio nell'accusativo plurale della parola considerata, divenendo l'\u03b1 lunga, si ha \u03c3\u03c9\u03c4\u03ae\u03c1\u03b1\u03c2, \"s\u014dt\u1e17r\u0101s\".\nSe l'accento cade sulla penultima sillaba, deve obbligatoriamente essere circonflesso, se l'ultima vocale della parola \u00e8 breve e soprattutto se la vocale accentata \u00e8 lunga, altrimenti rimane acuto; ci\u00f2 vale anche per le parole che terminano in -\u03be -\u03c7 -\u03c8:\nNella maggior parte dei casi, il dittongo finale -\u03b1\u03b9, -oi conta come una vocale breve:\nAltrimenti l'accento \u00e8 acuto:\nEccezione 1: alcuni composti ottenuti da una parola ordinaria e un suffisso enclitico hanno l'accento acuto anche se hanno vocale vocale lunga e breve: \nEccezione 2: nelle espressioni locative e nei verbi al modo ottativo il dittongo finale -\u03b1\u03b9, -\u03bf\u03b9 conta come una vocale lunga:\nLegge di Vendryes.\nDal nome del linguista Joseph Vendryes, secondo lui le parole trisillabiche che in altri dialetti possono essere properispomene, e che quindi hanno l'ultima sillaba breve, passano a proparossitone. Tale norma \u00e8 detta anche impropriamente \"legge di \u03b2\u03ad\u03b2\u03b1\u03b9\u03bf\u03c2\" da questo termine, che esce in -\u03b1\u03b9\u03bf\u03c2, questa legge \u00e8 frequente in molti termini uscenti cos\u00ec, come in -\u03b5\u03b9\u03bf\u03c2 e -\u03b9\u03bf\u03c2, ed equivale all'atticizzazione di questo termine, che in altri dialetti greci esce in \u03b2\u03b5\u03b2\u03b1\u1fd6\u03bf\u03c2, mentre nello ionico attico in \u03b2\u03ad\u03b2\u03b1\u03b9\u03bf\u03c2.\nLegge di Wheeler o del dattilo finale.\nPorta il nome dello studioso Benjamin Wheeler, detta anche del dattilo per la forma metrica \u2014 \u222a \u222a: se una parola termina con sillaba lunga, seguita da due brevi, come nello schema metrico, le parole che in origine erano ossitone diventano parossitone, come nel caso del dativo plurale di \u1f00\u03bd\u03ae\u03c1, che viene \u1f00\u03bd\u03b4\u03ac\u03c3\u03b9 anzich\u00e9 l'originario *\u1f00\u03bd\u03b4\u03c1\u03b1\u03c3\u03af; questo fenomeno \u00e8 visibile anche nei participi mediopassivi del perfetto, come nel caso di \u03bb\u03b5\u03bb\u03c5\u03bc\u03ad\u03bd\u03bf\u03c2, anzich\u00e9 *\u03bb\u03b5\u03bb\u03c5\u03bc\u03b5\u03bd\u03cc\u03c2.\nLa baritonesi.\nIl terzo principio dell'accentazione greca \u00e8 che, dopo aver preso in considerazione la legge della limitazione e la legge \u03c3\u03c9\u03c4\u1fc6\u03c1\u03b1 (s\u014dt\u00eara), l'accento su sostantivi, aggettivi e pronomi rimane il pi\u00f9 lontano possibile dall'ultima sillaba, restando sulla stessa sillaba (contando dall'inizio del parola) in tutti i casi, numeri e generi. Si tratta di una caratteristica linguistica dell'Asia Minore, che rimase impressa nella grammatica del dialetto eolico greco, evidente nelle poesie di Saffo, Alceo, Anacreonte. Per il fenomeno della baritonesi, eccettuati i monosillabi, l'accento non cade mai sull'ultima sillaba. Per esempio:\nMa una sillaba in pi\u00f9 o un finale lungo, nella parola, provoca uno spostamento di accento, nelle declinazioni o nelle coniugazioni, in base alla lunghezza della vocale, es:\nLa legge del trisillabismo nel latino.\nIn latino vigono due leggi in proposito: la baritonesi, secondo cui l'accento non cade mai sull'ultima sillaba, e la legge della terzultima, che dice che l'accento non va mai oltre la terzultima sillaba.\nDa queste due regole consegue che l'accento pu\u00f2 cadere solo sulla penultima e terzultima sillaba, o, in altri termini, che le parole possono essere o piane o sdrucciole.\nLa baritonesi ha tuttavia qualche apparente eccezione: un numero minimo di parole derivate da troncamenti conservano l'accento sulla sillaba prima penultima e poi divenuta ultima, oltre ad alcuni nomi di popolo imparisillabi della terza declinazione: \"ill\u00ecc\", \"ill\u00f9c\", \"ill\u00e0c\" (l\u00ec, verso l\u00ec, per di l\u00e0), in origine \"illice\", \"illuce\", \"illace\"; \"Arpin\u00e0s\" (-\"atis\", Arpinate) e \"Samn\u00ecs\" (-\"itis\", Sannite).\nLa posizione dell'accento tonico \u00e8 determinata secondo la legge della penultima dalla quantit\u00e0 della penultima sillaba: se essa \u00e8 lunga, avr\u00e0 l'accento (es: \"dulc\u0113do\", pronunciato dulc\u00e9do /dul\u02c8ke\u02d0do\u02d0/, dolcezza); se \u00e8 breve, l'accento andr\u00e0 alla terzultima sillaba (esempio \"nem\u014fra\", pronunciato n\u00e8mora /'nemora/, le foreste). Nel raro caso in cui sia ancipite, saranno valide entrambe le opzioni.\nVa peraltro segnalato che in latino vale il principio secondo cui \"vocalis ante vocalem corripitur\": ci\u00f2 significa che una vocale lunga, qualora sia seguita da un'altra vocale, si abbrevia, dando luogo ad un fenomeno di apofonia quantitativa. Ad esempio, nel verbo \"monere\", la penultima vocale \u00e8 lunga e pertanto l'accento vi cade; tuttavia nella coniugazione all'indicativo presente (\"moneo\"), tale vocale, essendo seguita da un'altra vocale, si abbrevia, con la conseguenza che l'accento cadr\u00e0 sulla terzultima sillaba (\"m\u00f2neo\")."}
{"id": "8617695", "revid": "287204", "url": "https://it.wikipedia.org/wiki?curid=8617695", "title": "Charles Lapworth", "text": ""}
{"id": "8617696", "revid": "1784425", "url": "https://it.wikipedia.org/wiki?curid=8617696", "title": "Repubblica Democratica Popolare d'Etiopia", "text": ""}
{"id": "8617700", "revid": "1522738", "url": "https://it.wikipedia.org/wiki?curid=8617700", "title": "Colonia di Singapore", "text": "La Colonia di Singapore (), anche chiamata Singapore britannica, \u00e8 stata una colonia della corona britannica dal 1946 al 1963. Alla fine della Seconda guerra mondiale, quando l'Impero giapponese si arrese alle forze Alleate, la colonia precedentemente occupata viene restituita agli inglesi. Nel 1946 Singapore, insieme alle isole Cocos-Keeling e all'Isola di Natale (ora sotto l'Australia), divenne una colonia della corona separata dagli Stabilimenti dello Stretto. La colonia fu governata direttamente da Londra fino a quando non ottenne un parziale autogoverno interno nel 1955.\nStoria.\nPeriodo post-bellico e il ritorno alla dominazione britannica.\nDopo che il Giappone si arrese agli Alleati il 15 agosto 1945, ci fu uno stato di anomia a Singapore, poich\u00e9 gli inglesi non erano arrivati per prendere il controllo, mentre gli occupanti giapponesi avevano una presa notevolmente indebolita sulla popolazione. Gli episodi di saccheggi e uccisioni per vendetta erano diffusi.\nQuando le truppe britanniche tornarono a Singapore nel settembre 1945, migliaia di singaporiani si misero in fila per le strade per applaudirli. Singapore fu governata da un'amministrazione militare britannica (BMA) tra il settembre 1945 e il marzo 1946, durante la quale fu anche la sede del governatore generale britannico per il sud-est asiatico. Tuttavia, gran parte delle infrastrutture erano state distrutte, compresi i sistemi di approvvigionamento idrico ed elettrico, i servizi telefonici e le strutture portuali del porto di Singapore. Vi era anche una carenza di cibo, compreso il riso, e questo port\u00f2 al dilagarsi di malnutrizione, malattie, crimini e violenze. La disoccupazione, gli alti prezzi dei prodotti alimentari e il malcontento dei lavoratori culminarono in una serie di scioperi nel 1947 che causarono massicce interruzioni dei trasporti pubblici e di altri servizi. Verso la fine del 1947 l'economia inizi\u00f2 a riprendersi, facilitata dalla crescente domanda di stagno e gomma in tutto il mondo, ma dovettero passare molti altri anni prima che l'economia tornasse ai livelli prebellici.\nLa fondazione della colonia e lo scioglimento degli Stabilimenti dello Stretto.\nIl 1\u00ba aprile 1946, gli Stabilimenti dello Stretto furono sciolti e il Singapore divenne una colonia della corona con un'amministrazione civile guidata da un governatore e separata dalla Malesia peninsulare. Nel luglio 1947 furono istituiti dei Consigli esecutivi e legislativi separati e furono prese disposizioni per consentire l'elezione di sei membri del Consiglio Legislativo l'anno successivo. Il 30 novembre 1959, la \"Singapore State Arms and Flag and National Anthem Ordinance 1959\" venne approvata per regolamentare l'uso e l'esposizione delle armi e della bandiera statale e l'esecuzione dell'inno nazionale.\nFusione con la Malaysia.\nIl fallimento degli inglesi nel difendere Singapore aveva distrutto la loro credibilit\u00e0 come governanti infallibili agli occhi dei nativi. I decenni dopo e durante la guerra videro un risveglio politico tra la popolazione locale e l'ascesa di sentimenti nazionalisti e anticoloniali, incluso un grido chiamato \"Merdeka\", tradotto approssimativamente in \"indipendenza\" nella lingua malese. Gli inglesi, da parte loro, erano pronti a intraprendere un programma di crescente autogoverno per Singapore e Malesia. La colonia della Corona fu sciolta il 16 settembre 1963 quando Singapore divenne uno Stato federato della neonata Malaysia, ponendo fine a 144 anni di dominio britannico sull'isola.\nIl 9 agosto 1965, Singapore lasci\u00f2 ufficialmente la Malesia per diventare la Repubblica indipendente di Singapore, a causa di controversie politiche, economiche e razziali e di divergenze col resto della Federazione.\nAmministrazione.\nIl 1\u00ba aprile 1946, la colonia di Singapore fu costituita come le Isole Cocos (Keeling) e Isola di Natale dopo lo scioglimento degli Stabilimenti dello Stretto. Come colonia della Corona, Singapore ha ereditato la struttura organizzativa gerarchica del governo degli Stabilimenti dello Stretto con un governatore, assistito da un Consiglio esecutivo consultivo, un Consiglio legislativo e un Consiglio municipale. Nel luglio 1946, Labuan divenne parte della colonia della corona del Borneo settentrionale. Nel 1955, la sovranit\u00e0 delle Isole Cocos fu trasferita in Australia, che ricevette anche quella dell'isola di Natale nel 1957."}
{"id": "8617702", "revid": "1883722", "url": "https://it.wikipedia.org/wiki?curid=8617702", "title": "Einaudi Undiscovered", "text": "Undiscovered \u00e8 un album dell'artista Ludovico Einaudi pubblicato il 18 settembre 2020 che presenta una selezione di brani inediti e brani gi\u00e0 pubblicati in altri album, scelti personalmente dall'artista per fare focalizzare l'attenzione dell'ascoltatore non solo sulle hits pi\u00f9 famose ma, anche sulle tracce che sono rimaste un po' pi\u00f9 in penombra durante la sua carriera musicale.\nL'album \u00e8 stato annunciato il 19 agosto 2020 e il primo singolo \"Due Tramonti\" \u00e8 stato pubblicato il 13 agosto 2020.\nDescrizione.\n\"Undiscovered\" include esecuzioni dal vivo di brani come \"La Nascita\" e \"In Un'altra Vita\", un remix del musicista Starkey di \"Experience\", materiale meno conosciuto e brani tratti dalle colonne sonore composte da Ludovico Einaudi, una versione vocale di \"Nuvole Bianche\" e la colonna sonora di \"The Third Murder\", che in precedenza era stata pubblicata solo in Giappone."}
{"id": "8617719", "revid": "767487", "url": "https://it.wikipedia.org/wiki?curid=8617719", "title": "Nocturama (film)", "text": "Nocturama \u00e8 un film del 2016 diretto da Bertrand Bonello.\nLa sceneggiatura, scritta nel 2011, si intitolava \"Paris est une f\u00eate\" (\"Parigi \u00e8 una festa\"). A seguito degli attentati del 13 novembre 2015 Bonello prefer\u00ec dare al film un titolo diverso, optando per \"Nocturama\" (\"Visione notturna\"), ispirandosi ad un pezzo di Nick Cave.\nTrama.\nUn gruppo eterogeneo di giovani si muove in ordine sparso all'interno della metropolitana di Parigi, lungo tutto un pomeriggio, secondo un piano che non appare ben chiaro.\nAlcuni si occupano di immobilizzare degli agenti della sicurezza, uno fa visita al ministro dell'interno, altri piazzano delle cariche, quindi uno uccide a sangue freddo il presidente della HSBC Europa. Infine, alle 19:00 in punto, esplodono contemporaneamente le cariche che fanno saltare in aria un'ala del palazzo del minisetro dell'interno, una banca nel quartiere della Defense, e una fila di automobili parcheggiate di fronte alla Borsa. Inoltre viene incendiata la statua di Giovanna d'Arco in Place des Pyramides.\nLa matrice comune \u00e8 confermata dal fatto che i ragazzi si radunano insieme nello stesso posto, un centro commerciale in pieno centro, che occuperanno interamente non appena decretata la chiusura e resa inoffensiva la sicurezza. All'appello mancano due elementi. Fred \u00e8 stato ucciso durante l'operazione di copertura alla Defense. Greg, dopo aver assassinato il ministro, \u00e8 fuggito arma alla mano e raggiunger\u00e0 gli altri solo in seguito.\nIl nervosismo dell'attesa \u00e8 rotto in tarda serata dalle immagini dei notiziari che informano di aver scoperto dove sono rifugiati i terroristi. In trappola, i giovani dapprima improvvisano una forma di difesa, quindi soccombono all'assalto delle forze speciali che uccidono tutti senza piet\u00e0. Tra le vittime anche due incolpevoli barboni che scorrazzavano nel centro commerciale incustodito con la complicit\u00e0 dei giovani ribelli."}
{"id": "8617722", "revid": "539155", "url": "https://it.wikipedia.org/wiki?curid=8617722", "title": "La chute de la maison Usher", "text": "La chute de la maison Usher \u00e8 un'opera lirica incompiuta che Claude Debussy scrisse fra il 1908 e il 1917. Il libretto, tratto dal racconto di Edgar Allan Poe \"La caduta della casa degli Usher\", fu realizzato dallo stesso compositore. L'opera originariamente doveva consistere di un atto e due scene, ma ne rimangono solo frammenti della prima scena e un monologo della seconda.\nStoria.\nL'interesse di Debussy per Edgar Allan Poe risaliva al 1889 quando ascolt\u00f2 Charles Baudelaire leggere le proprie traduzioni di opere dello scrittore americano nello studio privato di L\u00e9opold Stevens, giovane pittore che vi radunava una cerchia di artisti e letterati: il musicista confess\u00f2 in un'intervista di quel periodo che Poe era il suo autore preferito insieme a Gustave Flaubert\nPoeti come Baudelaire e Mallarm\u00e9 si erano interessati molto alle opere di Poe, la cui tendenza al fantastico e le implicazioni psicologiche nei racconti rientravano nella tematica simbolista che attirava anche Debussy.\nAlla fine del 1890, il musicista probabilmente stava gi\u00e0 pensando a un lavoro derivante da un racconto di Poe, particolarmente da \"The Fall of the House of Usher\" Di questo progetto per\u00f2 Debussy non parl\u00f2 mai chiaramente.\nDopo il successo della sua prima opera \"Pell\u00e9as et M\u00e9lisande\", egli pens\u00f2 a una nuova realizzazione teatrale. Il soggetto che attir\u00f2 la sua attenzione fu inizialmente un altro racconto di Poe: \"The Devil in the Belfry\"; l'idea venne per\u00f2 accantonata per la composizione di altri lavori. Per circa cinque anni Debussy non si occup\u00f2 pi\u00f9 delle due opere fino al 1908, quando inizi\u00f2 a scrivere il libretto e alcune parti de \"La chute de la maison Usher\". In quell'anno cedette i diritti sulle due opere, che avrebbe dovuto scrivere, a Giulio Gatti-Casazza, allora direttore del Metropolitan Opera House di New York, per duemila franchi, garantendogli l'esclusiva. Negli anni successivi il musicista ufficialmente continuava a lavorare alle due opere, ma in realt\u00e0 questi lavori non progredivano. Nel 1910, durante l'estate, scrisse qualche pagina della \"Chute\"; comporre su questo soggetto lo attirava, ma al tempo stesso gli causava malessere, come fosse un riflesso della vicenda degli Usher sulla sua situazione familiare che attraversava allora un periodo difficile; Poe lo intrigava, ma non riusciva a venire a capo della sua composizione, quasi fosse un'estenuante sperimentazione fine a s\u00e9 stessa. Scrisse Debussy: \"La chute de la maison Usher\" \"non ha nulla di salutare e a volte ne esco con i nervi tesi come una corda di violino\".\nNel 1911 Debussy dichiar\u00f2 di essere stanco di tutte e due le composizioni e abbandon\u00f2 definitivamente almeno la prima, \"Le diable dans le beffroi\", per dedicarsi al balletto \"Khamma\".\nNegli anni seguenti l'altra opera rimase in un cassetto e fu ripresa nel 1916 quando il compositore era ancora convalescente per l'intervento che aveva subito nel dicembre precedente. Debussy raccontava ad amici e conoscenti di aver praticamente finito l'opera, ma che non riusciva a completarla a causa della malattia; queste dichiarazioni erano solo un modo per autoingannarsi e illudersi. Nel periodo estivo egli si dedic\u00f2 comunque a riscrivere il libretto dell'opera e a correggere quanto aveva composto, probabilmente non pi\u00f9 di un quarto dell'intero lavoro, continuando a prendere in mano ogni tanto \"La chute\" fino al 1917. L'anno seguente il compositore mor\u00ec e l'opera rimase incompiuta.\nNel 1970 la musicologa Carolyn Abbate oper\u00f2 una revisione delle parti rimaste dell'opera basandosi sugli appunti di Debussy. Questa versione, riorchestrata da Robert Kyr, venne rappresentata il 25 febbraio 1977 al Jonathan Edwards College della Universit\u00e0 Yale. Nello stesso anno vi fu un'altra ricostruzione ad opera del compositore Juan Allende-Blin. La revisione venne quindi pubblicata nel 1979 da Jobert.\nTrama.\nRispetto al racconto di Poe, nel suo libretto Debussy introdusse il personaggio dell'infido medico e modific\u00f2 anche la figura di Madeline, ampliandone la presenza scenica.\nIl racconto \u00e8 narrato in prima persona da un amico di Roderick Usher che accorre in suo aiuto dopo aver ricevuto una lettera inquietante. Usher \u00e8 l'ultimo discendente maschio della sua famiglia, \u00e8 di salute malferma e tormentato nello spirito; egli vive con la sorella gemella Madeline nella vecchia dimora che cade in rovina e che presenta una paurosa crepa verticale lungo la facciata. Quando l'amico giunge alla casa trova un medico che sta curando Madeline, afflitta da una malattia debilitante e soggetta spesso a catalessi; il dottore narra che per eredit\u00e0 familiare i due fratelli soffrono di disturbi psichici latenti e insinua anche che Roderick si tormenti per un sentimento particolare provato per la sorella. In un lungo monologo Usher sfoga il suo dolore e viene quindi incoraggiato dall'amico ad abbandonare la triste dimora, ma senza successo. Il medico rientra e comunica all'amico la morte di Madeline; dichiara poi di averla gi\u00e0 seppellita nei sotterranei senza dir nulla al fratello. Mentre l'amico legge a Roderick dei racconti per distrarlo, si odono strani e sinistri rumori in lontananza, via via pi\u00f9 forti finch\u00e9 non appare Madeline col vestito bianco macchiato di sangue; nel tentativo di liberarsi si era infatti ferita. Nel frattempo si scatena una violenta tempesta e la giovane crolla sul fratello trascinandolo in una caduta mortale per entrambi. L'amico fugge mentre la casa sprofonda dividendosi in due sotto la luce di una sinistra luna rossa come il sangue."}
{"id": "8617723", "revid": "1573940", "url": "https://it.wikipedia.org/wiki?curid=8617723", "title": "Neritidae", "text": "Neritidae \u00e8 una famiglia di molluschi gasteropodi della sottoclasse Neritimorpha. \nDescrizione.\nI Neritidae sono la famiglia pi\u00f9 numerosa fra le specie esistenti dei Neritimorpha. Le specie di questa famiglia hanno gusci solidi con strati calcitici esterni e aragonitici interni. Il labbro interno della conchiglia forma un grande callo che copre pi\u00f9 o meno la base e il suo bordo columellare porta comunemente denti e pieghe. L'opercolo \u00e8 calcareo e di solito ha una sporgenza simile a un piolo che si inserisce nel muscolo della conchiglia. La protoconca di tutte le specie con larva planctotrofica \u00e8 di forma arrotondata. Le pareti interne della protoconca vengono riassorbite e anche le pareti interne della maggior parte della teleoconca vengono solitamente sciolte.\nGasteropodi della famiglia Neritidae si trovano in acque marine, salmastre, o in acque dolci. Lungo la costa, questi gli erbivori abitualmente abitano la parte medio-alta della zona intertidale e sono note per essere gregarie. Le neritidi sono generalmente eurialine; specie dal genere \"Nerita\" sono pi\u00f9 strettamente associati all'ambiente marino, mentre specie come \"Neritina\" e \"Clithon\" preferiscno habitat di acqua dolce o salmastra.\nI membri dei Neritidae sono limitati principalmente all'emisfero meridionale con l'eccezione di \"Theodoxus\", che \u00e8 originario dell'Europa, dell'Asia sud-occidentale e del nord Africa. Questa distribuzione, che circonda l'antico mare di Tetide suggerisce che lo sviluppo del bacino marino post-Tetidiano potrebbe aver influenzato l'evoluzione di questo gruppo.\nTassonomia.\nLa famiglia contiene tre sottofamiglie di cui una estinta, ed alcuni generi estinti a cui non \u00e8 stata assegnata alcuna sottofamiglia:"}
{"id": "8617724", "revid": "61051", "url": "https://it.wikipedia.org/wiki?curid=8617724", "title": "Dalila Ippolito", "text": ""}
{"id": "8617726", "revid": "124533706", "url": "https://it.wikipedia.org/wiki?curid=8617726", "title": "Dalila Ipp\u00f3lito", "text": "Carriera.\nClub.\nInizi in Argentina: River Plate e UAI Urquiza.\nIpp\u00f3lito cresce a Villa Lugano, \"barrio\" della capitale Buenos Aires, dove appassionandosi al calcio fin da giovanissima inizia l'attivit\u00e0 sportiva vestendo la maglia del J\u00f3venes Deportistas.\nIn seguito, nel 2013, si trasferisce al , debuttando in prima squadra soltanto due anni dopo, nel 2015. Entrata in pianta stabile nella prima squadra, gli anni successivi si rivelano i pi\u00f9 vincenti con Dalila che a soli 15 anni, conquista il titolo di campione di Argentina e disputa la Copa Libertadores Femenina arrivando terza nel torneo.\nIn virt\u00f9 delle buone prestazioni con il River Plate, nel 2019 si trasferisce al con la quale colleziona 13 partite tra campionato e coppa.\nStagioni in Italia.\nIl 19 agosto 2020, svincolatasi dall', viene acquistata a parametro zero dalla , scegliendo di indossare la maglia numero 5. Con la Juventus ha collezionato solamente quattro presenze in campionato.\nA fine luglio 2021 si \u00e8 trasferita al , societ\u00e0 neopromossa in Serie A.\nNazionale.\nIpp\u00f3lito inizia ad essere convocata dalla Federazione calcistica dell'Argentina (AFA) per vestire inizialmente la maglia della formazione Under-17 per poi fare la trafila delle giovanili dalla Under-19 fino all'Under-20, disputando con quest'ultima il campionato sudamericano di Argentina 2020.\nLe qualit\u00e0 espresse nelle giovanili \"Albicelestes\" convincono il commissario tecnico Carlos Borrello a inserirla nella lista delle 23 calciatrici convocate per il Mondiale di Francia 2019, torneo al quale la nazionale femminile mancava dall'unica partecipazione all'edizione di Cina 2007, deve \u00e8 la pi\u00f9 giovane del gruppo. Durante il torneo Borrello la impiega in una sola occasione, debuttando cos\u00ec in una Mondiale il 19 giugno 2019, nell'incontro della fase a gironi con la rilevando Sole Jaimes al 70', condividendo la rimonta della sua nazionale che, in quel momento sotto di tre reti, riesce a terminare sul 3-3."}
{"id": "8617727", "revid": "767487", "url": "https://it.wikipedia.org/wiki?curid=8617727", "title": "Franco P\u00e9rez (calciatore 2001)", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile del , ha esordito in prima squadra il 7 marzo 2020 disputando l'incontro di Primera Divisi\u00f3n Profesional vinto 4-1 contro il , match dove ha anche segnato la rete del momentaneo 2-1\u0114."}
{"id": "8617728", "revid": "110157", "url": "https://it.wikipedia.org/wiki?curid=8617728", "title": "Consiglio interreligioso della Bosnia ed Erzegovina", "text": "Il Consiglio interreligioso della Bosnia ed Erzegovina (\"Me\u0111ureligijsko vije\u0107e u Bosni i Hercegovini, MRV\" in serbo-croato) \u00e8 stato istituito nel 1997 con l'aiuto della Conferenza mondiale delle religioni per la pace. I suoi membri fondatori includevano il Gran Mufti Mustafa Ceri\u0107, il metropolita Nikolaj di Dabar-Bosnia, il cardinale e arcivescovo di Vrhbosna Vinko Pulji\u0107 e Jakob Finci della comunit\u00e0 ebraica di Bosnia ed Erzegovina. La sua composizione riflette le comunit\u00e0 islamiche, cristiane ed ebraiche del paese. "}
{"id": "8617735", "revid": "458786", "url": "https://it.wikipedia.org/wiki?curid=8617735", "title": "Franco P\u00e9rez", "text": ""}
{"id": "8617745", "revid": "1409041", "url": "https://it.wikipedia.org/wiki?curid=8617745", "title": "Via nuova Marina", "text": ""}
{"id": "8617750", "revid": "115009250", "url": "https://it.wikipedia.org/wiki?curid=8617750", "title": "Corpo basale", "text": "Il corpo basale o cinetosoma \u00e8 una struttura complessa differente nei Gram negativi e positivi, accomunata dalla presenza dell'anello MS immerso nella membrana citoplasmatica e complessato con proteine MOT (che permettono il moto grazie ad una forza protone-motrice) e proteine FLI (che invertono la rotazione dell'uncino)."}
{"id": "8617751", "revid": "117956660", "url": "https://it.wikipedia.org/wiki?curid=8617751", "title": "Rose Reynolds", "text": "\u00c8 nota per aver recitato nelle serie Wasted, Poldark e C'era una volta.\nBiografia.\nReynolds \u00e8 nata a Exeter, Devon, dove la sua famiglia risiede ancora.\nSi \u00e8 diplomata alla Guildhall School of Music and Drama nel 2012. Ha anche studiato arti dello spettacolo presso lo Stage di Stage Academy di Exeter.\nCarriera.\nReynolds ha trascorso molti anni della sua carriera di attrice lavorando in produzioni teatrali, tra cui \"Tiger Tail\", \"Candide\", \"La dodicesima notte\" e \"My Children! My Africa!.\"\nNel 2013, Reynolds ha ricevuto un encomio agli Ian Charleson Awards per la sua interpretazione nel 2012 di Lavinia in \"Titus Andronicus\" alla Royal Shakespeare Company.\nNel 2017, Reynolds ha interpretato Alice/Tilly nella serie tv C'era una volta."}
{"id": "8617752", "revid": "125646010", "url": "https://it.wikipedia.org/wiki?curid=8617752", "title": "Roberto Cutaia", "text": "Biografia.\nDopo aver mosso i primi passi in ambito giornalistico collaborando con la Stampa Diocesana Novarese e il bisettimanale Eco Risveglio, \u00e8 approdato ad Avvenire e all'Osservatore Romano. Affermato rosminista, stila articoli per Studi Cattolici e scrive recensioni per la Civilt\u00e0 Cattolica, la pi\u00f9 antica rivista in lingua italiana. Attivo anche come curatore, ha pubblicato alcuni volumi di testimonianze su eminenti figure ecclesiali, alcuni dei quali realizzati in collaborazione con il docente e giornalista Matteo Albergante (ascritto rosminiano). Dal 2020 ricopre il ruolo di segretario nazionale degli ascritti rosminiani. \u00c8 inoltre noto per aver interpretato la figura evocativa di Alessandro Manzoni in ben due docufilm sul beato Antonio Rosmini diretti dal regista Marco Finola e girati rispettivamente nel 2018 e nel 2020, il primo dei quali \u00e8 andato in onda su TV 2000."}
{"id": "8617768", "revid": "599013", "url": "https://it.wikipedia.org/wiki?curid=8617768", "title": "Marcio Ben\u00edtez", "text": "Caratteristiche tecniche.\n\u00c8 una seconda punta.\nCarriera.\nClub.\nCresciuto nel settore giovanile del , ha esordito in prima squadra il 3 aprile 2016 disputando l'incontro di Primera Divisi\u00f3n Profesional vinto 3-1 contro l'.\nNazionale.\nNel 2013 con la nazionale under-17 uruguaiana ha preso parte al campionato sudamericano ed al mondiale di categoria."}
{"id": "8617771", "revid": "309289", "url": "https://it.wikipedia.org/wiki?curid=8617771", "title": "Lepiske", "text": ""}
{"id": "8617775", "revid": "775372", "url": "https://it.wikipedia.org/wiki?curid=8617775", "title": "Parlamento delle Figi", "text": "Il Parlamento delle Figi \u00e8 l'organo legislativo delle Figi. Nella sua forma attuale e nei suoi locali \u00e8 del 2014, in riferimento alla nuova costituzione del 2013.\nEletto ogni 4 anni, con suffragio universale e sistema proporzionale. Il Parlamento con 51 deputati elegge il Primo Ministro e il Presidente della Repubblica.\nNel 2014, il Parlamento monocamerale delle Figi sostituisce un sistema bicamerale con una Camera dei rappresentanti (\"House of Representatives\") ed un Senato, che erano eletti con criteri etnici e che distingueva gli elettori iTaukei (Figiani) da quelli di origine indiana.\nStoria.\nIl primo Parlamento delle Figi \u00e8 del 10 ottobre 1970 con l'indipendenza dal Regno Unito. Il Parlamento sostituisce il \"Legislative Council\" della colonia, con una clausola costituzionale che trasforma il \"Council\" senza elezioni fino al 1972.\nDal 1970, il Parlamento \u00e8 stato sospeso 3 volte. La prima dal 1987 al 1992 con i due colpi di Stato del tenente colonnello Sitiveni Rabuka. La seconda volta quando un altro colpo di Stato nel 2000 con George Speight fa dissolvere il Parlamento. L'elezione del 2001 ripristina il sistema democratico. Un golpe militare nel 2006, con l'ammiraglio Frank Bainimarama, rovescia il governo, fermando le elezioni fino al 2014.\nDal 1972 al 1987, c'erano 52 deputati (\"Representatives\") e 22 senatori (\"Senators\"). Nel 1992, il Parlamento \u00e8 aumentato a 70 deputati e 34 senatori, poi cambiati in 71 e 32 nel 1999. 25 di questi deputati erano eletti con suffragio universale. I rimanenti 46 lo erano su base etnica: 23 figiani, 19 indo-figiani, 1 per Rotuma e 3 per i \"General electors\" (Europei, Cinesi, abitanti di Banaba, ecc...) Il Senato aveva 32 senatori, nominati dal Presidente su proposta del \"Great Council of Chiefs\" (14), del Primo ministro (9), del Leader dell'opposizione (8) e del Consiglio delle isole di Rotuma (1)."}
{"id": "8617776", "revid": "599013", "url": "https://it.wikipedia.org/wiki?curid=8617776", "title": "Leonai", "text": "Caratteristiche tecniche.\n\u00c8 un centrocampista centrale.\nCarriera.\nDopo aver militato nelle serie inferiori del calcio brasiliano, nel 2020 ha firmato con il , club uruguaiano militante nella massima divisione del Paese. Ha debuttato il 7 marzo disputando l'incontro pareggiato 1-1 contro il ."}
{"id": "8617780", "revid": "767487", "url": "https://it.wikipedia.org/wiki?curid=8617780", "title": "Art Zoyd", "text": "Gli Art Zoyd sono un gruppo musicale francese.\nStoria.\nAuto-definendosi \"unit\u00e0\" avant-prog, i francesi Art Zoyd si formano nel 1969 per volere del bassista Thierry Zaboitzeff, del percussionista Jean-Pierre Soarez e del violinista G\u00e9rard Hourbette, con il chitarrista Rocco Fernandez, la pianista Patricia Dallio, il percussionista Daniel Denis (che in seguito ha formato gli Univers Zero), e una formazione mutevole di mezza dozzina di strumentisti aggiuntivi. \nNel 1975 Zaboitzeff rilev\u00f2 il gruppo e ne cambi\u00f2 la direzione musicale. Il personale sarebbe stato ristretto a due violini, basso elettrico e tromba, come dimostra il loro lungometraggio di debutto \"Symphonie Pour le Jour Ou Bruleront les Cit\u00e9s\" (autoprodotto nel 1976). \nLa sua accoglienza valse loro la posizione di apertura in un tour con i Magma. Pubblicato nel 1979, \"Musique Pour l'Odyss\u00e9e\" ha segnato il loro debutto con la francese Atem Records e ha ampliato la formazione in studio includendo sassofono, violoncello, viola, percussioni, oboe e fagotto. Nello stesso anno, Art Zoyd si un\u00ec al movimento Rock in Opposition (fondato da Chris Cutler e Franco Fabbri), che comprendeva anche Univers Zero, Henry Cow, Art Bears, Samla Mammas Manna, Stormy Six.\nAnni '80.\nA partire dal 1980 gli Art Zoyd cominciano a girare in tutta Europa per circa quattro anni. Nel 1982, l'acclamato \"Phase IV\" fu pubblicato su Recommended Records, consolidando il loro posto tra le band europee sulla scena della \"musique nouvelles\", che gli \"osservatori\" di lingua inglese classificarono come avant-prog o art rock. \"Les Espaces Inquiets\" segu\u00ec nel 1983 e l'anno successivo Zaboitzeff pubblic\u00f2 il suo album di debutto da solista, \"Prom\u00e9th\u00e9e\". La colonna sonora del balletto \"Le Mariage du Cial et de l'Enfer di Roland Petit\", pubblicato nel 1985, segn\u00f2 una svolta per Art Zoyd, che inizi\u00f2 ad immergersi nella ricerca, creando musica per arti visive (sia danza che teatro) e performance colonne sonore dal vivo per film muti. Nel 1988 saranno invitati a creare una colonna sonora dal vivo per il classico del cinema muto il \"Nosferatu\" di F.W. Murnau . Una versione in studio \u00e8 stata rilasciata nel 1990 su Ear-Rational Records.\n1990/2000.\nCon un gruppo a rotazione continua, Zaboitzeff e Hourbette hanno continuato negli anni '90 a girare fra Europa, Stati Uniti, Messico e l'Australia. Hanno composto la musica per il \"Faust\" di Murnau, che \u00e8 stato pubblicato come colonna sonora nel 1996 su Atonal. Un anno dopo, la loro colonna sonora per il film \"H\u00e4xan\" di Benjamin Christensen del 1921, \u00e8 stata pubblicata con il plauso universale della critica. Nello stesso anno, Zaboitzeff lascia il gruppo (fino a una \"reunion\" del 2014), spostando l'attenzione di Art Zoyd pi\u00f9 sulla collaborazione con altri compositori e artisti. Tra i loro collaboratori c'erano Gerard Pape, Heiner Goebbels e Luc Ferrari. Il live \"Ubique\" arriva nel 2001, eseguito da un enorme ensemble tra cui Hourbette, Dallio, Denis e Mireille Bauer e l'ex-Gong di Pierre Moerlen. C'erano 13 chitarristi e 13 batteristi tra il personale.\nUn anno dopo, Art Zoyd, con l'Ensemble Musiques Nouvelles, pubblica \"Exp\u00e9riences de Vol\" , un set di tre dischi di esibizioni e scritture di 13 compositori diversi tra cui David Shea, Jean-Luc Fafchamps, Giovanni Sollima, Ryoji Ikeda e Hourbette. \u00c8 stato il primo ingresso in un progetto di collaborazione a lungo termine con l'Ensemble Musiques Nouvelles che alla fine ha fruttato circa 50 composizioni / performance - prima suonate dal vivo e poi registrate. Sempre nel 2002, gli Art Zoyd hanno pubblicato la colonna sonora registrata per \"Metropolis\" di Fritz Lang. La musica era stata eseguita dal vivo con una stampa del film appena restaurata. Conteneva nuove composizioni di Hourbette, Kasper Toeplitz (che si \u00e8 unito alla band come compositore part-time) e Dallio. Nell'ambito del Festival Lille 2004 presentano in anteprima \"Armageddon\", la prima operetta per robot. Il brano \u00e8 stato realizzato in collaborazione con l'Ensemble Musiques Nouvelles e l'ingegnere di robotica Louis-Phillippe Demers. \"Les Champs des Larmes\", un oratorio elettronico di Hourbette e Toeplitz con immagini di Dominik Barbier, ha debuttato nel 2006; la sua colonna sonora \u00e8 stata pubblicata da In-Possible Records. Due anni dopo, l'etichetta pubblica la colonna sonora del concerto della band per il film di Jean Epstein \"La caduta della casa Usher\", tratto dal racconto di E.A.Poe)\n2010-oggi.\nNel 2011 registrano la colonna sonora per il progetto \"Eyecatcher: Man with a Movie Camera\", presentato nel 2007 utilizzando il film muto sperimentale del 1929 di Dziga Vertov e immagini generate al computer di Cecile Babiole.\nNel 2012, la colonna sonora di \"Armageddon\" \u00e8 stata pubblicata su In-Possible, e la musica di \"Dangerous Visions\", con l'Orchestre national de Lille diretta da Jean-Claude Casadesus, arriva nel 2017. Nello stesso anno Cuneiform Records ha pubblicato una massiccia retrospettiva di Art Zoyd intitolata \"44 1/2 Live + Unreleased Work c\"he consiste in registrazioni audio di performance dal vivo inedite; tracce demo e sperimentali in studio e riprese video che toccano vari film, TV e opere teatrali. Sono inclusi 12 dischi audio e due video. Cronologicamente, ha coperto la storia di Art Zoyd dal 1969 fino al loro concerto di 44 anni e mezzo al festival Rock in Opposition 2015 a Le Garric, in Francia.\nIl 4 maggio 2018, G\u00e9rard Hourbette \u00e8 morto all'et\u00e0 di 64 anni."}
{"id": "8617781", "revid": "938", "url": "https://it.wikipedia.org/wiki?curid=8617781", "title": "Parlamento finlandese", "text": ""}
{"id": "8617783", "revid": "114994385", "url": "https://it.wikipedia.org/wiki?curid=8617783", "title": "Presidente delle Figi", "text": ""}
{"id": "8617784", "revid": "114994388", "url": "https://it.wikipedia.org/wiki?curid=8617784", "title": "Primo Ministro delle Figi", "text": ""}
{"id": "8617786", "revid": "1305772", "url": "https://it.wikipedia.org/wiki?curid=8617786", "title": "Discografia di Juice Wrld", "text": "La discografia di Juice Wrld, rapper statunitense, \u00e8 composta da tre album in studio, un mixtape e 31 singoli, di cui 4 in collaborazione con altri artisti."}
{"id": "8617787", "revid": "287204", "url": "https://it.wikipedia.org/wiki?curid=8617787", "title": "Tenera", "text": ""}
{"id": "8617789", "revid": "120802374", "url": "https://it.wikipedia.org/wiki?curid=8617789", "title": "Historical Enquiries Team", "text": "L'Historical Enquiries Team \u00e8 stata un'unit\u00e0 del Police Service of Northern Ireland istituita nel settembre 2005 per indagare sui 3.269 omicidi irrisolti commessi durante il conflitto nordirlandese, in particolare tra il 1968 e il 1998. La sua attivit\u00e0 si \u00e8 conclusa nel settembre 2014, quando il PSNI si \u00e8 ristrutturato a seguito dei tagli di bilancio.\nObiettivi.\nIl team aveva tre obiettivi:\nIl lavoro con le famiglie era al centro degli obiettivi dell'HET, con un processo di collegamento familiare in atto e l'impegno dell'HET a fornire a ciascuna famiglia interessata una copia del rapporto pertinente.\nEra diretto dal comandante David Cox, ex membro della London Metropolitan Police, e consisteva in una squadra di 100 investigatori e personale di supporto e un budget di 30 milioni di sterline.\nL'HET \u00e8 stato suddiviso in due team distinti: Review e Investigation. Il team Review era composto da agenti di polizia impiegati e distaccati dall'esterno dell'Irlanda del Nord, mentre il team Investigation \u00e8 stato reclutato a livello locale.\nIl team intendeva adempiere al proprio mandato entro il 2011. Tuttavia, gli investigatori - insieme al Police Ombudsman - hanno convenuto che avrebbero avuto bisogno di pi\u00f9 tempo per esaminare i casi in sospeso. I casi erano generalmente trattati in ordine cronologico.\nIl 29 gennaio 2008, \u00e8 stato annunciato che il team avrebbe riaperto i file su 124 morti risultanti da sparatorie mortali da parte di soldati dell'esercito britannico tra il 1970 e il 1973. A quel tempo, in base a un accordo tra l'esercito britannico e la Royal Ulster Constabulary (RUC), I testimoni militari delle morti sono stati spesso inizialmente sentiti dalla Royal Military Police invece che dalla RUC. Da allora erano stati sollevati dubbi circa l'indipendenza e l'efficacia di queste indagini. \nNel febbraio 2008 \u00e8 stato confermato alla Camera dei comuni che l'Historical Enquiries Team (HET) avrebbe esaminato tutte le morti attribuite al conflitto nordirlandese dal gennaio 1969 all'accordo del Venerd\u00ec Santo nel 1998, equivalenti a 3.268 morti avvenute in 2.516 incidenti, o 'casi'. A quel tempo 1.039 casi erano stati assegnati all'HET e il team aveva un totale di 175 dipendenti.\nLe importanti riforme alla struttura e alle risorse del PSNI annunciate nel settembre 2014 hanno comportato la chiusura dell'Historical Enquiries Team, da sostituire con \"un'unit\u00e0 molto pi\u00f9 piccola\" all'interno del PSNI.\nRisultati.\nL'HET ha indagato su molte delle uccisioni pi\u00f9 controverse durante i Troubles, inclusa l'uccisione di Terry Herdman (17) nel 1973, che aveva amici nell'IRA ed \u00e8 stato accusato di essere un informatore. Fu quindi ucciso dall'IRA poich\u00e9 lo consideravano una \"responsabilit\u00e0\"; l'HET ha riferito che Herdman non ha consapevolmente tradito i segreti dell'IRA all'esercito o alla polizia. \nIl rapporto dell'Historical Enquiries Team (HET) sugli omicidi del Miami Showband del 1975, un'imboscata ai civili che viaggiavano in un minibus, conferm\u00f2 il coinvolgimento del leader dell'UVF del Mid-Ulster Robin \"Jackal\" Jackson e lo identific\u00f2 come un agente del RUC Special Branch. L'HET ha affermato che gli omicidi hanno sollevato \"inquietanti domande sul comportamento collusivo e corrotto\" tra paramilitari lealisti e forze statali britanniche.\nIl rapporto HET sul massacro di Kingsmill del 1976, un'imboscata ai civili che viaggiavano in un minibus, affermava che l'organizzazione che ha eseguito l'atto, la South Armagh Republican Action Force (SARAF), includeva membri della Provisional IRA nonostante quell'organizzazione fosse su un cessate il fuoco. Il rapporto HET diceva che tutti i 10 uomini vittime del massacro, dei quali appartenevano all'Ordine di Orange, erano stati presi di mira perch\u00e9 appartenevano alla comunit\u00e0 protestante, e che il loro omicidio era una risposta settaria alla sparatoria di 7 cattolici nelle uccisioni di Reavey e O'Dowd avvenute la notte prima ma che erano state pianificate prima di quell'evento. Ci\u00f2 \u00e8 in linea con la dichiarazione contemporanea rilasciata dal portavoce di SARAF. \nNella sparatoria fatale a danno di Aidan McAnespie il 21 febbraio 1988, il soldato del British Army afferm\u00f2 che le sue mani erano bagnate, costringendolo a sparare inavvertitamente con la sua mitragliatrice mentre si muoveva all'interno di un sanger. Il rapporto ha definito questa come la \"versione meno probabile\" di quanto accaduto. \nDamien Walsh (17) \u00e8 stato assassinato mentre lavorava in un'azienda di fornitura di carbone a Twinbrook nel 1993. L'HET ha riferito che i soldati britannici sotto copertura stavano guardando i lealisti dell'UFF mentre uccidevano l'adolescente cattolico ma erano troppo lontani per intervenire.\nWilliam McGreanery (41) \u00e8 stato ucciso da un soldato britannico a Derry nel 1971 mentre stava passando davanti a un punto di osservazione. Un'indagine dell'HET sulla morte di MrGreanery ha scoperto che non portava un'arma da fuoco e che non rappresentava una minaccia per i soldati, nonostante le precedenti affermazioni che lo confermavano.\nMajella O'Hare (12) di Whitecross era in procinto di confessarsi il 14 agosto 1976, quando fu colpita alla schiena da un proiettile. Un rapporto dell'HET ha sostenuto una precedente indagine della RUC che ha scoperto che il soldato britannico che le ha sparato non stava rispondendo al fuoco, come aveva affermato. \nUn rapporto dell'HET sugli omicidi lealisti di tre fratelli del sud di Armagh nel 1976 ha scagionato loro e la loro famiglia da qualsiasi legame con il paramilitarismo. I fratelli - John Martin, Brian e Anthony Reavey che erano tutti cattolici - furono uccisi da sei uomini mascherati che fecero irruzione nella loro casa a Whitecross nel gennaio 1976.\nNella sparatoria dei bookmaker di Sean Graham, cinque civili cattolici sono stati uccisi in una sparatoria di massa perpetrata dall'UDA, che ha aperto il fuoco sul negozio del bookmaker in Ormeau Road nel 1992. Il rapporto dell'HET ha confermato che una delle armi usate dalla banda dell'UDA era stata loro precedentemente restituita dagli ufficiali della RUC.\nRapporto dell'Inspectorate of Constabulary.\nUn rapporto del 2013 sull'HET da parte dell'Her Majesty's Inspectorate of Constabulary del Regno Unito ha rilevato che l'HET non stava riesaminando tutti i casi storici di sua competenza in modo coerente e che alcuni casi riguardanti morti causate da membri della polizia e dell'esercito (rapporto denominato \"casi di coinvolgimento statale\") erano \"in fase di revisione con meno rigore in alcune aree\" rispetto ai casi non statali."}
{"id": "8617793", "revid": "1031941", "url": "https://it.wikipedia.org/wiki?curid=8617793", "title": "Martina (imperatrice)", "text": "Biografia.\nEra figlia di Maria, sorella di Eraclio, e di un certo Martino. Maria ed Eraclio erano figli di Eraclio il Vecchio e della moglie Epifania secondo Teofane Confessore.\nImperatrice.\nFabia Eudocia, prima moglie di Eraclio, mor\u00ec il 13 agosto 612 per epilessia in seguito alla nascita del figlio Costantino III.\nSecondo Teofane, Martina spos\u00f2 lo zio materno non molto tempo dopo; egli pone il matrimonio nel 613. Niceforo, in contrario, colloca il matrimonio durante le guerre contro gli Avari incominciate nel 623. Lo storico bizantinista Georg Ostrogorsky concorda con Teofane nella data del matrimonio.\nIl matrimonio era proibito sia per legge ecclesiastica sia per legge statale: nel cristianesimo calcedoniano si trattava di incesto, mentre le leggi statali proibivano il matrimonio tra zio/a e nipote. Per queste ragioni, il matrimonio fu malvisto sia dalla popolazione che dalla Chiesa. Martina, per di pi\u00f9, non si rivel\u00f2 in grado di essere alla pari della precedente imperatrice, aumentando cos\u00ec i malcontenti generali.\nNonostante il rifiuto e i vari tentativi fatti dal patriarca Sergio I per convincere Eraclio a non sposare la nipote, fu proprio lo stesso patriarca a celebrare il matrimonio e a incoronare Martina imperatrice consorte, subito dopo che Eraclio la proclam\u00f2 augusta. Anche nella famiglia imperiale sorsero obiezioni, Teodoro, il fratello di Eraclio e lo zio di Martina, critic\u00f2 di continuo il matrimonio e sottoline\u00f2 che il peccato del fratello \"\u00e8 continuamente davanti a lui\", riferendosi alle varie sventure dei figli.\nSeppur malvisti da molti, Eraclio e Martina erano comunque degli sposi molto legati fra di loro: l'imperatrice accompagn\u00f2 il marito durante le campagne contro l'impero sassanide. Fu al suo fianco anche ad Antiochia quando arriv\u00f2 la notizia della grave sconfitta ad Yarmuk nell'agosto del 636. Questa e altre sconfitte avrebbero perseguitato Martina durante la sua reggenza per il figlio e la resero al tempo ancora pi\u00f9 impopolare. Proprio l'impopolarit\u00e0 di Martina \u00e8 probabile che port\u00f2 alla rimozione alla sua menzione/raffigurazione nelle monete nell'anno 629. Tuttavia, altri studiosi consigliano cautela per una simile affermazione, poich\u00e9 la scomparsa di Martina dalle monete avvenne in contemporanea alla grande riforma monetaria di Eraclio.\nReggenza.\nNel 641, Eraclio sul letto di morte nomin\u00f2 imperatori due dei suoi figli: Costantino III, nato dal primo matrimonio, e Eraclio II, figlio di Martina. Ad entrambi concesse lo stesso grado e Martina doveva continuare ad essere onorata come imperatrice e, in aggiunta, riconosciuta quale madre di entrambi i figli.\nEraclio mor\u00ec l'11 febbraio 641 per edema; il patriarca Niceforo consider\u00f2, a distanza di 200 anni dai fatti, la morte come una punizione divina per il matrimonio peccaminoso. Il 14 febbraio Martina lesse e annunci\u00f2 il testamento di Eraclio durante una cerimonia pubblica. L'autorit\u00e0 di officiare tale cerimonia apparteneva, di consuetudine, all'imperatore e non all'imperatrice consorte. Martina cerc\u00f2 cos\u00ec di stabilire la propria autorit\u00e0 sui due imperatori. La cerimonia si svolse nell'ippodromo di Costantinopoli ed erano presenti i membri del Senato bizantino, i dignitari di corte e tutti i cittadini di Costantinopoli. Assenti, per\u00f2, erano sia Costantino III che Eraclio II. Martina, dopo aver letto il contenuto del testamento, che la elevava ad imperatrice, sent\u00ec la folla acclamare i nomi dei due imperatori.\nI rapporti tra Martina e il figliastro Costantino divennero sempre pi\u00f9 tesi, anche a causa delle varie fazioni interne alla corte imperiale. Quando Costantino III mor\u00ec improvvisamente di tubercolosi a soli tre mesi dall'inizio del proprio regno, Eraclio II divenne l'unico imperatore legittimo. A causa della giovane et\u00e0, solo 15 anni, la reggenza fu guidata dalla madre Martina. Dopo la morte dell'imperatore Costantino III iniziarono a circolare voci che fu proprio Martina ad avvelenarlo per rendere Eraclio l'unico imperatore. Tuttavia gli storici come Herren e Garland hanno affermato che molto probabilmente ci\u00f2 non \u00e8 vero. \nDurante questo periodo Martina inizi\u00f2 ad esiliare i principali sostenitori di Costantino e con l'aiuto del patriarca Pirro I, uno dei suoi principali consiglieri, appoggi\u00f2 la dottrina monotelista. Richiam\u00f2 dall'esilio il vescovo Ciro di Alessandria e lo incaric\u00f2 di andare in Egitto per propagare la dottrina eretica.\nMartina diede il via anche alle trattative per una pace con gli arabi: l'imperatrice concesse al califfato l'intera provincia d'Egitto.\nDeposizione.\nLe voci sull'avvelenamento di Costantino III indussero il popolo e il Senato a rivoltarsi contro Martina e il figlio Eraclio II. L'armeno Valentino Arsacido con le truppe stanziate in Asia Minore, marci\u00f2 verso Calcedonia. L'obiettivo dei rivoltosi era quello di deporre Martina ed Eraclona e incoronare imperatore il figlio di Costantino III, Costante II.\nNel 641, passato il mese di settembre, avvenne un'ulteriore rivolta dell'esercito, questa volta sul lato asiatico del Bosforo, che rimosse Valentino. Nello stesso mese della rivolta l'imperatrice Martina perse il sostegno del patriarca Pirro, potente e devoto seguace, che abbandon\u00f2 la citt\u00e0 dopo essere stato ripetutamente aggredito e inseguito dai rivoltosi. Senza Pirro a Costantinopoli, il Senato, avverso a Martina, aveva manlibera per agire,\nA novembre dello stesso anno l'esercito marci\u00f2 su Costantinopoli catturando Martina e i suoi 3 figli: Eraclio II, Davide e Marino. La lingua di Martina fu tagliata, mentre ai figli fu tagliato il naso e i pi\u00f9 piccoli furono anche castrati. Tutti furono esiliati a Rodi.\nAl posto di Martina ed Eraclio II, il Senato elesse l'unico figlio di Costantino III che aveva 11 anni ed era stato battezzato con il nome Eraclio. Durante la cerimonia di incoronazione gli fu cambiato il nome in Costante II.\nFigli.\nMartina ed Eraclio ebbero almeno 10 figli, sebbene i nomi e l'ordine di nascita siano ancora materia di discussione:\nLe varie sventure e condizioni mediche della prole dei due sposi furono interpretate dalla popolazione come una punizione divina a causa del matrimonio consanguineo tra Eraclio e Martina."}
{"id": "8617811", "revid": "481666", "url": "https://it.wikipedia.org/wiki?curid=8617811", "title": "The Forbidden Woman (film 1927)", "text": ""}
{"id": "8617814", "revid": "716642", "url": "https://it.wikipedia.org/wiki?curid=8617814", "title": "Danila Prochin", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile dello , ha esordito in prima squadra il 30 ottobre 2019 disputando l'incontro di Kubok Rossii vinto 4-0 contro il . l'11 luglio seguente ha debuttato anche in Prem'er-Liga in occasione del match pareggiato 1-1 contro l'.\nStatistiche.\n\"Statistiche aggiornate al 19 agosto 2020\"."}
{"id": "8617815", "revid": "458786", "url": "https://it.wikipedia.org/wiki?curid=8617815", "title": "Danila Prokhin", "text": ""}
{"id": "8617816", "revid": "1185701", "url": "https://it.wikipedia.org/wiki?curid=8617816", "title": "Domingo Lombardi", "text": "Biografia.\nInizi\u00f2 la carriera arbitrale prima del 1924 e divent\u00f2 arbitro internazionale nel 1927.\nL'anno seguente, alle Olimpiadi estive del 1928 ad Amsterdam, diresse la gara dei quarti di finale tra Italia e Spagna, terminata 1\u20131 dopo i tempi supplementari, che necessit\u00f2 di una ripetizione, vinta dall'Italia.\nNel 1930 arbitr\u00f2 la gara inaugurale dei campionati mondiali di calcio in Uruguay tra Francia e Messico, che vide la vittoria dei francesi per 4\u20131.\n\u00c8 deceduto nell'agosto del 1971 all'et\u00e0 di 73 anni."}
{"id": "8617822", "revid": "1573940", "url": "https://it.wikipedia.org/wiki?curid=8617822", "title": "Aldabrachelys gigantea hololissa", "text": "La tartaruga gigante delle Seychelles (\"Aldabrachelys gigantea hololissa\" ()), conosciuta anche come tartaruga gigante a cupola delle Seychelles, \u00e8 una sottospecie di tartaruga del genere \"Aldabrachelys\".\nOriginariamente, abitava le grandi isole granitiche centrali delle Seychelles, ma venne cacciata in gran numero dai marinai europei. Intorno al 1840 si pensava si fosse estinta, insieme alla tartaruga gigante di Arnold, una sottospecie con cui condivideva le stesse isole.\nLa sottospecie \u00e8 stata recentemente riscoperta, con poco pi\u00f9 di cento individui sparsi in vari zoo e parchi naturali. Molti di questi esemplari sono stati liberati in natura su isole boscose come Silhouette, ma sono stati sfrattati nel 2011 dalla Seychelles Islands Development Company.\nDescrizione.\nLe tre sottospecie di tartaruga gigante di Aldabra-Seychelles possono essere distinte sulla base della forma del carapace, ma molti animali in cattivit\u00e0 possono avere carapaci distorti, il che pu\u00f2 rendere difficile la loro identificazione.\nLa tartaruga gigante delle Seychelles (\"A. g. hololissa\") ha la parte superiore del carapace larga ed appiattita, con le squame in rilievo, dalla colorazione grigio-brunastro. A confronto, la tartaruga gigante di Aldabra (\"A. g. gigantea\") ha un carapace pi\u00f9 a cupola e di colore grigio-nero.\nBiologia.\nLe tartarughe giganti sono tra gli animali pi\u00f9 longevi del pianeta. Si ritiene che alcuni esemplari di tartarughe giganti di Aldabra abbiano pi\u00f9 di 200 anni, ma ci\u00f2 \u00e8 difficile da constatare poich\u00e9 tendono a superare con l'et\u00e0 dei loro osservatori umani. Un esemplare chiamato Adwaita fu presumibilmente uno dei quattro esemplari portati dai marinai britannici dalle isole Seychelles come doni a Robert Clive della Compagnia britannica delle Indie Orientali, nel XVIII secolo, e arriv\u00f2 allo zoo di Calcutta nel 1875. Alla sua morte, nel marzo 2006, a Kolkata (ex Calcutta) Zoo, in India, si ritiene che Adwaita abbia vissuto pi\u00f9 a lungo di qualsiasi altra tartaruga nota, con un'et\u00e0 di 255 anni (anno di nascita 1750). Al momento si ritiene che l'esemplare pi\u00f9 vecchio ancora in vita sia Jonathan, una tartaruga gigante delle Seychelles, che nel 2019 ha festeggiato i suoi 187 anni, con Esmeralda, una tartaruga gigante di Aldabra, in seconda posizione con un'et\u00e0 di 176 anni, dalla morte di Harriet a 176 anni, una tartaruga gigante delle Galapagos. Secondo un rapporto scritto, una tartaruga era tenuta nella guarnigione dall'esploratore francese Chevalier Marc-Joseph Marion du Fresne. La creatura ha vissuto nel forte per 118 anni. Mor\u00ec nel 1918 quando divenne cieca e cadde accidentalmente dalla cima di una torretta.\nLa tartaruga gigante delle Seychelles \u00e8 una delle uniche due specie di tartarughe esistenti ad essere stata osservata nell'avere rapporti omosessuali.\nMorfotipo.\nL\"'A. g. arnoldi\" \u00e8 una sottospecie controversa, forse distinta dalla tartaruga gigante di Aldabra. La sottospecie \u00e8 un morfotipo morfologicamente distintivo, ma \u00e8 considerato un sinonimo della specie tipo da molti ricercatori. Questa identificazione si basa principalmente sui caratteri morfologici. Le identificazioni molecolari pubblicate non sono chiare con diverse indicazioni fornite da diverse fonti di dati.\n\u00c8 una sottospecie che predilige il pascolo, che differisce dalla tartaruga gigante di Aldabra per la sua forma pi\u00f9 ampia e per la ridotta ossificazione dello scheletro; ci\u00f2 la differenzia anche dall'altra sottospecie, la tartaruga gigante di Arnold (\"A. g. arnoldi\").\nOriginariamente creduta estinta in natura, si \u00e8 scoperto che alcuni esemplari sono sopravvissuti negli zoo. Ne rimangono solo 37 adulti, di cui 28 in cattivit\u00e0, e 8 sull'isola di Cousine, 6 dei quali sono stati liberati nel 2011 insieme a 40 giovani allevati in cattivit\u00e0. I giovani allevati in cattivit\u00e0 mostrano che esiste una presunta base genetica del morfotipo e sono necessari ulteriori ricerche genetici per chiarire questo aspetto.\nEstinzione e riscoperta.\nIn origine, diverse sottospecie di tartaruga gigante abitavano le Seychelles. Grandi e lente, secondo quanto riferito, le tartarughe erano amichevoli, e non avevano paura dell'uomo. Per questo i marinai e i coloni che arrivarono su queste isole ne massacrarono migliaia, portando rapidamente all'estinzione la maggior parte delle popolazioni sulle isole.\nOriginariamente, si credeva che la sottospecie di Aldabra fosse l'unica sottospecie ad essere sopravvissuta allo sfruttamento eccessivo delle isole. Occasionalmente (pi\u00f9 di recente nel 1995), alcuni esemplari di tartarughe giganti negli zoo o in cattivit\u00e0 venivano identificati come appartenenti alla sottospecie estinta delle Seychelles, sopravvissute in cattivit\u00e0. Il numero di tartarughe con una forma del carapace sospetto port\u00f2 il Nature Protection Trust delle Seychelles a esaminare l'identit\u00e0 delle varie tartarughe di Aldabra/Seychelles. L'esame degli esemplari museali della sottospecie \"estinta\" delle Seychelles da parte del dottor Justin Gerlach e Laura Canning conferm\u00f2 che alcuni esemplari viventi mostravano le caratteristiche della sottospecie presumibilmente estinta. Alcuni articoli scientifici pubblicati di recente sulla genetica delle tartarughe delle Seychelles e dell'oceano Indiano forniscono risultati contrastanti. Alcuni studi suggeriscono che una sola specie fosse sempre presente nelle isole, mentre altri suggeriscono tre specie distinte, ma strettamente correlate.\nConservazione.\nGrazie a test del DNA, sono state identificate diverse tartarughe della sottospecie \"estinta\" che sono state in seguito acquisite dal Nature Protection Trust delle Seychelles per la loro conservazione. Questi esemplari sono stati portate a Silhouette Island, per avviare un programma di riproduzione in cattivit\u00e0, avviatosi nel 1997. Per diversi anni, le tartarughe femmine hanno prodotto uova infertili, ma nel dicembre 2002 le uova deposte da una piccola tartaruga iniziarono a schiudersi. Quando il Nature Protection Trust delle Seychelles (NPTS) fu sfrattato dall'isola di Silhouette, aveva permesso la nascita di 40 piccoli di tartaruga gigante delle Seychelles.\nLa decisione della Islands Development Company di sfrattare il Nature Protection Trust delle Seychelles dall'isola di Silhouette entro marzo 2011 e il loro rifiuto di consentire alle tartarughe selvatiche di vivere sull'isola, ha costretto il NPTS ha trasferire le tartaruga su una nuova isola.\nL'isola privata di Cousine accett\u00f2 di fornire una nuova casa per le tartarughe delle Seychelles. Nell'aprile 2011, le tartarughe giganti delle Seychelles arrivarono a Cousine. Se fossero stati in grado di liberarli sull'isola di Silhouette, avrebbero stabilito una popolazione selvatica separata. Tuttavia, ora vi \u00e8 il rischio che si mischino alle gi\u00e0 presenti tartarughe giganti di Aldabra. Il Nature Protection Trust delle Seychelles trae consolazione dalla produzione di una nuova generazione di giovani tartarughe che vivranno per almeno 100 anni. In quel periodo potrebbe esserci l'opportunit\u00e0 di stabilire popolazioni pure di queste tartarughe. Questi animali vivono pi\u00f9 a lungo rispetto alle prospettive di gestione e sviluppo a breve termine."}
{"id": "8617823", "revid": "767487", "url": "https://it.wikipedia.org/wiki?curid=8617823", "title": "On the Rocks (film)", "text": "On the Rocks \u00e8 un film del 2020 scritto e diretto da Sofia Coppola.\nSi tratta del primo film dopo l'accordo fatto il 15 novembre 2018 tra A24 e Apple sulla produzione e distribuzioni di contenuti originali per Apple TV+.\nProduzione.\nLe riprese del film sono iniziate nel giugno 2019 a New York.\nPromozione.\nIl primo trailer del film \u00e8 stato diffuso il 19 agosto 2020.\nDistribuzione.\nLa pellicola \u00e8 stata presentata al New York Film Festival il 23 settembre 2020 e distribuita nelle sale cinematografiche statunitensi, ed in contemporanea su Apple TV+, nell'ottobre 2020."}
{"id": "8617824", "revid": "124955970", "url": "https://it.wikipedia.org/wiki?curid=8617824", "title": "Crown Prosecution Service", "text": "Il Crown Prosecution Service (CPS, in gallese: \"Gwasanaeth Erlyn y Goron\", \"Servizio della Procura della Corona\") \u00e8 un'istituzione statale che opera in Inghilterra e Galles, che funge da pubblico ministero nei procedimenti penali. Il Crown Prosecution Service si occupa dell'applicazione della legge per i procedimenti dinanzi alla Magistrates' court e alla Crown Court.\nIl Procuratore generale per l'Inghilterra e il Galles sovrintende al lavoro del CPS e ne risponde in Parlamento, sebbene il procuratore generale non abbia alcuna influenza sulla condotta dei procedimenti, tranne quando la sicurezza nazionale \u00e8 un problema o per un numero limitato di reati che richiedono il permesso del Procuratore generale per essere perseguiti.\nIl CPS svolge solo compiti legali, come la preparazione delle accuse. Tuttavia, non svolge attivit\u00e0 investigative: \u00e8 dominio esclusivo della polizia, sebbene i pubblici ministeri del CPS siano obbligati a supportare gli agenti di polizia in attivit\u00e0 quali la determinazione della classificazione giuridica di un reato o la preparazione, sulla base dei risultati di un'indagine, di prove pronte per l'uso in tribunale.\nIl CPS \u00e8 guidato dal Direttore della pubblica accusa\nResponsabilit\u00e0.\nIl Servizio \u00e8 responsabile di:\nCapi.\nQueste persone hanno ricoperto la funzione di Direttore della pubblica accusa sin dalla fondazione del CPS nel 1986:"}
{"id": "8617826", "revid": "599013", "url": "https://it.wikipedia.org/wiki?curid=8617826", "title": "Umberto Copasso", "text": "Carriera.\nFece il suo esordio con la Juventus contro il Piemonte il 3 novembre 1912, mentre la sua ultima partita fu contro il Novara, il 16 febbraio 1913. Nella sua unica stagione \"bianconera\" collezion\u00f2 cinque presenze ufficiali, pi\u00f9 altre sei in incontri amichevoli.\nNella stagione successiva si dedic\u00f2 all'arbitraggio.\nOttenuta la laurea, il 27 maggio 1929 entr\u00f2 di ruolo al Ministero delle colonie in qualit\u00e0 di consigliere di governo, prima dislocato in Somalia e successivamente negli uffici di Roma."}
{"id": "8617833", "revid": "438678", "url": "https://it.wikipedia.org/wiki?curid=8617833", "title": "Ghiacciai appenninici", "text": ""}
{"id": "8617835", "revid": "767487", "url": "https://it.wikipedia.org/wiki?curid=8617835", "title": "Il covo degli avvoltoi", "text": "Il covo degli avvoltoi (\"Stand and Deliver\") \u00e8 un film muto del 1928 diretto da Donald Crisp (il regista vi appare anche in un piccolo ruolo). Prodotto dalla DeMille Pictures Corporation e distribuito dalla Path\u00e9 Exchange, aveva come interpreti Rod La Rocque, Lupe V\u00e9lez, Warner Oland, Louis Natheaux, Clarence Burton, Charles Stevens.\nTrama.\nRoger Norman, veterano britannico della prima guerra mondiale, si arruola nell'esercito greco con il grado di tenente. Un giorno, in un villaggio, salva una ragazza, Jania, da una casa in fiamme. Per ringraziarlo, lei lo va a trovare nel campo militare portandogli una bottiglia di vino, ma viene aggredita dal comandante di Roger. L'ufficiale muore incidentalmente mentre si batte con il suo sottoposto e i due giovani sono costretti a darsi alla fuga.&lt;br&gt; \nVengono per\u00f2 catturati dai banditi locali che costringono Roger a cooperare con loro. Dopo essere riuscito a sventare un attacco dei banditi e avere catturato il loro capo, Roger viene reintegrato nei ranghi. L'avventura che ha vissuto con Jania fa capire ai due giovani di essersi innamorati uno dell'altra.\nProduzione.\nIl film fu prodotto dalla DeMille Pictures Corporation.\nDistribuzione.\nIl copyright del film, richiesto dalla Path\u00e9 Exchange, inc., fu registrato il 24 gennaio 1928 con il numero LP24910.&lt;br&gt;\nDistribuito dalla Path\u00e9 Exchange, il film usc\u00ec nelle sale statunitensi il 19 febbraio 1928. Nello stesso anno, fu distribuito anche in Svezia (23 aprile con il titolo \"\u00c4ventyraren\"); in Italia (distribuito dalla P.D.C. con il titolo \"Il covo degli avvoltoi\"); in Danimarca (12 novembre, come \"Den excentriske Mr. Normans m\u00e6rkelige eventyr\"); in Francia (16 dicembre, come \"Le Clan des vautours\"). Usc\u00ec poi anche in Irlanda (5 luglio 1929), in Finlandia (2 giugno 1930 come \"Taistelusta voittoon\"), in Brasile (come \"Fremito de Amor\").\nIl film \u00e8 stato distribuito in DVD dalla Grapevine Video e dalla eMoviez.\nConservazione.\nCopie complete della pellicola si trovano conservate negli archivi del George Eastman House di Rochester, del New Zealand Film Archive di Wellington, dell'UCLA Film And Television Archive di Los Angeles."}
{"id": "8617854", "revid": "767487", "url": "https://it.wikipedia.org/wiki?curid=8617854", "title": "Lucas Agust\u00edn Ferreira Zagas", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra l'8 marzo 2020 disputando l'incontro di Primera Divisi\u00f3n Profesional pareggiato 1-1 contro il ."}
{"id": "8617856", "revid": "729019", "url": "https://it.wikipedia.org/wiki?curid=8617856", "title": "Strada provinciale 20 San Pietro in Casale-SS 64", "text": "La strada provinciale 20 San Pietro in Casale-SS 64 \u00e8 una strada provinciale italiana della citt\u00e0 metropolitana di Bologna.\nPercorso.\nA San Pietro in Casale ha inizio dalla SP 4 e corre verso est, incontrando le frazioni di Gavaseto e Cenacchio. In comune di Malalbergo la SP 20 si collega all'autostrada A13 tramite lo svincolo di Altedo e, tra la stessa Altedo e Pegola, si conclude immettendosi nella SS 64."}
{"id": "8617860", "revid": "1272592", "url": "https://it.wikipedia.org/wiki?curid=8617860", "title": "The Misfit of Demon King Academy", "text": ", anche conosciuta come , \u00e8 una serie di light novel giapponese scritta da Shu e illustrata da Yoshinori Shizuma. La serie originariamente nasce come web novel amatoriale nell'aprile 2017 sul sito web Sh\u014dsetsuka ni nar\u014d, in seguito comprato da ASCII Media Works che ne ha ufficialmente iniziato la pubblicazione nel marzo 2018. Un adattamento manga di Kayaharuka \u00e8 stato lanciato online a luglio 2018, ma \u00e8 stato cancellato a luglio 2021 a seguito della morte prematura dell'artista, mentre un adattamento anime televisivo di Silver Link ha avuto la sua premiere il 4 luglio 2020.\nTrama.\nDopo duemila anni di innumerevoli guerre e conflitti, il re demone Anos Voldigoad fece un patto con l'eroe umano, Kanon, sacrificando la propria vita per garantire l'avvento della pace e della prosperit\u00e0. Reincarnandosi duemila anni dopo, Anos scopre che i demoni reali ora governano duramente sui demoni ibridi di classe inferiore, in una societ\u00e0 che valorizza i discendenti purosangue di Anos rispetto ai demoni che si sono incrociati con altre specie, come umani e spiriti. Trovando che la magia nel suo insieme ha iniziato una discesa pericolosa e i suoi discendenti sono pi\u00f9 deboli a causa della pace che ha creato, Anos (ora tecnicamente un ibrido lui stesso) decide di rivendicare il suo precedente titolo di Demon King, ma prima, deve diplomarsi al Demon King Academy dove per\u00f2 \u00e8 etichettato come un disadattato totale. \nPersonaggi.\nProtagonista della serie, Anos \u00e8 un re demone reincarnato che esisteva duemila anni prima dell'inizio della serie.\nDoppiata da: Tomori Kusunoki\nUna ragazza discendente di Ivis Necron, uno dei sette Demoni Imperatori Anziani. E' sorella gemella di Sasha. Incontra Anos Voldigoad davanti all'ingresso dell'Accademia del Signore dei Demoni, rimanendo conquistata dalla sua gentilezza quando le raccoglie una lettera che le era caduta, tanto da unirsi immediatamente alla sua squadra quando la classe viene divisa in questo modo. Pi\u00f9 avanti viene rivelato che anni prima, quando Sasha doveva ancora nascere, Ivis Necron oper\u00f2 l'incantesimo \"Dino Jixes\" per separarne l'anima in due. L'altra era Misha, il che la rendeva di fatto una diramazione della \"sorella\". Per questo motivo gli altri demoni non la consideravano, in quanto secondo loro in realt\u00e0 non esisteva davvero, e sarebbe scomparsa una volta raggiunti i 15 anni, venendo riassorbita dall'anima di Sasha allo scopo di creare un potente ospite per il Fondatore. La ragazza, per\u00f2, accett\u00f2 la cosa, desiderando far pace con la sorella e di crearsi dei bei ricordi prima di sparire. Durante l'esame del dungeon Anos, dopo aver affrontato la fusione tra un Ivis Necron condizionato e un dio guardiano del tempo, a far tornare indietro nel tempo le anime delle due ragazze, cos\u00ec da renderle vere sorelle e consentire a Misha di vivere appieno la sua vita.\nDoppiata da: Yuko Natsuyoshi\nUn demone membro della famiglia Indu e fratello di Leorig. \u00c8 molto arrogante, data l'importanza della sua famiglia, e come tanti altri nobili disprezza e si prende gioco degli ibridi. Ciononostante Anos Voldigord, durante il test d'ingresso all'Accademia del Signore dei Demoni, lo sconfigge come se niente fosse.\nUno degli imperatori demoni e il capo della famiglia Indu e il fratello di Zepes. A differenza sua \u00e8 indifferente nei confronti degli ibridi (pur non considerandoli) e d\u00e0 molta importanza alla nobilt\u00e0 ed alla forza, tanto da uccidere suo fratello, colpevole di essersi mostrato debole ai suoi occhi. Tuttavia, dopo che Anos trasforma Zepes come uno zombie vendicativo, ripensa ai momenti trascorsi insieme da bambini, indicando che all'epoca avessero un rapporto pi\u00f9 disteso. Dopo essere stato ucciso a sua volta viene resuscitato assieme al fratello, mostrando poi maggior timore nei confronti di Anos.\nUn leggendario eroe esistito duemila anni prima dell'inizio della storia. Era nemico di Anos in quanto quest'ultimo demone. Si presentava come un giovane adulto con i capelli biondi e gli occhi azzurri. Morto in circostanze misteriose, viene resuscitato da Emilia per fargli eliminare Anos ma alla fine verr\u00e0 ucciso proprio da quest'ultimo. In seguito verr\u00e0 resuscitato una terza volta da Anos.\nL'insegnante della classe di Anos, una purosangue e figlia di Elio Ludowell, uno degli imperatori demoni. Per via di ci\u00f2, nonostante la notevole potenza mostrata del protagonista rifiuta categoricamente di riconoscere qualunque cosa ad un \"inadatto\", cercando di sabotarlo a pi\u00f9 riprese. Durante il torneo di spada arriva a tentare di rubargli la spada sottraendola a sua madre Izabella e alle ragazze che l'accompagnavano tentando di ucciderle. Anos, ormai stanco di quest'ennesima interferenza della prepotente insegnante, prima la uccide e poi la reincarna come ibrida. In aggiunta le pone sul capo una maledizione che l'avrebbe fatta sempre rinascere come ibrido, cos\u00ec da punirla come si deve.\nUno spadaccino che fungeva da braccio destro di Anos 2000 prima dell'inizio della serie. Morto ucciso da Kanon, chiese come ricompensa per aver combattuto contro uno spirito particolarmente forte di essere reincarnato pur sapendo che non avrebbe conservato i propri ricordi.\nUno studente trasferito membro della Generazione del Caos. Sotto ordine di Emilia combatte contro Shin dal quale viene ucciso.\nMedia.\nLight novel.\nLa serie \u00e8 stata pubblicata per la prima volta online come romanzo web nell'aprile 2017 sul sito web di pubblicazione di romanzi generato dagli utenti Sh\u014dsetsuka ni nar\u014d di Shu. Successivamente \u00e8 stato acquisito da ASCII Media Works, che ha pubblicato il primo volume come light novel sotto l'etichetta Dengeki Bunko nel marzo 2018. Sette volumi sono stati pubblicati al luglio 2020. \nManga.\nUn adattamento manga scritto e disegnato da Kayaharuka \u00e8 stato serializzato online tramite il sito web Manga-UP! di Square Enix da luglio 2018 ed \u00e8 stato raccolto in tre volumi \"tank\u014dbon\". A luglio 2021, la pubblicazione \u00e8 stata cancellata definitivamente, perch\u00e9 l'artista \u00e8 deceduto a causa di un cancro al pancreas. Il manga \u00e8 pubblicato in inglese da Square Enix. \nAnime.\nUn adattamento televisivo anime di 13 episodi \u00e8 stato annunciato all'evento \"Dengeki Bunko aki no namah\u014ds\u014d festival\" il 6 ottobre 2019. L'anime era originariamente previsto per aprile 2020, ma \u00e8 stato ritardato a luglio 2020 a causa delle complicazioni della produzione derivanti dalla pandemia di COVID-19. La serie \u00e8 animata da Silver Link e diretta da Masafumi Tamura, con Shin \u014cnuma come direttore principale. Jin Tanaka si occupa della composizione della serie, mentre Kazuyuki Yamayoshi del character design e Keiji Inai della colonna sonora. L'anime \u00e8 stato presentato in anteprima il 4 luglio 2020. Crunchyroll trasmette in streaming la serie. "}
{"id": "8617865", "revid": "767487", "url": "https://it.wikipedia.org/wiki?curid=8617865", "title": "Spinnhaus", "text": "Col termine tedesco di Spinnhaus si intendeva un particolare tipo di carcere femminile diffusosi in Germania a partire dal XVI secolo. Anticipando gli ideali dell'Illuminismo di quasi un secolo, questa istituzione tendeva a rieducare le condannate, impegnandole in un lavoro di filatura che consentisse loro di sentirsi comunque utili alla societ\u00e0. Il nome stesso, infatti, \u00e8 traducibile in lingua italiana come \"casa di filatura\".\nLa prima casa di filatura nota alla storia venne costituita ad Amsterdam nel 1597 ed ospitata presso l'ex convento di Sant'Orsola. Sopra il portale d'ingresso della struttura venne affissa una lapide con le parole del drammaturgo olandese Pieter Corneliszoon Hooft che esprimevano a pieno il concetto per il quale la struttura era stata eretta: \"Non aver paura. Non vendico il male, ma forzo ad emergere ci\u00f2 che \u00e8 buono. La mia mano \u00e8 dura, ma il mio cuore ama\".\nNel XVII secolo furono costruite numerose case di filatura, in particolare nelle grandi citt\u00e0 della Germania, tra cui le pi\u00f9 famose si trovavano ad Amburgo ed a Lubecca."}
{"id": "8617867", "revid": "635893", "url": "https://it.wikipedia.org/wiki?curid=8617867", "title": "Saudukat", "text": "Col termine di Saudukat (o anche \"Schweinsdukat\", ducato del maiale, o \"Eberdukat\", ducato del cinghiale) vennero designate delle monete in oro del peso di un ducato coniate dal langravio Luigi VIII d'Assia-Darmstadt attorno alla met\u00e0 del XVIII secolo per premiare i pi\u00f9 valorosi tra i cacciatori che seguivano e partecipavano alle sue battute, di cui era un grande appassionato. Le monete mostrano sul diritto un cinghiale e sul rovescio quattro \"L\" coronate, disposte in modo tale che risulti una croce. L'iscrizione presente sulla moneta fa riferimento al cinghiale raffigurato al diritto e ricorda: \"Sono stato tradito dai ducati\"."}
{"id": "8617868", "revid": "298229", "url": "https://it.wikipedia.org/wiki?curid=8617868", "title": "Hind Frioua", "text": " Compete nella categoria F31.\nBiografia.\nAffetta da paralisi cerebrale infantile sin da bambina, inizi\u00f2 a praticare l'atletica leggera nel 2015. La sua prima esperienza internazionale risale al 2018, ma fu nel 2019 che prese parte per la prima volta a una rassegna iridata: ai campionati del mondo paralimpici di Dubai si classific\u00f2 quinta nel lancio della clava\u00a0F32, facendo registrare il nuovo record mondiale per la categoria F31 con la misura di 17,92\u00a0m."}
{"id": "8617869", "revid": "1100311", "url": "https://it.wikipedia.org/wiki?curid=8617869", "title": "Andr\u00e9s Ricaurte", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 4 maggio 2011 disputando l'incontro di Copa Colombia perso 2-1 contro l'.\nNel 2020, dopo 180 presenze disputate fra prima e seconda serie colombiana, \u00e8 passato in prestito al in Major League Soccer."}
{"id": "8617870", "revid": "767487", "url": "https://it.wikipedia.org/wiki?curid=8617870", "title": "Eunmilhan yuhok", "text": "Eunmilhan yuhok (), noto anche con i titoli internazionali Perfect Proposal e Secret Temptation, \u00e8 un film del 2015 scritto e diretto da Yoon Jae-gu.\nTrama.\nKim Sung-yeol, figlio illegittimo di un ricco industriale, Kim Seok-gu, organizza un'astuta messinscena per ereditare tutto il denaro del padre. L'uomo tuttavia tiene un comportamento spregiudicato, tanto da arrivare anche all'omicidio per raggiungere il suo scopo. Ji-yeon, giovane ragazza ingannata e fatta partecipare suo malgrado all'ignobile azione, inizia tuttavia a scoprire progressivamente la verit\u00e0.\nDistribuzione.\nIn Corea del Sud la pellicola ha goduto di una distribuzione a livello nazionale a cura della CJ Entertainment, a partire dal 4 giugno 2015."}
{"id": "8617871", "revid": "1346043", "url": "https://it.wikipedia.org/wiki?curid=8617871", "title": "Perfect Proposal", "text": ""}
{"id": "8617872", "revid": "1346043", "url": "https://it.wikipedia.org/wiki?curid=8617872", "title": "Secret Temptation", "text": ""}
{"id": "8617884", "revid": "1008732", "url": "https://it.wikipedia.org/wiki?curid=8617884", "title": "Maria Adriana Giusti", "text": " Esperta in giardini storici e contemporanei, gi\u00e0 docente di Restauro al Politecnico di Torino, vice-Presidente della SIRA (Societ\u00e0 Italiana Restauro Architettonico), Associate Director of the Insitute of Preservation of Cultural Heritage in Modern Science and Technology, Xi'an Jaotong University.\nBiografia.\nSi laurea in architettura nel 1975 presso l'Universit\u00e0 degli Studi di Firenze, con una tesi sperimentale sul linguaggio dell\u2019Art Nouveau sotto la guida di Eugenio Battisti e successivamente di Marco Dezzi Bardeschi e di Marcello Fagiolo. \nDal 1980 al 1998, a seguito di concorso nazionale, \u00e8 architetto nel ruolo direttivo del Ministero BB.CC. presso la Soprintendenza di Pisa, dove svolge attivit\u00e0 di tutela, ricerca e restauro di complessi monumentali, distinguendosi nel campo della tutela pianificando negli anni \u201980, la difesa del fosso Fiumetto di Forte dei Marmi, come infrastruttura idraulica storica, impedendo la cementificazione delle sponde.\nContemporaneamente svolge attivit\u00e0 didattica all'Universit\u00e0 di Firenze collaborando alla cattedra di Storia dell\u2019Architettura III del prof. Marcello Fagiolo.\nDal 1992 al 1998 \u00e8 direttrice, poi presidente del Centro Studi Giardini Storici e Contemporanei di Pietrasanta fondato da Alessandro Tagliolini, dove cura e promuove vari convegni, mostre, pubblicazioni sul tema. Tra il 1996 e il 1998 fonda e dirige il Centro Studi sulla Cultura eclettica, Liberty di Viareggio. A seguito di selezione nazionale dal 1998 \u00e8 professore associato di Restauro presso il Politecnico di Torino. \nDal 2000 al 2003 \u00e8 stato il primo presidente dell\u2019Opera delle Mura di Lucca, dove svolge attivit\u00e0 di gestione e valorizzazione del sistema fortificato, sostenendo ricerche sulla conservazione degli apparecchi murari e sull\u2019assetto museale dell\u2019Orto botanico e la realizzazione delle nuove serre, avviando una serie di iniziative, tra cui i restauri dell\u2019Orto Botanico e il lancio di Murabilia. \u00c8 responsabile scientifico dello storico Giardino di Villa Garzoni di Collodi. I numerosi studi sulla cultura del giardino italiano ed europeo hanno contribuito a creare un settore nuovo nella storiografia del restauro, pubblicando il primo studio sistematico sul restauro dei giardini storici (2004), nell\u2019ottica comparata col restauro architettonico. \u00c8 stata la prima straniera a studiare gli archivi di architettura di Tirana; ha pubblicato progetti inediti sugli interventi italiani in Albania, organizzato mostre e convegni, aprendo un filone di studi sulla salvaguardi a del patrimonio albanese del Novecento. Dal 2003 al 2006 \u00e8 membro del Comitato Nazionale Parchi e Giardini Storici (Ministero BB.AA.CC).\nIdonea al Concorso di prima fascia (IUAV, 2005), dal 2006 \u00e8 professore ordinario presso il Politecnico di Torino, dove insegna Restauro architettonico e Restauro dei parchi e giardini storici.\nDal 2010 \u00e8 Foreign Professor Honorary della Xi'an Jiaotong University; visiting professor alla Jaotong, XI\u2019An e nel 2011-13 all\u2019universit\u00e0 di Tientsin.\nDal 2016 \u00e8 Associate Director of Insitute of Preservation of Cultural Heritage in Modern Science and Technology, Xi\u2019an Jaotong University.\nDal 2016 \u00e8 Professore di restauro, M\u00e1ster Oficial\nen Patrimonio hist\u00f3rico y cultural, Universit\u00e0 di Huelva (Spagna). Fa parte della Red de Expertos en el ambito del Proyecto Campus de excelecia internacional en Patrimonio.\nNel 2011 ha realizzato l\u2019Italian Garden nell\u2019area della Xi'an Horticultural Exposition, e nel 2014 col progetto \u201cCitt\u00e0 di Vulcano\u201d a Ischia ha conseguito il 1\u00ba premio di Landscape Garden Design del premio PIDA. \nCuratore di mostre e convegni in Italia e all\u2019estero, ha prodotto circa 300 pubblicazioni, tra monografie, saggi, articoli; ha curato la mostra e il catalogo: \u201cViareggio, la citt\u00e0 nata dal mare, 200 anni di storia\u201d che inaugurer\u00e0 a Viareggio il 29 Agosto 2020. \nSposata dal 2007 con lo psichiatra Guido Burbatti, vive nella campagna di Pietrasanta, a Villa Coloreda, dove promuove iniziative legate allo sviluppo e tutela dell'Arte, Architettura e Paesaggio.\nConferenze e Lectio Magistralis.\n\u2022 Memories on John Ruskin. Unto this last , \u201cI giardini di Ruskin, tra Verit\u00e0 della Natura, flora preraffaelita e Wild Garden\u201d, (Firenze, 29 Novembre 2019)\n\u2022 University Alliance of the Silk Road. Multidisciplinary Approaches to Heritage. \u201cThe silk landscape from China to Europe\u201d, Xi\u2019an,16-19 Settembre 2019\n\u2022 Lectio Magistralis, \u201cViareggio: il sogno di una citt\u00e0?\u201d Fondazione Carlo Pucci, 15 giugno 2019, Viareggio (Lucca).\n\u2022 Lectio Magistralis, \u201cCiudad, Villas, Paysaje, el Patrimonio Cultural en el sistema territorial de la Toscana: el caso de Lucca\u201d in Proyecto Campus de Excelencia Internacionalen Patrimonio Cultural y Natural, Ciudades Patrimonio de la Humanidad: presente, pasado y futuro. Baeza, 13-15 Dicembre 2018.\n\u2022 Convegno Internazionale di Studi La conservazione del giardino storico. Teoria e prassi. \u201cContributo alla storia del restauro dei giardini: due inediti di Pietro Porcinai per le ville lucchesi\u201d. Roma. Facolt\u00e0 di Architettura Valle Giulia, 6-7 aprile 2016.\n\u2022 Silk Road Culture Development and Research Forum, (School of Humanities and Social Science), \"Silk Road\" Architecture Cultural Heritage Research\u201d \u201cSilk Roads in Europe: places, landscapes, architecture\u201d Xi\u2019an, 28 \u2013 29 Maggio, 2016.\n\u2022 Convegno Conservazione, tutela, ridestinazione per l\u2019architettura italiana del secondo Novecento. \u201cCriteri di patrimonializzazione del contemporaneo tra ricerca e tutela\u201d, Castello del Valentino, 12-13 dicembre 2016.\n\u2022 Convegno La gestione del Giardino Storico, \u201cGiardino Garzoni di Collodi: il teatro delle metamorfosi\u201d, Fondazione Collodi, 12 settembre 2015.\nBibliografia.\n\u2022 M.A.Giusti (a cura di), Viareggio. la citt\u00e0 nata dal mare. 200 anni di storia, Idea Books; Viareggio 2020\n\u2022 M.A.Giusti, The secret landscapes of Forte dei Marmi. The green city of Roma Imperiale, Maschietto, Firenze 2019\n\u2022 M.A.Giusti, Discontinuit\u00e0 e frammento: il restauro nei luoghi dell'arte. L'e x ferriera della Magona a Seravezza. In: \u201cMateriali &amp; Strutture\u201d 2018, Nuova Argos - Dipartimento di storia dell'architettura, restauro e conservazione dei beni architettonici, Universit\u00e0 di Roma La Sapienza,pp 29-40.\n\u2022 M.A.Giusti, Factory and pop-arch:quando l\u2019arte abita l\u2019industria/ Factory and pop-arch: when the art inhabits the industry, in C.Natoli, M. Ramello (a cura di), Strategie di rigenerazione del patrimonio industriale. Creative factory heritage telling temporary use business model, Edifir,Firenze 2018, pp. 132-141\n\u2022 M.A.Giusti, Giardini lucchesi. Il teatro della natura tra citt\u00e0 e campagna, Publied, Lucca 2017 (trad.in francese e inglese)\n\u2022 M.A.Giusti, Jada Valley (Cina): culto e cultura della terra negli edifici di Qingyn, \u201cANANKE\u201d, 74/2015, pp. 86-97\n\u2022 M.A.Giusti, Giardini (restauro dei giardini), Voce dell'abbecedario, \u201cANANKE\u201d 74/2015, pp. 23- 25\n\u2022 M.A. Giusti, Ville lucchesi. Le delizie della campagna. PubliEd, Lucca 2015 (trad. francese,inglese,tedesco)\n\u2022 M.A. Giusti Art et Dictature au XXe si\u00e8cle, Philippe Sers (Pr\u00e9face),Place des Victoires Paris 2014\n\u2022 M.A.Giusti Burbatti, Naturalmente giardino, Il verziere di Montalto Dora, Pendragon,Bologna 2013\n\u2022 M.A. Giusti, Materials and symbols. Garden vs Landscape. ETS, Pisa 2010\n\u2022 M.A.Giusti (con E.Romeo), Paesaggi culturali. Cultural landscapes, Aracne editrice S.r.l, Roma 2010\n\u2022 M.A. Giusti (a cura di) Shekulli 20th Century. Italian architecture in Albania / Shekulli XX secolo. Architettura italiana in Albania, ETS, Pisa, 2009\n\u2022 M.A. Giusti (con P.Cavagnero, R. Revelli),Scienza idraulica e restauro dei giardini. Celid, Torino 2009\n\u2022 M.A. Giusti (con R.Tamborrino), Guida all' architettura del Novecento in Piemonte(1902-2006)/ Guide to Piemonte Architecture of the 20th Century. Allemandi, Torino 2008\n\u2022 M.A. Giusti, La dimensione contemporanea del giardino: esperienza cognitiva e creativa. In: Giardini storici. A 25 anni dalle Carte di Firenze: esperienze e prospettive, Cinisello Balsamo, Villa Silva, 9-11 novembre 2006. pp. 265-275.\n\u2022 M.A. Giusti, Il fiumetto di Carr\u00e0. Avventure di un vincolo storico-artistico, Pacini Fazzi, Lucca 2008\n\u2022 M.A. Giusti,(con S. Caccia), Buio in sala. Architettura del cinema in Toscana. Maschietto editore, Firenze 2007\n\u2022 M.A. Giusti, Albania: Architettura e citt\u00e0 1923-1944, Maschietto, Firenze, 2006\n\u2022 M.A. Giusti (a cura di),Le mura di Lucca: dal restauro alla manutenzione programmata Alinea, Firenze 2005.\n\u2022 M.A. Giusti , La cura del tempo. Restauro e tutela del patrimonio culturale albanese. In: \u201cPortolano Adriatico\u201d, pp. 10-32, La Biblioteca Ed., Firenze, 2005.\n\u2022 M.A. Giusti, Architettura italiana in Albania nel secondo ventennio del Novecento. Ideabooks, Viareggio 2004\n\u2022 M.A. Giusti, Restauro dei giardini: teorie e storia. Alinea, Firenze 2004\n\u2022 M.A. Giusti, Le mura di Lucca: il giardino della Libert\u00e0, dell'Amicizia, della Filosofia, introduzione, L'idea dei Giardini del Sig. Abate De Lille applicata alle Mura di Lucca dall'abate Cristofano Martelli Leonardi, (rist. anastatica, Lucca 1794). Pacini Fazzi, Lucca 2003, pp. 7-17.\n\u2022 M.A. Giusti, con V. Cazzato, M. Fagiolo, a cura di, Atlante delle grotte e dei ninfei in Italia. Italia settentrionale. Umbria e Marche, Electa, Milano,2002\n\u2022 M.A. Giusti (con V. Cazzato, M.Fagiolo), a cura di, Atlante delle grotte e dei ninfei in Italia. Toscana, Lazio, Italia meridionale e isole, Electa, Milano 2001.\n\u2022 M.A. Giusti (a cura di), I tempi della natura. Restauro e restauri dei giardini storici; Atti del Convegno del Centro di studi giardini storici e contemporanei di Pietrasanta, Edifir, Firenze 2000\n\u2022 M.A. Giusti, Nunc in pristinum decorem restituit. Contributi sul restauro a Lucca nell'Ottocento. Celid, Torino 2000\n\u2022 M.A. Giusti, Temi di restauro. Celid, Torino 2000\n\u2022 M.A. Giusti, E.Godoli (a cura di), L'orientalismo nell'architettura italiana dell'Ottocento e del Novecento , Maschietto e Musolino, Siena 1999\n\u2022 M.A. Giusti (con M.Fagiolo),Lo specchio del Paradiso III vol. Il giardino e il sacro dall'Antico all' Ottocento. Silvana, Milano, 1998\n\u2022 M.A. Giusti, Incanti d'Oriente in Versilia. Pacini-Fazzi, Lucca 1998\n\u2022 M.A. Giusti (con C. Acidini Luchinat, G.Galletti, Il giardino e le mura. Ai confini tra Natura e Storia, Atti del convegno del Centro di studi giardini storci e contemporanei di Pietrasanta (San Miniato, 23-24 giugno 1995, Edifir, Firenze 1997.\n\u2022 M.A. Giusti (con M. Fagiolo), Lo specchio del Paradiso I vol. L'immagine del giardino dall'Antico al Novecento. Silvana, MILANO, 1996\n\u2022 M.A. Giusti,Villa Paolina a Viareggio e le dimore napoleoniche nel principato di Lucca. Pacini- Fazzi, Lucca 1996\n\u2022 M.A. Giusti (a cura di) Le et\u00e0 del Liberty in Toscana. Octavo - Franco Cantini Editore, Firenze, 1996\n\u2022 M.A. Giusti, Le ville del Valdarno. Pacini, Pisa, 1995\n\u2022 M.A. Giusti (con A. Tagliolini),a cura di, Il giardino delle Muse. Arte e artifici nel barocco europeo (Atti del IV colloquio internazionale del Centro di studi giardini storci e contemporanei di Pietrasanta Ediifir, Firenze 1995\n\u2022 M.A. Giusti Le ville della Valdera. Pacini, Pisa\n\u2022 M.A. Giusti. (con V. Cazzato, M.Fagiolo), Teatri di verzura. La scena del giardino dal Barocco al Novecento. Edifir, Firenze 1993\n\u2022 M.A. Giusti, Giardini della Versilia. Electa, Milano1992\n\u2022 M.A. Giusti, I giardini dei monaci. Pacini Fazzi, Lucca 1991\n\u2022 M.A. Giusti, Edilizia in Toscana dal XV al XVII secolo. Edifir, Firenze 1990\n\u2022 M.A. Giusti, Ville segrete a Forte dei Marmi. Electa, Milano 1990\n\u2022 M.A. Giusti Lessico dell'Art Nouveau. In: \u201cRassegna\u201d n. 41, pp. 48-57.\n\u2022 M.A. Giusti, Viareggio 1828-1938. Villeggiatura, moda, architettura. Idea Books, Milano 1989\n\u2022 M.A. Giusti, Viareggio: immagine tra ipotesi e realt\u00e0 (Dalle origini al decollo della citt\u00e0 borghese. La citt\u00e0 balneare. La citt\u00e0 negli anni del Fascismo. Evoluzione della tipologia edilizia viareggina). \u201cParametro\u201d, n. 142/1985, numero monografico."}
{"id": "8617891", "revid": "123704901", "url": "https://it.wikipedia.org/wiki?curid=8617891", "title": "Clotted cream", "text": "Clotted cream (letteralmente panna rappresa) anche chiamata Cornish cream \u00e8 una densa panna ottenuta dal latte non pastorizzato originaria del Devon e della Cornovaglia.\nSi ottiene scaldando il latte in contenitori bassi e larghi e lasciandolo poi raffreddare lentamente, durante il processo la panna sale in superficie e si rapprende formando dei grumi (\"clots\" in inglese).\nLa clotted cream \u00e8, insieme agli scones e alla confettura di fragole, uno degli ingredienti principali del cosiddetto \"cream tea\", il tipico t\u00e8 pomeridiano delle zone del Devon e della Cornovaglia che, al contrario dell'\"afternoon tea\" di altre parti del Regno Unito, \u00e8 accompagnato solo da alimenti dolci.\nNel 1998 la \"Cornish Clotted Cream\" \u00e8 stata inclusa nell'elenco dei prodotti britannici a Denominazione di origine protetta ."}
{"id": "8617892", "revid": "1310927", "url": "https://it.wikipedia.org/wiki?curid=8617892", "title": "Diego Cardoso", "text": "Carriera.\nClub.\nHa giocato nella massima serie e nella seconda divisione brasiliana.\nNazionale.\nNel 2011 ha giocato 3 partite con la nazionale brasiliana Under-17."}
{"id": "8617894", "revid": "767487", "url": "https://it.wikipedia.org/wiki?curid=8617894", "title": "Sigan-italja", "text": "Sigan-italja (), noto anche con il titolo internazionale Time Renegades, \u00e8 un film scritto da Go Jung-woon e diretto da Kwak Jae-yong.\nTrama.\nBaek Ji-hwan e Kim Gun-woo vivono rispettivamente nel 1983 e nel 2015, tuttavia si ritrovano uniti da uno strano legame, che permette loro di rimanere in contatto malgrado gli anni di distanza. Quando Gun-woo, investigatore della polizia, scopre che la donna di cui Ji-hwan \u00e8 innamorato \u00e8 stata violentemente uccisa, decide di intervenire per cambiare il destino di entrambi.\nDistribuzione.\nIn Corea del Sud la pellicola ha goduto di una distribuzione nazionale a cura della CJ Entertainment, a partire dal 13 aprile 2016."}
{"id": "8617895", "revid": "1346043", "url": "https://it.wikipedia.org/wiki?curid=8617895", "title": "Time Renegades", "text": ""}
{"id": "8617896", "revid": "1442080", "url": "https://it.wikipedia.org/wiki?curid=8617896", "title": "Spinofacia pectinatus", "text": " \nSpinofacia pectinatus \u00e8 un pesce osseo estinto, appartenente ai paleonisciformi. Visse tra il Carbonifero inferiore e il Carbonifero superiore (circa 320 - 315 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto pesce, come molti paleonisciformi simili, possedeva un corpo affusolato e un cranio dotato di un'ampia bocca e un muso corto e smussato. Si differenziava dalle forme simili, per\u00f2, per la caratteristica presenza di ossa golari laterali sovrannumerarie, e soprattutto per numerosi denticoli sparsi su varie ossa dermiche del cranio.\nClassificazione.\n\"Spinofacia\" \u00e8 un rappresentante dei paleonisciformi, un variegato gruppo di pesci attinotterigi arcaici, ma non sono chiare le sue effettive parentele con gli altri membri del gruppo. \"Spinofacia pectinatus\" venne descritto per la prima volta nel 2011, sulla base di resti fossili ritrovati nello Utah centrale, nella formazione Manning Canyon Shale, risalente al limite tra il Carbonifero inferiore e il Carbonifero superiore. Altri pesci ossei ritrovati nella stessa formazione sono un altro paleonisciforme (\"Guntherichthys\") e un aeduellide (\"Bourbonnella\")."}
{"id": "8617897", "revid": "22356", "url": "https://it.wikipedia.org/wiki?curid=8617897", "title": "Spinofacia", "text": ""}
{"id": "8617904", "revid": "228587", "url": "https://it.wikipedia.org/wiki?curid=8617904", "title": "Grup d'Elx", "text": "Il Grup d'Elx \u00e8 uno dei movimenti artistici post-Seconda guerra mondiale di Valencia, fondato ad Elche nell'ottobre del 1967 dal poeta Vicente Aguilera Cern\u00ed. Il gruppo avant-garde ha avuto connessioni con i movimenti surrealista e realista sociale e sottolineato l'importanza degli esseri umani e dell'entourage sociale.\nStoria.\nIl Grup d'Elx ha iniziato la propria formazione in uno scenario artistico precario: la sua attivit\u00e0 \u00e8 stata un compito che ha costruito un ponte tra la modernit\u00e0 e l'avanguardia vertebrata e radicale, che per loro \u00e8 stata inseparabile da una transizione sociale fuori da Francoist Spain. In questo senso, come i membri di El Paso o Dau al set, hanno condotto un'arte in cui c'erano diverse componenti parte di un comune denominatore: primato di un'intensa espressivit\u00e0, riduzione intenzionale del colore al minimo ed infine il credo in poetiche artistiche d'impegno centrate sugli esseri umani e la loro situazione sociale. Uno dei suoi membri pi\u00f9 rappresentativi, Joan Castej\u00f3n, \u00e8 stato incarcerato per 4 anni.\nIl gruppo \u00e8 stato ispirato dall'attivit\u00e0 di altri gruppi post-bellici di artisti come Dau al Set e Grup Parpall\u00f3; tra i suoi membri hanno figurato Joan Castej\u00f3n, Albert Agull\u00f3, Antoni Coll e Sixto Marco.\nIl gruppo si \u00e8 sciolto nel 1973."}
{"id": "8617905", "revid": "114996487", "url": "https://it.wikipedia.org/wiki?curid=8617905", "title": "Castello di caccia di Kranichstein", "text": "Il castello di caccia di Kranichstein (in tedesco Jagdschloss Kranichstein) \u00e8 un castello di caccia posto nell'antico borgo di Kranichstein, oggi parte della citt\u00e0 di Darmstadt, in Assia, Germania.\nStoria.\nIl castello di caccia di Kranichstein venne costruito su commissione del langravio Giorgio I d'Assia-Darmstadt che avvi\u00f2 l'opera col suo architetto Jakob Kesselhuth come palazzina di caccia sviluppata su tre ali. Le prime trasformazioni verso la costruzione di un vero e proprio palazzo per la corte langraviale avvennero a partire dal 1578 e vennero completate nel 1580. I suoi successori, Ernesto Luigi e Luigi VIII, furono entrambi molto appassionati di \"chasse \u00e0 courre\" e questo contribu\u00ec ad ampliamenti e rifacimenti della struttura che divenne sempre pi\u00f9 un luogo di svago e di rappresentanza, divenendo un vero e proprio castello di stile barocco.\nDal 1863, Luigi IV, ultimo granduca d'Assia, e sua moglie Alice del Regno Unito, figlia della regina Vittoria, utilizzarono temporaneamente la tenuta come loro residenza principale e poi negli anni successivi come residenza estiva. La regina Vittoria visit\u00f2 il palazzo diverse volte nei mesi pi\u00f9 caldi dell'anno.\nLa residenza divenne un museo nel 1917, quando il granduca Ernesto Luigi d'Assia vi fece trasferire tutte le collezioni d'armi dei propri palazzi, inaugurando un'esposizione permanente dedicata alla caccia, grande passione di molte dei suoi antenati. L'installazione venne curata da Kuno von Hardenberg.\nDivenne sede dei Corsi estivi di Darmstadt di musica classica dal 1946. In 1952, the Stiftung Hessischer J\u00e4gerhof foundation acquired the estate. Nel medesimo anno, il museo venne riaperto dopo la guerra, focalizzandosi sul periodo barocco e sul rapporto della societ\u00e0 dell'epoca con la caccia, in particolare nell'aristocrazia assiana. Il palazzo venne restaurato dal 1988 al 1996 a spese dello stato dell'Assia, riportando allo stile rinascimentale originario il primo piano della struttura. Successivamente la struttura divenne un hotel e nel 2008 venne riaperto il museo che, oltre alla caccia, incentra il proprio messaggio sulla biodiversit\u00e0 e sulle specie invasive."}
{"id": "8617906", "revid": "144796", "url": "https://it.wikipedia.org/wiki?curid=8617906", "title": "Alice del Regno Unito", "text": ""}
{"id": "8617908", "revid": "287204", "url": "https://it.wikipedia.org/wiki?curid=8617908", "title": "Enrichetta Luisa di Borbone-Cond\u00e9", "text": "Biografia.\nI primi anni.\nEnrichetta Luisa \u00e8 nata alla Reggia di Versailles, fu la settima figlia (la quinta femmina) di Luigi III di Borbone-Cond\u00e9, principe di Cond\u00e9, e sua moglie, Louise Fran\u00e7oise de Bourbon. Il padre di Enrichetta Luisa era nipote del Gran Cond\u00e9, e sua madre era la figlia legittimata pi\u00f9 anziana sopravvissuta del re Luigi XIV di Francia e della sua amante, Madame de Montespan. Enrichetta Luisa \u00e8 cresciuta nell'Abbazia di Fontevraud. \nEnrichetta Luisa era un membro della Casa Borbone-Cond\u00e9, un ramo cadetto della regnante Casa di Borbone. Di conseguenza, era una Principessa del Sangue a corte. Questo rango le permise di utilizzare il trattamento di Altezza Reale. Fin dalla nascita, era conosciuta come \"Mademoiselle de Vermandois\", una contea che era da tempo sotto il dominio della Casa Borbone-Cond\u00e9.\nAcquist\u00f2 le terre di Montond nel 1710, ma le vendette a sua sorella Luisa Anna nel 1732.\nIl possibile matrimonio.\nNel 1725, Enrichetta Luisa e sua sorella Elisabetta Alessandrina erano su una lista di potenziali spose per il re Luigi XV. Il suo nome era stato messo sulla lista da suo fratello, il Duca di Borbone, che era il primo ministro di Luigi XV. Insieme alla sua amante, Madame de Prie, il duca voleva fare di sua sorella la regina nella speranza di essere in grado di influenzare il giovane re. Enrichetta Luisa, tuttavia, non voleva sposarsi affatto, disse che lei voleva diventare una suora come sua cugina Luisa Adelaide.\n\u00c8 stata una delle ultime quattro candidate seriamente considerate quando la lista originale di novantanove principesse \u00e8 stata ridotta a diciassette e poi a quattro, lasciando lei, sua sorella Elisabetta Alessandrina, Anna, Principessa d'Orange e Amelia di Gran Bretagna come alternative finali, e quando le due principesse britanniche furono rimosse dalla lista a causa di problemi religiosi, lei e sua sorella divennero le uniche due candidate rimaste.\nSuo fratello, il primo ministro, la raccomand\u00f2 prima di sua sorella, perch\u00e9 considerava Enrichetta Luisa pi\u00f9 attraente di Elisabetta Alessandrina. La descrisse come una bellezza, e fece notare che il suo desiderio di diventare suora era una testimonianza della sua virt\u00f9 e della sua natura pia; la sua et\u00e0 rese probabile che fosse in grado di assicurare immediatamente la successione portando i figli. Il primo ministro infine dichiar\u00f2 che il suo rango era sufficiente, in quanto era tanto quanto discendente di Luigi XIV quanto il duca di Orl\u00e9ans, che era in linea con il trono.\nQuando le principesse britanniche furono infine rimosse dalla lista, Enrichetta Luisa fu considerata la scelta finale e naturale, e le fu dato il sostegno della maggior parte dei membri del Consiglio Reale. Tuttavia Andr\u00e9-Hercules de Fleury si accan\u00ec particolarmente contro Enrichetta e consigli\u00f2 il giovane re di cambiare scelta. Inoltre, secondo una leggenda non verificata ma ben nota, Madame de Prie ha visitato Enrichetta Luisa al fine di valutare se poteva effettivamente diventare regina, ma quando Enrichetta Luisa reag\u00ec alla domanda imprecando contro la De la Prie, fu questo il motivo per cui suo fratello divenne oggetto di odio da parte di tutta la Francia per il suo peccato, Madame de Prie ha ritirato il suo sostegno. I finanzieri del Duca, avevano una brutta impressione di Enrichetta Luisa in quanto temevano che fosse troppo governata da sua madre, la quale avrebbe potuto influenzarla. Per questo, Enrichetta Luisa non era pi\u00f9 considerata per diventare regina da suo fratello. Alla fine, Anche Enrichetta Luisa \u00e8 stata rifiutata e Maria Leszczy\u0144ska \u00e8 stata scelta invece come sposa per il re.\nBadessa di Beaumont-l\u00e8s-Tours.\nIl 14 gennaio 1727, Enrichetta Luisa ha preso i voti all'Abbazia di Beaumont-l\u00e8s-Tours. Divenne la badessa del convento nel 1733 all'et\u00e0 di trent'anni.\nEnrichetta Luisa si dedico alle opere caritatevoli fin quando la sua salute da sempre fragile glielo permise. \nEnrichetta Luisa mor\u00ec nell'Abbazia di Beaumont-l\u00e8s-Tours nel 1772, e vi fu sepolta l'8 gennaio. Era sopravvissuta a tutti i suoi fratelli e sorelle tranne la Princesse de Conti."}
{"id": "8617909", "revid": "767487", "url": "https://it.wikipedia.org/wiki?curid=8617909", "title": "Piano chineun daetongnyeong", "text": "Piano chineun daetongnyeong (), noto anche con il titolo internazionale The Romantic President, \u00e8 un film del 2002 diretto da Jeon Man-bae e scritto da quest'ultimo in collaborazione con Kwak Jae-yong.\nTrama.\nChoi Eun-soo \u00e8 un'insegnante nota nel proprio istituto per la stravaganza che utilizza durante le proprie lezioni; Han Min-wook \u00e8 invece il preside della medesima scuola, da tutti apprezzato a causa del suo comportamento onesto e rispettabile. Eun-soo tuttavia \u00e8 l'unica a trattare Min-wook in maniera estremamente diretta, tanto che i due si ritrovano sempre a litigare per i motivi pi\u00f9 disparati.\nDistribuzione.\nIn Corea del Sud la pellicola ha goduto di una distribuzione a livello nazionale a cura della CJ Entertainment, a partire dal 6 dicembre 2002."}
{"id": "8617910", "revid": "1346043", "url": "https://it.wikipedia.org/wiki?curid=8617910", "title": "The Romantic President", "text": ""}
{"id": "8617916", "revid": "1480390", "url": "https://it.wikipedia.org/wiki?curid=8617916", "title": "Villa Devoto (Mar del Plata)", "text": "Villa Devoto \u00e8 una storica residenza della citt\u00e0 di Mar del Plata in Argentina.\nStoria.\nLa villa, commissionata dalla signora Juana Gonz\u00e1lez de Devoto, \u00e8 opera dell'architetti argentini Alejandro Bustillo e Lu\u00eds Dates e risale al 1918. \nNel 2020 voci circolanti circa la demolizione della villa portarono al lancio di una petizione per poter salvare l'edificio; tuttavia, il municipio ha negato l'esistenza di un progetto che avesse il proposito di demolire l'antica residenza.\nDescrizione.\nLa villa presenta uno stile neonormanno che la inserisce nella corrente dell'architettura pittoresca, molto in voga in Argentina nella prima met\u00e0 del XX secolo. La facciata presenta un rivestimento in pietra al piano terreno e un rivestimento a falso graticcio ai piani superiori.\nL'edificio \u00e8 costituito da due corpi di fabbrica principali disposti perpendicolarmente: la casa principale, ridossata sulla parte nord-orientale del lotto, e la dipendenza di servizio, di minori dimensioni, ridossata invece sulla parte nord-occidentale del lotto. Le due parti sono unite nell'angolo settentrionale da un porticato ottagonale posizionato al primo piano al quale si accede tramite una scala esterna semicoperta.\nLa pietra utilizzata nella costruzione dell'edificio \u00e8 stata estratta da cave locali."}
{"id": "8617917", "revid": "767278", "url": "https://it.wikipedia.org/wiki?curid=8617917", "title": "Automobile Club Rumeno", "text": ""}
{"id": "8617919", "revid": "1673774", "url": "https://it.wikipedia.org/wiki?curid=8617919", "title": "So Done (Alicia Keys)", "text": "So Done \u00e8 un singolo della cantautrice statunitense Alicia Keys con la partecipazione del cantautore Khalid, pubblicato il 14 agosto 2020 come terzo estratto dal settimo album in studio \"Alicia\".\nDescrizione.\nIl brano, scritto dalla Keys con Khalid e il produttore Ludwig G\u00f6ransson, racconta di come vivere la propria vita liberamente, contando su se stessi.\nVideo musicale.\nIl video del brano \u00e8 stato pubblicato sul canale Vevo della cantautrice il 14 agosto 2020. \u00c8 stato diretto da Andy Hines e vede la partecipazione dell'attrice Sasha Lane."}
{"id": "8617920", "revid": "466539", "url": "https://it.wikipedia.org/wiki?curid=8617920", "title": "Vazerol", "text": "Vazerol (toponimo tedesco e romancio) \u00e8 una frazione del comune svizzero di Albula, nella regione Albula (Canton Grigioni).\nStoria.\nQui secondo una tradizione \u2013 storicamente infondata \u2013 sarebbe stato siglato l'accordo della Repubblica delle Tre Leghe nel 1471.\nGi\u00e0 frazione del comune di Brinzauls, il 1\u00ba gennaio 2015 \u00e8 stata con questo accorpato agli altri comuni soppressi di Alvaneu, Alvaschein, Mon, Stierva, Surava e Tiefencastel per formare il nuovo comune di Albula."}
{"id": "8617922", "revid": "1543377", "url": "https://it.wikipedia.org/wiki?curid=8617922", "title": "Castello di caccia di Dianaburg", "text": "Il castello di caccia di Dianeburg (o casino da caccia di Dianesburg, Dianasburg o Dianaburg) era un castello di caccia posto nell'antico borgo di Arheilgen, oggi parte della citt\u00e0 di Darmstadt, in Assia, Germania. Il castello venne costruito nel 1765, ma venne gi\u00e0 demolito nel 1808. Al suo posto sorge oggi un piccolo padiglione di caccia costruito nel 1836 che porta il medesimo nome.\nPosizione.\nIl casino di caccia si trovava a circa due chilometri e mezzo a nordest del castello di caccia di Kranichstein, in posizione dominante sui villaggi di Arheilgen e Wixhausen. Ancora oggi il padiglione da caccia che \u00e8 andato a sostituire l'antica struttura, si trova al centro di una fitta rete di sentieri di caccia tracciati nel XVIII secolo e che ancora oggi lo rende facilmente raggiungibile.\nStoria.\nIl casino da caccia del 1765.\nIl langravio Luigi VIII d'Assia-Darmstadt, appassionato di caccia, fece costruire nel 1765 un casino di caccia di stile barocco dedicato a Diana, la dea antica della caccia, come parte del complesso del castello di caccia di Kranichstein, all'interno del cui parco di caccia esso si trovava. Il \"Dianaburg\" era in origine un regalo per suo figlio e futuro successore, Luigi IX, ma alla fine venne eretto pi\u00f9 per la moglie di questi, Carolina, che condivideva col suocero la passione per la caccia.\nIl piccolo castello venne costruito in forma ottagonale e disponeva di una cucina e di locali di servizio al piano terra; da quel punto era possibile, tramite un sistema meccanico, trasportare un'intera tavola imbandita nella sala da pranzo posta al primo piano soprastante, accessibile solo dall'esterno tramite una scala aperta. Al secondo piano si trovavano inoltre diverse camere da letto, come pure una speciale si trovava nel sottotetto che poteva essere raggiunta solo tramite una scala in legno abbassabile interna alla struttura.\nL'edificio venne eretto su una collina artificiale, all'estremit\u00e0 occidentale di una vasta area boschiva posta tra le colline di Messel. La rete di sentieri circostante il piccolo casino di caccia venne progettata nel XVIII secolo a formare una stella, con tratti lunghi e dritti. Il castelletto veniva utilizzato per il pernottamento di un ristretto numero di cortigiani tra cui il langravio durante le battute di caccia e sempre qui si tenevano i pranzi dei cacciatori.\nFederico V d'Assia-Homburg descrisse il castello dopo una visita nel 1768 come segue: \nAppena tre anni dopo il suo completamento, inizi\u00f2 il declino del castello con la morte di Luigi VIII. Suo figlio e successore, Luigi IX, non si dimostr\u00f2 interessato alla caccia, ma piuttosto rivers\u00f2 le sue attenzioni alle questioni militari. Egli si potrebbe dire che, al contrario del padre, odiava la caccia perch\u00e9 riteneva che causasse danni all'agricoltura, oltre a comportare costi considerevoli per la corte e che questo avrebbe portato ad un ulteriore dissesto delle finanze statali. L'edificio, gi\u00e0 in stato di abbandono, sub\u00ec ulteriori danni durante le guerre napoleoniche ed infine fu venduto nel 1808 al comune di Arheilger che in quello stesso anno ne inizi\u00f2 la demolizione.\nL'unica parte strutturale ancora oggi sopravvissuta del progetto originale \u00e8 un dispositivo di protezione per i cacciatori realizzato in pietra che consentiva loro di sparare ai cinghiali stando riparati. Tale muro \u00e8 posto all'estremit\u00e0 orientale dell'attuale struttura di caccia, in una radura chiamata \"Charlottenplatz\".\nAlcuni dipinti del XVIII secolo danno oggi l'idea dell'aspetto del \"Dianaburg\".\nIl padiglione del 1836.\nNel 1830, l'erede al trono Luigi III, appassionato di arte e storia, fece scavare i muri di fondazione del \"Dianaburg\" e sei anni dopo vi avvi\u00f2 la costruzione di un piccolo padiglione di caccia in stile Biedermeier in omaggio alla passione dei suoi antenati. Questo venne arredato con mobili e dipinti del XVIII secolo per richiamare il progetto originario, accogliendovi in particolare dei dipinti del castello realizzati dal principe Federico Giorgio Augusto d'Assia-Darmstadt.\nDal 1953 al 1990 il padiglione venne utilizzato come sede e luogo di ritrovo della locale associazione di caccia col falcone. Abbandonata, la struttura \u00e8 stata recuperata nel 2004 per iniziativa di un gruppo locale che, col finanziamento del proprietario, lo stato tedesco dell'Assia, e restaurata in quattro anni. La riapertura \u00e8 avvenuta nel'ottobre del 2008 con la realizzazione di una piccola esposizione per i turisti e una sala per matrimoni."}
{"id": "8617924", "revid": "228587", "url": "https://it.wikipedia.org/wiki?curid=8617924", "title": "Bus dati", "text": ""}
{"id": "8617940", "revid": "481666", "url": "https://it.wikipedia.org/wiki?curid=8617940", "title": "Sada Cowan", "text": ""}
{"id": "8617942", "revid": "1568601", "url": "https://it.wikipedia.org/wiki?curid=8617942", "title": "Catena di Pietro il Grande", "text": "La catena di Pietro il Grande (in russo \u0445\u0440\u0435\u0431\u0435\u0442 \u041f\u0435\u0442\u0440\u0430 \u041f\u0435\u0440\u0432\u043e\u0433\u043e; trasl. \"chrebet Petra Pervogo\") \u00e8 una catena montuosa del Pamir nord-occidentale, in Tagikistan.\nForma lo spartiacque tra i fiumi Surchob a nord e Obichingou a sud e si estende per una lunghezza di 200\u00a0km in direzione est-ovest. La sua vetta pi\u00f9 alta, il picco Mosca (6785 m), si trova nella parte orientale della catena, non distante dal punto in cui essa si congiunge alla catena dell'Accademia delle Scienze."}
{"id": "8617943", "revid": "155634", "url": "https://it.wikipedia.org/wiki?curid=8617943", "title": "Audrey Peltier", "text": "Biografia.\nGigantista pura originaria di Val-d'Is\u00e8re e attiva in gare FIS dal dicembre del 1996, la Peltier esord\u00ec in Coppa Europa il 6 marzo 1997 a Les Arcs (44\u00aa) e in Coppa del Mondo il 28 dicembre 2001 a Lienz, senza completare la gara. Conquist\u00f2 l'unica vittoria in Coppa Europa, nonch\u00e9 primo podio, il 5 febbraio 2003 a La Molina; nello stesso anno ottenne il suo miglior piazzamento in Coppa del Mondo (15\u00aa), a Park City il 28 novembre.\nAi Mondiali di Bormio/Santa Caterina Valfurva 2005, sua unica presenza iridata, si classific\u00f2 14\u00aa; ottenne l'ultimo podio in Coppa Europa il 24 novembre 2007 a Levi (3\u00aa). Prese per l'ultima volta il via in Coppa del Mondo il 28 dicembre 2007 a Lienz, senza completare la gara, e si ritir\u00f2 all'inizio della stagione 2008-2009; la sua ultima gara fu lo slalom gigante di Coppa Europa disputato il 26 novembre a Trysil, non completato dalla Peltier.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante\nSL = slalom speciale"}
{"id": "8617944", "revid": "1442080", "url": "https://it.wikipedia.org/wiki?curid=8617944", "title": "Pteroniscus turkestanensis", "text": " \nLo pteronisco (Pteroniscus turkestanensis) \u00e8 un pesce osseo estinto, appartenente ai paleonisciformi. Visse all'inizio del Giurassico superiore (circa 160 - 155 milioni di anni fa) e i suoi resti fossili sono stati ritrovati in Asia.\nDescrizione.\nQuesto pesce era di piccole dimensioni e non raggiungeva i 10 centimetri di lunghezza. Il corpo era allungato e snello, mentre la testa era alta, con muso arrotondato e grandi occhi. La pinna dorsale di forma triangolare aveva una base larga, ed era posta appena dietro la met\u00e0 del corpo. Un po' pi\u00f9 arretrata era la pinna anale, anch'essa triangolare. Le pinne pettorali erano ampie e appuntite. Le pinne pelviche erano anch'esse a base larga. Le scaglie erano piccole e disposte in file regolari. \n\"Pteroniscus\" era caratterizzato da un preopercolo di grandi dimensioni, con un ramo orizzontale ampio quanto alto, e dalla presenza di alcuni lepidotrichi delle pinne pettorali con i margini posteriori seghettati. Singoli fulcri erano presenti di fronte alla pinna anale, mentre la pinna dorsale era preceduta da pochi fulcri, cos\u00ec come la parte ventrale della pinna caudale. Le scaglie lungo la linea laterale erano oltre 50.\nClassificazione.\n\"Pteroniscus\" \u00e8 un tardo rappresentante dei paleonisciformi, un gruppo di pesci ossei arcaici tipici del Paleozoico ma sopravvissuti fino al Cretaceo inferiore. Non sono chiare, tuttavia, le parentele di \"Pteroniscus\" all'interno del gruppo, bench\u00e9 in passato sia stato avvicinato alle famiglie Palaeoniscidae, Coccolepididae e Uighuroniscidae. Ricerche pi\u00f9 recenti suggeriscono che \"Pteroniscus\" sia strettamente imparentato con \"Daqingshaniscus\" e gli Uighuroniscidae (Skrzycka, 2014). \nI primi fossili di \"Pteroniscus turkestanensis\" vennero ritrovati nella zona di Karatau in Kazakistan e vennero descritti con il nome di Oxygnathus turkestanensis da Gorizdro-Kulczycka nel 1926. Successivamente, gli stessi fossili vennero ridescritti da Berg nel 1949 con il nome generico di \"Pteroniscus\". Numerosi fossili provenienti dalla zona di Aulie, sempre in Kazakistan, furono poi descritti nel 2014. Resti fossili attribuiti al genere \"Pteroniscus\" sono stati ritrovati nella zona di Osteno in Italia, e risalgono all'inizio del Giurassico; questi resti, tuttavia, potrebbero non appartenere a questo genere. \nPaleoecologia.\n\"Pteroniscus\" doveva essere un piccolo predatore d'acqua dolce. Nelle stesse zone sono stati ritrovati i resti di un altro pesce osseo arcaico, il coccolepide \"Morrolepis\". Sembra che i sistemi d'acqua dolce dell'Asia centrale costituissero una sorta di rifugio per numerosi pesci ossei arcaici (Skrzycka, 2014)."}
{"id": "8617945", "revid": "22356", "url": "https://it.wikipedia.org/wiki?curid=8617945", "title": "Pteroniscus", "text": ""}
{"id": "8617947", "revid": "104458", "url": "https://it.wikipedia.org/wiki?curid=8617947", "title": "Lisa Marie Walz", "text": ""}
{"id": "8617951", "revid": "155634", "url": "https://it.wikipedia.org/wiki?curid=8617951", "title": "Lisa-Marie Walz", "text": "Biografia.\nAttiva in gare FIS dal novembre del 2003, in Coppa Europa la Walz esord\u00ec il 28 febbraio 2005 al Passo del Tonale in slalom gigante, senza completare la prova, e conquist\u00f2 l'unico podio il 14 dicembre 2007 a Davos in supercombinata (2\u00aa). In Coppa del Mondo disput\u00f2 due gare, entrambi supergiganti: il 16 dicembre 2007 a Sankt Moritz e il 3 febbraio 2008 nella medesima localit\u00e0, piazzandosi in entrambi i casi al 39\u00ba posto. Si ritir\u00f2 al termine della stagione 2007-2008 e la sua ultima gara fu il supergigante di Coppa Europa disputato il 10 marzo a Les Orres, non completato dalla Walz; in carriera non prese parte a rassegne olimpiche o iridate."}
{"id": "8617952", "revid": "599013", "url": "https://it.wikipedia.org/wiki?curid=8617952", "title": "Veljko Trifunovi\u0107", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile del , ha esordito in prima squadra il 21 luglio 2018 disputando l'incontro di Superliga serba perso 1-0 contro il ."}
{"id": "8617953", "revid": "767487", "url": "https://it.wikipedia.org/wiki?curid=8617953", "title": "Aeroclubul Rom\u00e2niei", "text": "L'Aeroclubul Rom\u00e2niei \u00e8 la pi\u00f9 antica istituzione rumena finalizzata a coordinare e incentivare i progressi dell'aviazione e della ricerca aeronautica. Nacque nel 1920 per iniziativa del principe George Valentin Bibescu con il nome di \"Aeroclubul Regal al Rom\u00e2niei (ARR)\"."}
{"id": "8617956", "revid": "960795", "url": "https://it.wikipedia.org/wiki?curid=8617956", "title": "Il demone (poema)", "text": ""}
{"id": "8617966", "revid": "2039709", "url": "https://it.wikipedia.org/wiki?curid=8617966", "title": "Yoram Fridman", "text": "Fuggito a 8 anni nel 1942 dal ghetto di Varsavia, dove era rinchiuso come ebreo con la sua famiglia, sopravvive all'Olocausto nelle campagne della Polonia, passando per non-ebreo e vivendo di espedienti. La sua esperienza di bambino dell'Olocausto ha ispirato il romanzo di Uri Orlev \"Corri ragazzo, corri\" (2001) e quindi il film dallo stesso titolo diretto da Pepe Danquart nel 2013. Dopo la guerra, \u00e8 vissuto in Israele.\nBiografia.\nYoram Israel Fridman, detto \"Srulik\", nasce in Polonia nel 1934. Di famiglia ebraica, \u00e8 figlio di un fornaio del villaggio di B\u0142onie vicino a Varsavia.\nCon l'occupazione tedesca della Polonia, Srulik \u00e8 imprigionato con la sua famiglia nel ghetto di Varsavia, dove sopravvive per due anni alle terribili condizioni di vita, alla fame e alle malattie. Nel 1942, di fronte alle imminenti deportazioni verso i campi di sterminio, viene fatto uscire di nascosto dal ghetto dal padre che muore sotto i colpi delle pattuglie tedesche. Rimasto solo, Srulik (che ora si fa chiamare Jurek Staniak) si unisce dapprima ad una banda di orfani che vivono nascosti nella foresta. Nel costante terrore delle pattuglie tedesche, deve adattarsi in fretta alla ferocia del nuovo ambiente. Diventa abile nel pescare i pesci a mani nude, cacciare anatre e rubare cibo e legna dalle varie fattorie che incontra. Quando il gruppo si disperde con il sopraggiungere dell'inverno, Srulik si trova solo a bussare alle porte di contadini polacchi per chiedere rifugio in cambio di lavoro, incontrando spesso rifiuti e percosse. Alla fine viene accolto in una fattoria da una contadina polacca, moglie e madre di partigiani. La donna lo istruisce a comportarsi da non-ebreo, insegnandogli le preghiere cattoliche, dandogli un crocifisso e un rosario e, soprattutto, avvertendolo di non togliersi mai i pantaloni o farsi vedere da alcuno in modo da nascondere la propria circoncisione.\nNonostante tutte le precauzioni, \u00e8 troppo pericoloso rimanere a lungo nello stesso luogo e Srulik deve nuovamente riprendere la sua vita di vagabondo, da un villaggio all'altro, lavorando come bracciante agricolo sotto la minaccia sempre presente di essere scoperto. Alcuni contadini lo aiutano a sopravvivere, altri sono pronti a tradirlo ai nazisti per una ricompensa. Un giorno, avendo trovato lavoro in una fattoria, il suo braccio rimane intrappolato in una macchina per la macinazione del grano. All'ospedale i dottori si rifiutano all'inizio di curarlo perch\u00e9 ebreo. Il braccio alla fine deve essergli amputato. Nonostante questo incidente, Jurek riprende la sua vita girovaga, riuscendo sempre a sfuggire alla cattura e a sopravvivere fino alla liberazione. Passando ancora per cattolico, trascorre i tre anni successivi in un orfanotrofio a \u0141\u00f3d\u017a. Per ingraziarsi le simpatie degli adulti e guadagnarsi del cibo, Jurek racconta storie fantasiose su come ha perso il braccio, prima incolpando un carro armato tedesco e infine assicurando ai suoi ascoltatori che Hitler gli ha tagliato personalmente il braccio.\nNel 1948, viene rintracciato da un'agenzia di ricerca ebraica e, nonostante le sue iniziali reticenze, alla fine decide di tornare alle sue radici e di riappropriarsi della propria identit\u00e0. Emigrato in Israele, Surek impara la lingua e completa gli studi. Lavora come insegnante di matematica e nel 1963 si sposa con una giovane di origine russa.\nFridman \u00e8 sin dagli anni novanta un attivo testimone dell'Olocausto. Come Jack Kuper o Meir Brand, fa parte di quel particolare gruppo di bambini dell'Olocausto che sono sopravvissuti in totale abbandono come ragazzi di strada. La sua esperienza attrae l'attenzione della scrittore Uri Orlev, anch'egli un sopravvissuto dal ghetto di Varsavia, che nel 2001 fa di Surek il protagonista del romanzo \"Corri ragazzo, corri\". Nel 2013 il romanzo diventa un film diretto dal regista tedesco Pepe Danquart. Friedman \u00e8 presente in Polonia alla presentazione del film il 10 gennaio 2014, tre anni prima della sua morte in Israele nel 2017."}
{"id": "8617988", "revid": "1375408", "url": "https://it.wikipedia.org/wiki?curid=8617988", "title": "Filip Kr\u0103stev", "text": "Caratteristiche tecniche.\n\u00c8 un centrocampista centrale che pu\u00f2 ricoprire il ruolo di trequartista. \u00c8 dotato di una buona tecnica, inoltre possiede una buona agilit\u00e0 e visione di gioco.\nCarriera.\nClub.\nSlavia Sofia.\nCresce nel settore giovanile dello Slavia Sofia, club dove fin da quando era bambino ha militato. Il 29 luglio 2018 fa il suo esordio in prima squadra e di conseguenza nella massima divisione bulgara, contro il Lokomotiv Plovdiv. Dalla stagione successiva ottiene sempre pi\u00f9 spazio, in questo periodo incomincia ha dimostrare le sue qualit\u00e0. Segna la sua prima rete con la maglia dello Slavia Sofia il 24 aprile del 2020. Conclude la sua esperienza nel club dove \u00e8 cresciuto con ben 49 presenze e 4 goal realizzati. \nLommel SK.\nIl 1\u00ba luglio 2020 viene acquistato dal Lommel SK, club belga \"satellite\" del Manchester City. Qui Filip non riesce a trovare spazio.\nTroyes.\nIl 28 gennaio 2021 passa in prestito biennale al Troyes, club francese militante nella Ligue 2. Fa il suo esordio con il suo nuovo club il 13 marzo 2021. A fine stagione ottiene con il Troyes la promozione in Ligue 1.\nNazionale.\nIl 6 settembre 2020 ha esordito con la nazionale bulgara giocando l'incontro perso 1-0 contro il , valido per la UEFA Nations League 2020-2021.\nStatistiche.\nPresenze e reti nei club.\n\"Statistiche aggiornate al 24 gennaio 2022.\""}
{"id": "8617989", "revid": "436907", "url": "https://it.wikipedia.org/wiki?curid=8617989", "title": "Radio (Naked City)", "text": "Radio \u00e8 il sesto album in studio del gruppo Naked City e il loro primo ad essere composto interamente dal fondatore John Zorn. L'album \u00e8 stato pubblicato anche come parte di \"\" su Tzadik Records nel 2005.\nDescrizione.\n\"Radio\" ha segnato un ritorno allo stile \"jump cut\" dell'album di debutto del 1989 della band. Le note di copertina citano un'ampia gamma di influenze musicali tra cui Charles Mingus, Little Feat, Ruins, Booker T. &amp; the MG's, Colin Wilson, Albert King, Chuck Brown, Orchestra Baobab, the Acc\u00fcsed, The Meters, Tony Williams Lifetime , Anton Webern, Sammy Cahn, Frank Sinatra, Morton Feldman, Igor Stravinsky, the Melvins, Beatmasters, Septic Death, Abe Schwartz, Ivo Papasov, Naftule Brandwein, Repulsion, Led Zeppelin, Bernard Herrmann, Santana, Extreme Noise Terror, Conway Twitty, Siege, Ornette Coleman, Corrosion of Conformity, Massacre, Quincy Jones, Sam Fuller, Funkadelic, Carcass, Liberace, Jan Hammer, Eddie Blackwell, Charlie Haden, Mick Harris, Carole King, Red Garland, Boredoms, Jerry Reed, SPK e Roger Williams oltre alle altre pietre di paragone precedentemente identificate di Zorn."}
{"id": "8617993", "revid": "599013", "url": "https://it.wikipedia.org/wiki?curid=8617993", "title": "Aleksandar Busni\u0107", "text": "Caratteristiche tecniche.\n\u00c8 un Centrocampista.\nCarriera.\nCresciuto nel settore giovanile del , nel 2017 \u00e8 stato ceduto in prestito allo con cui ha debuttato fra i professionisti giocando l'incontro di Kup Srbije vinto ai rigori contro il ."}
{"id": "8617995", "revid": "115989644", "url": "https://it.wikipedia.org/wiki?curid=8617995", "title": "Zenaida di Tarso", "text": "\u00c8 venerata come santa dalla Chiesa cattolica e dalla Chiesa ortodossa che ne onorano la memoria l'11 ottobre. \nBiografia.\nZenaida nacque a Tarso, durante il I secolo, in una colta famiglia ebraica. Era parente di san Paolo . \nEsercizio dell'arte medica.\nEntrambe le sorelle condussero una vita fatta di preghiera e di sperimentazione medica, e lavorarono insieme in un laboratorio/clinica creato in una grotta presso Demetriade, dividendosi tra la cura gratuita dei malati e la documentazione scientifica. Si interessarono anche alla pediatria e ai disturbi mentali. Secondo alcune agiografie, le due sorelle vennero martirizzate tramite lapidazione da alcuni pagani."}
{"id": "8618002", "revid": "767487", "url": "https://it.wikipedia.org/wiki?curid=8618002", "title": "The Woman Under Cover", "text": "The Woman Under Cover \u00e8 un film muto del 1919 diretto da George Siegmann. Prodotto e distribuito dalla Universal Film Manufacturing Company, aveva come interpreti Fritzi Brunette, George A. McDaniel, Harry Spingler, Fontaine La Rue.&lt;br&gt; \nLa sceneggiatura di Harvey F. Thew si basa su \"Playing the Game\", lavoro teatrale di Sada Cowan.\nTrama.\nQuando il marito, famosa star di Broadway, annuncia alla ballerina Yvonne Leclaire di volerla lasciare perch\u00e9 stanco di lei, la donna gli spara. Poi Yvonne nasconde la pistola, ma, essendo stata vista da Billy Jordan, per tenerselo buono, promette di sposarlo se lui non la denuncer\u00e0. Quando per\u00f2 lui vede che la donna incoraggia invece un ricco corteggiatore, il giovane spiffera la sua storia a un giornalista. Il proprietario del giornale minaccia di licenziare tutti se non ne verr\u00e0 ricavato uno scoop e Mac, il direttore, manda Alma Jordan ad indagare sulla vicenda. Mac e Alma sono innamorati, ma lei lo tiene a distanza a causa della promessa che ha fatto alla madre, sul suo letto di morte, di prendersi cura del fratello minore che altri non \u00e8 che Billy, un ragazzo sregolato e pieno di problemi. Alma riesce a far parlare Yvonne, che ormai ha perso completamente la testa, ma resta interdetta venendo a sapere del coinvolgimento del fratello nella vicenda. Risolve la situazione passando la storia a Mac e licenziandosi. Dopo avere accettato finalmente la sua proposta di matrimonio, Alma si impegna, insieme a Mac, di aiutare Billy a venire fuori dai guai.\nProduzione.\nIl film, prodotto dalla Universal Film Manufacturing Company, venne girato in California, negli Universal Studios, al 100 di Universal City Plaza, Universal City.\nDistribuzione.\nIl copyright del film, richiesto dalla Universal, fu registrato il 23 agosto 1919 con il numero LP14138.&lt;br&gt;\nDistribuito dalla Universal Film Manufacturing Company, il film usc\u00ec nelle sale statunitensi il 15 settembre 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8618003", "revid": "599013", "url": "https://it.wikipedia.org/wiki?curid=8618003", "title": "Isaque Elias Brito", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 18 gennaio 2018 disputando l'incontro del Campionato Ga\u00facho pareggiato 1-1 contro il ."}
{"id": "8618020", "revid": "1100311", "url": "https://it.wikipedia.org/wiki?curid=8618020", "title": "Weverson", "text": "Caratteristiche tecniche.\n\u00c8 un terzino sinistro.\nCarriera.\nClub.\nCresciuto nel settore giovanile del , nel 2020 \u00e8 stato ceduto in prestito al neopromosso con cui ha debuttato fra i professionisti disputando l'incontro del Campionato Paulista vinto 3-2 proprio contro il \"Tricolor\".\nNazionale.\nNel 2017 con la Nazionale Under-17 brasiliana ha vinto il Campionato sudamericano di categoria ed ha disputato il Campionato mondiale Under-17, concluso al terzo posto."}
{"id": "8618028", "revid": "767487", "url": "https://it.wikipedia.org/wiki?curid=8618028", "title": "Vinicius Mingotti", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , nel 2018 \u00e8 stato acquistato dall' con cui ha disputato due annate nel settore giovanile guadagnandosi la promozione in prima squadra nel 2020. Ha esordito fra i professionisti il 15 febbraio giocando l'incontro del Campionato Paranaense vinto 3-0 contro l', mentre la prima rete \u00e8 arrivata alla seconda presenza, nel match contro l'."}
{"id": "8618039", "revid": "599013", "url": "https://it.wikipedia.org/wiki?curid=8618039", "title": "Jos\u00e9 Sabino Chagas Monteiro", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , nel 2019 \u00e8 stato ceduto in prestito al con cui ha esordito fra i professionisti disputando l'incontro del Campionato Paranaense vinto 4-0 contro il . Il 9 agosto 2020 ha debuttato in S\u00e9rie A\u00a0giocando da titolare il match perso 1-0 contro l'."}
{"id": "8618040", "revid": "89688", "url": "https://it.wikipedia.org/wiki?curid=8618040", "title": "Castelli giapponesi", "text": ""}
{"id": "8618052", "revid": "599013", "url": "https://it.wikipedia.org/wiki?curid=8618052", "title": "Patrick de Paula", "text": "Caratteristiche tecniche.\n\u00c8 un centrocampista centrale che agisce principalmente davanti alla difesa.\nCarriera.\nNato a Rio de Janeiro, nel 2017 \u00e8 entrato a far parte del settore giovanile del dove \u00e8 rimasto per due stagioni fino alla promozione in prima squadra nel novembre del 2019. Ha esordito fra i professionisti il 26 gennaio 2020 disputando l'incontro del Campionato Paulista\u00a0pareggiato 0-0 contro il mentre l'11 marzo seguente ha giocato l'incontro di Coppa Libertadores\u00a0vinto 3-1 contro il .\nL'8 agosto 2020 ha conquistato il Campionato Paulista vincendo ai calci di rigore la finale contro il dopo l'1-1 dei tempi regolamentari, segnando la rete decisiva dal dischetto.\nIl 13 agosto 2020 ha disputato il suo primo incontro in S\u00e9rie A impattando 1-1 in casa della .\nStatistiche.\n\"Statistiche aggiornate al 1\u00ba dicembre 2020\"."}
{"id": "8618053", "revid": "298229", "url": "https://it.wikipedia.org/wiki?curid=8618053", "title": "Ana Jimenez Perez", "text": ""}
{"id": "8618063", "revid": "1400228", "url": "https://it.wikipedia.org/wiki?curid=8618063", "title": "Minami Takahashi (doppiatrice)", "text": ""}
{"id": "8618065", "revid": "684767", "url": "https://it.wikipedia.org/wiki?curid=8618065", "title": "Episodi di Roswell, New Mexico", "text": ""}
{"id": "8618067", "revid": "1442080", "url": "https://it.wikipedia.org/wiki?curid=8618067", "title": "Yuri C\u00e9sar", "text": "Caratteristiche tecniche.\nAttaccante dotato di struttura brevilinea, pu\u00f2 ricoprire tutti i ruoli dietro la punta anche se d\u00e0 il meglio di s\u00e9 da esterno a piede invertito.\nCarriera.\nCresciuto nel settore giovanile del , nel 2020 \u00e8 stato promosso in prima squadra ed ha debuttato fra i professionisti giocando l'incontro del Campionato Carioca vinto 1-0 contro il . Il 10 marzo \u00e8 stato ceduto in prestito al fino al termine dell'anno, mettendosi subito in mostra grazie alle 3 reti segnate in altrettante partite del Campionato Cearense. Il 9 agosto ha esordito in S\u00e9rie A contro l' ed 11 giorni pi\u00f9 tardi ha siglato il primo gol nella massima serie brasiliana nel corso del match vinto 3-1 contro il .\nStatistiche.\n\"Statistiche aggiornate al 20 agosto 2020\"."}
{"id": "8618068", "revid": "767487", "url": "https://it.wikipedia.org/wiki?curid=8618068", "title": "Igor Jesus", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile del , ha esordito in prima squadra il 17 marzo 2019 disputando l'incontro del Campionato Paranaense vinto 2-0 contro il , match in cui ha segnato il primo gol dell'incontro dopo soli 25 minuti di gioco. Promosso in S\u00e9rie A al termine della stagione, ha debuttato nella massima divisione brasiliana il 9 agosto 2020 giocando l'incontro perso 1-0 contro l'."}
{"id": "8618069", "revid": "599013", "url": "https://it.wikipedia.org/wiki?curid=8618069", "title": "Du\u0161an Markovi\u0107 (calciatore 1998)", "text": "Carriera.\nCresciuto nel settore giovanile del , nel 2017 \u00e8 stato ceduto in prestito allo con cui ha debuttato fra i professionisti giocando l'incontro di Kup Srbije vinto ai rigori contro il . Nella stagione 2018-2019 \u00e8 diventato portiere titolare del Rad. In seguito si trasferisce allo , club della prima divisione moldava."}
{"id": "8618075", "revid": "767487", "url": "https://it.wikipedia.org/wiki?curid=8618075", "title": "Devu\u0161ka s gitaroj", "text": "Devu\u0161ka s gitaroj (\"\u0414\u0435\u0432\u0443\u0448\u043a\u0430 \u0441 \u0433\u0438\u0442\u0430\u0440\u043e\u0439\") \u00e8 un film del 1958 diretto da Aleksandr Michajlovi\u010d Fajncimmer."}
{"id": "8618077", "revid": "767487", "url": "https://it.wikipedia.org/wiki?curid=8618077", "title": "Delo p\u0451strych", "text": "Delo p\u0451strych (\"\u0414\u0435\u043b\u043e \u00ab\u043f\u0451\u0441\u0442\u0440\u044b\u0445\u00bb\") \u00e8 un film del 1958 diretto da Nikolaj Vladimirovi\u010d Dostal'."}
{"id": "8618079", "revid": "767487", "url": "https://it.wikipedia.org/wiki?curid=8618079", "title": "Dobrovol'cy", "text": "Dobrovol'cy (\"\u0414\u043e\u0431\u0440\u043e\u0432\u043e\u043b\u044c\u0446\u044b\") \u00e8 un film del 1958 diretto da Jurij Pavlovi\u010d Egorov."}
{"id": "8618086", "revid": "1605525", "url": "https://it.wikipedia.org/wiki?curid=8618086", "title": "Felipe da Sousa Gomes", "text": "Biografia.\nDivenuto cieco nel corso dell'infanzia, a causa di alcune malattie congenite e del distacco della retina, fino al 2005 ha praticato vari sport: il goalball, il judo e il futsal a 5 per ciechi. Nel 2005 ha intrapreso la sua carriera di velocista, ma per alcuni anni ha avuto molti infortuni che hanno pregiudicato spesso la sua partecipazione ai principali eventi sportivi.\nDopo una partecipazione deludente alle Paralimpiadi di Pechino e un ulteriore infortunio nel 2011, ha finalmente trovato un massaggiatore in grado di intervenire in modo radicale e i risultati hanno premiato entrambi: due medaglie ai Giochi di Londra, numerose vittorie ai mondiali a Lione nel 2013 e a Doha nel 2015 e quattro medaglie alle Paralimpiadi di Rio de Janeiro, una per ogni gara disputata, impresa mai raggiunta da un atleta brasiliano in precedenza.\nIn segno di gratitudine, gli sono state intitolate due scuole, la seconda proprio nella sua citt\u00e0, a Rio de Janeiro. La sua determinazione a partecipare a un'altra edizione delle Paralimpiadi (dopo altre lusinghiere prove ai Mondiali 2019 a Dubai e ai Parapanamericani di Lima in Per\u00f9), lo ha portato ad installare sul tetto della casa della suocera un tapis roulant per potersi allenare durante la pandemia da Covid-19. \u00c8 sposato con l'atleta ipovedente Viviane Ferreira Soares."}
{"id": "8618087", "revid": "767487", "url": "https://it.wikipedia.org/wiki?curid=8618087", "title": "Felipe Gomes", "text": "Filipe Gomes pu\u00f2 riferirsi a:"}
{"id": "8618096", "revid": "767487", "url": "https://it.wikipedia.org/wiki?curid=8618096", "title": "Dorogoj moj \u010delovek", "text": "Dorogoj moj \u010delovek (\"\u0414\u043e\u0440\u043e\u0433\u043e\u0439 \u043c\u043e\u0439 \u0447\u0435\u043b\u043e\u0432\u0435\u043a\") \u00e8 un film del 1958 diretto da Iosif Efimovi\u010d Chejfic."}
{"id": "8618097", "revid": "767487", "url": "https://it.wikipedia.org/wiki?curid=8618097", "title": "Dru\u017eok", "text": "Dru\u017eok (\"\u0414\u0440\u0443\u0436\u043e\u043a\") \u00e8 un film del 1958 diretto da Viktor Vladislavovi\u010d \u0116jsymont."}
{"id": "8618098", "revid": "322321", "url": "https://it.wikipedia.org/wiki?curid=8618098", "title": "Chiesa di Santa Maria della Neve (Torre d'Isola)", "text": "La chiesa di Santa Maria della Neve \u00e8 la parrocchiale di Torre d'Isola, in provincia e diocesi di Pavia; fa parte del vicariato I della Citt\u00e0.\nStoria.\nSi ignora in che anno sorse la primitiva chiesa di Torre d'Isola; la prima citazione che ne attesta la presenza risale al 1558, anno in cui la chiesa parrocchiale di Trivolzio, della quale era filiale, venne affidata ai Frati Francescani.\nNel 1703 iniziarono per volere del marchese Giacomo Botta Adorno i lavori di costruzione della nuova chiesa, la quale, progettata da Girolamo Bossi, fu inaugurata ed aperta al culto il 31 ottobre 1706.\nNel 1735 la chiesa ottenne il privilegio di poter essere dotata del Santissimo Sacramento; nel 1783 il convento di Trivolzio venne soppresso e il 27 agosto di quello stesso anno Torre d'Isola divenne parrocchia autonoma.\nNell'\"Almanacco pavese\" del 1807 si legge che a servizio della cura d'anime era preposto il solo parroco, che la chiesa aveva come filiali gli oratori di Santa Maria del Presepe e di Santa Sofia e che i fedeli erano 600, saliti a 669 nel 1877.\nDalla relazione della visita pastorale del 1898 del vescovo di Pavia Agostino Gaetano Riboldi s'apprende che nella chiesa avevano sede le confraternite del Santo Rosario e del Santissimo Sacramento, le Pie Unioni della Sacra Famiglia e delle Figlie di Maria, la compagnia di San Luigi Gonzaga e la congregazione del Terz'Ordine di San Francesco d'Assisi.\nNel 1938 l'interno dell'edificio fu ristrutturato e venne realizzato un pronao in legno; nel 1954 fu eretto il nuovo campanile e tra il 1958 e il 1960 la chiesa dovette essere adeguata ai dettami del Concilio Vaticano II.\nIl 25 ottobre 1989, in base a quanto stabilito dal decreto del vescovo Giovanni Volta, la chiesa pass\u00f2 dal soppresso vicariato di Trivolzio al vicariato I.\nTra il 2000 e il 2006 le decorazioni dell'interno della chiesa subirono un restauro e nel 2004 pure la facciata venne ristrutturata.\nDescrizione.\nEsterno.\nLa facciata della chiesa \u00e8 tripartita da quattro lesene d'ordine dorico e presenta il portale, sormontato da un piccolo timpano ingentilito da motivi vegetali e lo stemma dei signorotti Botta Adorno; a coronare il tutto \u00e8 il timpano triangolare all'interno del quale s'apre un piccolo oculo.\nInterno.\nL'interno si compone di un'unica navata con volta a botte sulla quale s'affacciano le due cappelle laterali ospitanti gli altari di San Clemente e della Beata Vergine del Rosario; al termine dell'aula si sviluppa il presbitero, chiuso dall'abside, caratterizzata dalla volta a catino."}
{"id": "8618102", "revid": "767487", "url": "https://it.wikipedia.org/wiki?curid=8618102", "title": "Evgenij Onegin (film 1958)", "text": "Evgenij Onegin (\"\u0415\u0432\u0433\u0435\u043d\u0438\u0439 \u041e\u043d\u0435\u0433\u0438\u043d\") \u00e8 un film del 1958 diretto da Roman Irinarchovi\u010d Tichomirov."}
{"id": "8618103", "revid": "1511973", "url": "https://it.wikipedia.org/wiki?curid=8618103", "title": "Roman Irinarchovi\u010d Tichomirov", "text": ""}
{"id": "8618107", "revid": "767487", "url": "https://it.wikipedia.org/wiki?curid=8618107", "title": "\u017denich s togo sveta", "text": "\u017denich s togo sveta (\"\u0416\u0435\u043d\u0438\u0445 \u0441 \u0442\u043e\u0433\u043e \u0441\u0432\u0435\u0442\u0430\") \u00e8 un film del 1958 diretto da Leonid Iovi\u010d Gajdaj."}
{"id": "8618110", "revid": "119861064", "url": "https://it.wikipedia.org/wiki?curid=8618110", "title": "Carmine Longo", "text": "Biografia.\nLaureatosi alla Bocconi di Milano, inizi\u00f2 la carriera di direttore sportivo prima al Perugia e poi alla Ternana.\nGiunse al Cagliari Calcio, nel 1987, fortemente voluto dai fratelli Orr\u00f9, nuovi proprietari della squadra sarda che, compromessa economicamente e sportivamente, rischiava il fallimento.\nA Longo fu affidato il compito di gestire il limitatissimo budget della societ\u00e0 e di cercare quanto pi\u00f9 possibile di allestire una squadra per il campionato di serie C1 1987-1988. Da quel momento inizi\u00f2 un immediato rilancio della societ\u00e0 sarda che con l'arrivo di Claudio Ranieri e un gruppo di ottimi giocatori culmin\u00f2 nel ritorno in serie A e nell'abbattimento di tutti i debiti.\nA seguito dell'acquisizione della societ\u00e0 da parte di Massimo Cellino il suo ruolo fu compromesso e, a termine della stagione del 1992-1993, nella quale il Cagliari si piazz\u00f2 sesto e ottenne il diritto a partecipare alla coppa Uefa, Carmine Longo dopo sei anni lasci\u00f2 la Sardegna.\nNegli anni trascorsi a Cagliari scopr\u00ec e port\u00f2 in squadra giocatori importanti come tra gli altri Mario Ielpo, Massimiliano Cappioli, Luciano De Paola, Pierpaolo Bisoli, Giuseppe Pancaro e, attraverso il suo legame con il procuratore uruguaiano Paco Casal, Enzo Francescoli, Daniel Fonseca e Jos\u00e9 Oscar Herrera.\nNella stagione 2003-2004 , divenuto direttore sportivo della Salernitana, Carmine Longo avvi\u00f2 la carriera da allenatore di Stefano Pioli.\nFu poi responsabile dell'area tecnica del Bologna, nella stagione 2010-2011, in cui la squadra emiliana, che viveva la travagliata esperienza della presidenza di Sergio Porcedda, partiva con tre punti di penalizzazione per inadempienze finanziarie. La stagione si concluse con la salvezza e una transizione della propriet\u00e0. A Bologna Carmine Longo port\u00f2 in squadra Gast\u00f3n Ram\u00edrez e Diego Fernando P\u00e9rez."}
{"id": "8618159", "revid": "1305772", "url": "https://it.wikipedia.org/wiki?curid=8618159", "title": "Villa Devoto", "text": ""}
{"id": "8618161", "revid": "61051", "url": "https://it.wikipedia.org/wiki?curid=8618161", "title": "DFB-Pokal der Frauen 2007-2008", "text": "La DFB-Pokal der Frauen 2007-2008 \u00e8 stata la 28\u00aa edizione della Coppa di Germania, organizzata dalla federazione calcistica della Germania (\"Deutscher Fu\u00dfball-Bund\" - DFB) e riservata alle squadre femminili che partecipano ai campionati di primo e secondo livello, oltre a una selezione di squadre provenienti dalla Regionalliga a completamento organico, per un totale di 53 societ\u00e0.\nLa finale si \u00e8 svolta all'Olympiastadion di Berlino il 19 aprile 2008, ed \u00e8 stata vinta dal per la settima volta nella sua storia sportiva, la seconda consecutiva, superando le avversarie del , alla loro prima finale di Coppa, con il risultato di 5-1.\nPrimo turno.\nIl sorteggio per il primo turno \u00e8 stato effettuato il 7 luglio 2007. I biglietti sono stati estratti dall'ex commissario tecnico della nazionale tedesca femminile Tina Theune-Meyer. Gli incontri vennero disputati il 1\u00ba e il 2 settembre 2007. Il primo turno ha visto due squadre della serie inferiore prevalere aggiudicandosi il passaggio al turno successivo; il (Frauen-Bundesliga), che ha perso 0-1 in casa del VfR 07 Limburg (Oberliga Hessen), e la neopromossa in 2. Frauen-Bundesliga Oldesloe 2000 che ha perso per 3-2 in casa del Mellendorfer (Oberliga Niedersachsen). Le restanti squadre di classe superiore hanno tutte vinto i loro scontri diretti.\nSecondo turno.\nDopo il sorteggio per gli abbinamenti effettuato il 7 settembre 2007, gli incontri del secondo turno si sono svolti il 20 e 21 ottobre 2007. Nella partita di punta di Essen c'era una nuova edizione delle semifinali dell'anno precedente. Di fronte a spettatori, l' ha nuovamente avuto il sopravvento con il risultato di 5-1 sull', ma questa volta sono bastati solo 90 minuti. Il VfR 07 Limburg ha creato la seconda sorpresa della competizione in corso con una vittoria per 1-0 sull'Hagsfeld di seconda divisione. La vittoria con maggior scarto \u00e8 stata ottenuta dal , seconda divisione, che ha vinto 12-1 sul front runner della Regionalliga Nord, Mellendorfer, andando a segno per sei volte con Fiona Rolfs e cinque con Marie Pollmann.\nOttavi di finale.\nGli ottavi di finale sono stati sorteggiati il 29 ottobre 2007 e si sono giocati il 24 e il 25 novembre 2007. Per la squadra sorpresa del torneo, il VfR 07 Limburg, arriva la sconfitta casalinga per 2-0 contro il TuS K\u00f6ln rrh. e la sua eliminazione. Il e il hanno disputato la partita pi\u00f9 intensa del turno, con le prime che hanno preso il comando tre volte ma con la squadra di Potsdam capace di pareggiare ogni volta. Nei tempi supplementari Jessica Wich ed Essi Sainio hanno portato il Turbine Potsdam in vantaggio per 5-3, con il Bad Neuenahr che riduce le distanze con Sarah Schmitz prima che Anja Mittag, con la sua rete al 106', fissasse definitivamente il risultato sul 6-4 per la squadra ospite.\nQuarti di finale.\nI quarti di finale sono stati sorteggiati il 29 novembre 2007 da Matthias Sammer e Reinhard Rauball, con gli incontri che vennero disputati il 16 dicembre 2007. Le detentrici della coppa del hanno prevalso nella partita di vertice contro le sue eterni rivali del Turbine Potsdam. In questo turno spiccano i gesti tecnici dei due portieri Ulrike Schmetz, del , e Corinna Ernst, del TuS K\u00f6ln rrh, capaci nei loro incontri di parare tre rigori ciascuna.\nSemifinali.\nIl sorteggio si \u00e8 tenuto il 24 gennaio 2009 mentre gli incontri vennero disputati il successivo 23 e 24 marzo."}
{"id": "8618162", "revid": "122246", "url": "https://it.wikipedia.org/wiki?curid=8618162", "title": "Top Team Volley Mantova", "text": ""}
{"id": "8618167", "revid": "767487", "url": "https://it.wikipedia.org/wiki?curid=8618167", "title": "Ivan Brovkin na celine", "text": "Ivan Brovkin na celine (\"\u0418\u0432\u0430\u043d \u0411\u0440\u043e\u0432\u043a\u0438\u043d \u043d\u0430 \u0446\u0435\u043b\u0438\u043d\u0435\") \u00e8 un film del 1958 diretto da Ivan Vladimirovi\u010d Lukinskij."}
{"id": "8618169", "revid": "767487", "url": "https://it.wikipedia.org/wiki?curid=8618169", "title": "Seeds of Vengeance", "text": "Seeds of Vengeance \u00e8 un film muto del 1920 diretto da Oliver L. Sellers. La sceneggiatura di Sada Cowan si basa su \"The Sowing of Alderson Cree\", romanzo di Margaret Prescott Montague pubblicato a New York nel 1907.\nTrama.\nDopo che Martha Ryerson, fuggita da casa con la figliastra Eileen per sottrarsi alle violenze di suo marito Kip, viene accolta in casa dei Cree, Kip attira in un'imboscata Alderson Cree, ferendolo gravemente. Prima di morire, Alderson si fa promettere dal figlio David di vendicarlo quando sar\u00e0 grande ma poi, quando il ragazzino corre a cercare aiuto, chiede a Martha, rimasta ad assisterlo, di liberare David da quella terribile promessa. Lei, volendo per\u00f2 liberarsi del marito brutale, non dice niente a David e Kip viene scacciato dal paese dagli abitanti capitanati da Hedrick, il gestore del locale drugstore. Quando Hedrick annuncia la morte di Kip, David \u00e8 liberato dal giuramento. Passano gli anni. David, ormai adulto, \u00e8 fidanzato con Mary Reddin. Un giorno, in citt\u00e0, ritorna Kip e la madre di David ricorda al figlio la promessa fatta al padre morente. Mentre David si mette in caccia, Mary, la fidanzata, incontra Martha che le confessa l'ultimo desiderio espresso da Alderson, quello di liberare il figlio dalla promessa di una vendetta. La ragazza, allora, corre ad avvisare David ma arriva tardi. Durante la lotta tra i due uomini, Kip cade gi\u00f9 da una scarpata, sfracellandosi e portando, con la sua morte, a compimento i \"semi della vendetta\".\nProduzione.\nIl film fu prodotto dalla Charles R. McCauley Photoplays con il titolo di lavorazione \"The Sowing of Alderson Cree\". Venne girato nell'aprile 1920.\nDistribuzione.\nIl copyright del film, richiesto dalla C. R. Macauley Photoplays, Inc., fu registrato il 4 ottobre 1920 con il numero LP15608.&lt;br&gt;\nDistribuito dalla Select Pictures Corporation, il film usc\u00ec nelle sale statunitensi il 19 agosto 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8618173", "revid": "773636", "url": "https://it.wikipedia.org/wiki?curid=8618173", "title": "Battle Creek Rumble Bees", "text": "I Battle Creek Rumble Bees sono stati una squadra professionistica statunitense di hockey su ghiaccio con sede a Battle Creek, Michigan. Nel corso della loro breve esistenza, una sola stagione (2019-2020), hanno militato nella Federal Prospects Hockey League.\nStoria.\nNel giugno del 2019 la Federal Prospects Hockey League annunci\u00f2 l'allargamento ad una decima franchigia in vista della stagione successiva, e che la squadra avrebbe avuto sede nel Michigan. Un mese pi\u00f9 tardi venne ufficializzata l'iscrizione dei neonati Battle Creek Rumble Bees con General Manager Adam Stio, gi\u00e0 GM degli Evansville Thunderbolts in SPHL, e Clint Hagmeier come allenatore.\nLa nascita tardiva rese difficile alla squadra mettere assieme un \"roster\" competitivo. Dopo nove sconfitte nelle prime nove partite, Hagmeier venne sollevato dall'incarico e sostituito dallo stesso Stio\nLa striscia di sconfitte continu\u00f2 fino al 3 gennaio 2020, quando la squadra riusc\u00ec a vincere la prima e unica partita della sua storia, in trasferta contro gli Elmira Enforcers, per 2-1. I Rumble Bees riuscirono a raccogliere solo altri due punti, con due sconfitte ai tempi supplementari. Quando il campionato fu cancellato a causa della pandemia di COVID-19, la squadra aveva un record di 1 vittoria e 47 sconfitte, due dei quali ai supplementari, pari a 5 punti e 0.21 come percentuale di vittorie: questo risultato gli valse il poco lusinghiero nomignolo di \"peggior squadra nell'hockey professionistico\". Per trovare una squadra professionistica nordamericana con risultati simili bisogna tornare alla stagione 1948-1949 della International Hockey League, quando i Windsor Ryancretes ottennero 6 pareggi e nessuna vittoria in 31 incontri. Era anche la squadra con meno pubblico dell'intera lega, con una media di soli 353 spettatori nelle 20 gare giocate in casa.\nA giugno 2020 la squadra venne sciolta, nonostante i tentativi di Stio di salvare la squadra spostandola in una nuova citt\u00e0."}
{"id": "8618175", "revid": "686936", "url": "https://it.wikipedia.org/wiki?curid=8618175", "title": "Washington Redskins 1950", "text": "La stagione 1950 dei Washington Redskins \u00e8 stata la 19\u00aa della franchigia nella National Football League e la 13\u00aa a Washington. Sotto la direzione del capo-allenatore Herman Ball la squadra ebbe un record di 3-9, terminando quarta nella NFL American e mancando i playoff per il quinto anno consecutivo.\nCalendario.\nNota: gli avversari della propria division sono in grassetto.\nClassifiche.\nNote: I pareggi non venivano conteggiati ai fini della classifica fino al 1972."}
{"id": "8618177", "revid": "1402222", "url": "https://it.wikipedia.org/wiki?curid=8618177", "title": "M10 (partito politico)", "text": ""}
{"id": "8618184", "revid": "22356", "url": "https://it.wikipedia.org/wiki?curid=8618184", "title": "Beishanichthys brevicaudalis", "text": "Beishanichthys brevicaudalis \u00e8 un pesce osseo estinto, appartenente agli scanilepiformi. Visse nel Triassico inferiore (circa 250 - 248 milioni di anni fa) e i suoi resti fossili sono stati ritrovati in Cina.\nDescrizione.\nQuesto pesce era di grandi dimensioni e poteva raggiungere i 70 centimetri di lunghezza. Possedeva un corpo allungato e fusiforme, caratterizzato dalla presenza di una pinna dorsale molto allungata, che iniziava a circa un terzo del dorso per terminare appena prima del peduncolo caudale. Questo era particolarmente corto (da qui l'epiteto specifico, \"brevicaudalis\") e la pinna caudale era a forma di ventaglio, dal margine leggermente convesso. Il capo era grande e arrotondato, ed era dotato di grandi orbite circolari. \"Beishanichthys\" differiva dagli altri scanilepiformi per la presenza di tre ossa sopraorbitali, due suborbitali, dieci raggi nelle piccole pinne pettorali, e la pinna dorsale era sostenuta da ben 65 raggi. La pinna anale, anch'essa allungata ma lunga meno della met\u00e0 della pinna dorsale, aveva 24 raggi, mentre quella caudale ne aveva 18.\nClassificazione.\n\"Beishanichthys\" era un membro degli scanilepiformi, un gruppo di attinotterigi arcaici tipici del Triassico, forse imparentati con gli attuali politteri (Polypteridae). \"Beishanichthys brevicaudalis\" venne descritto per la prima volta nel 2011, sulla base di resti fossili ritrovati nelle colline di Beishan della provincia di Gansu, in Cina, in terreni di origine lacustre risalenti al Triassico inferiore. \nPaleoecologia.\n\"Beishanichthys\" doveva essere un predatore di grosse dimensioni, un componente abbastanza raro di una fauna lacustre comprendente numerose specie di pesci ossei."}
{"id": "8618185", "revid": "22356", "url": "https://it.wikipedia.org/wiki?curid=8618185", "title": "Beishanichthys", "text": ""}
{"id": "8618186", "revid": "938", "url": "https://it.wikipedia.org/wiki?curid=8618186", "title": "Stazione di Helsinki Centrale", "text": ""}
{"id": "8618188", "revid": "599013", "url": "https://it.wikipedia.org/wiki?curid=8618188", "title": "Daniel Tenenbaum", "text": ""}
{"id": "8618191", "revid": "767487", "url": "https://it.wikipedia.org/wiki?curid=8618191", "title": "Costituzione delle Figi", "text": "Le isole Figi hanno avuto 4 costituzioni diverse:"}
{"id": "8618192", "revid": "1031941", "url": "https://it.wikipedia.org/wiki?curid=8618192", "title": "Teodora (VIII secolo)", "text": ""}
{"id": "8618195", "revid": "729019", "url": "https://it.wikipedia.org/wiki?curid=8618195", "title": "Castello di Pontegana", "text": "Il Castello di Pontegana \u00e8 un castello in rovina situato nel comune di Balerna nel Canton Ticino in Svizzera.\nStoria.\nI ruderi di questo castello medievale si trovano su un piccolo colle tra Balerna e Chiasso nel borgo di Pontegana. La fondazione del castello include sarcofagi di epoca romana come spolia. I resti delle mura mostrano ancora le feritoie quattrocentesche. Tra il 789 e l'810 Ragifrit e Ragipert de Pontegano sono menzionati come proprietari di una vicina casa padronale. Nel X o XI secolo fu costruito un castello in possesso del Vescovo di Como. Nei dieci anni di guerra tra Como e Milano fu catturato nel 1124 da Milano. Il castello fu restituito dopo la guerra e ampliato nel 1380. Nel 1508 viene menzionato come \"castrum de Pontegana\". I resti dell'edificio furono utilizzati nel XVIII secolo come magazzino. Tra la fine del XII e l'inizio del XV secolo i cavalieri di Pontegana sono citati in documenti contemporanei. La cappella di S.Ilario \u00e8 menzionata per la prima volta nel 1339, ma non esiste pi\u00f9. Dal 2007 i resti del castello sono in possesso del Canton Ticino."}
{"id": "8618198", "revid": "308552", "url": "https://it.wikipedia.org/wiki?curid=8618198", "title": "Flixtrain", "text": "Flixtrain \u00e8 un operatore tedesco privato di servizi ferroviari a lunga percorrenza. \u00c8 una filiale dell'operatore di autobus a lunga percorrenza Flixbus e sta integrando la rete di autobus con collegamenti ferroviari. \nL'azienda \u00e8 strettamente legata a Flixbus con cui condivide i canali e le strutture di vendita, il marketing e la pianificazione della rete. \nStoria.\nNell'agosto 2017, ha ricevuto una licenza, in Germania, come compagnia ferroviaria. \nDopo la sospensione del servizio Hamburg-K\u00f6ln-Express nell'autunno 2017, l'operatore Bahnouristikexpress ha inizialmente collaborato con Flixmobility. A tal fine, il collegamento Amburgo - Colonia \u00e8 stato ripreso dal 22 dicembre 2017 al 2 gennaio 2018. Il treno dal 24 marzo 2018 viene effettuato tutti i giorni.\nLe precedenti linee di Locomore e Hamburg-K\u00f6ln-Express da aprile 2018 sono commercializzate con il marchio Flixtrain. Nel 2018 la compagnia ha venduto circa 750.000 biglietti. L'occupazione media era del 70%. Il collegamento tra Berlino e Colonia \u00e8 stato avviato il 23 maggio 2019; inizialmente, solo con un paio di treni ma poi l'offerta \u00e8 stata ampliata nel corso dell'anno.\nPercorsi attuali.\nNell'orario 2020, Flixtrain gestisce i treni su tre percorsi, ciascuno dei quali vede due treni al giorno. Ogni percorso \u00e8 un collegamento interurbano a lunga distanza. \nUlteriori piani.\nFlixTrain ha pianificato di aggiungere sette nuove destinazioni alla sua rete ferroviaria con l'inizio di un nuovo orario a partire dal 15 dicembre 2019. \u00c8 previsto un servizio Berlino - Stoccarda che femer\u00e0 anche a Lipsia, Halle (Saale), Erfurt, Gotha, Eisenach e Lutherstadt Wittenberg. Si prevedeva inoltre di aggiungere alla rete anche Aquisgrana, a ovest di Colonia. Un nuovo servizio Amburgo - Stoccarda era previsto per la primavera del 2020. FlixTrain ha anche pianificato di entrare nel mercato ferroviario in Svezia con collegamenti per Stoccolma - Malm\u00f6 e Stoccolma - G\u00f6teborg nella prima met\u00e0 del 2020. Sar\u00e0 possibile un'ulteriore espansione, ma i piani di estensione del network in Francia nel 2020 o nel 2021 sono stati rinviati, a causa dell'alto costo delle tracce ferroviarie, rispetto ad altri mercati europei.\nMateriale rotabile.\nFlixtrain non gestisce il proprio materiale rotabile ma si rifornisce di treni da societ\u00e0 partner. Il materiale rotabile varia a seconda dell'operatore. \nLeo Express.\nPer la sua rotta Berlino-Stoccarda FLX 10 Flixtrain si affida ai servizi di Leo Express Gmbh, una filiale tedesca dell'operatore privato ceco Leo Express. La Leo Express Gmbh \u00e8 erede dell'operatore Locomore di cui aveva acquisito i beni. \nInizialmente, c'era un viaggio giornaliero di andata e ritorno utilizzando un treno di carrozze. Dopo aver introdotto un secondo servizio giornaliero, \u00e8 stato aggiunto un secondo treno. I treni sono composti dalle seguenti carrozze: "}
{"id": "8618200", "revid": "938", "url": "https://it.wikipedia.org/wiki?curid=8618200", "title": "Jioji Konrote", "text": "Maggiore generale delle Forze armate figiane, dopo aver comandato una missione militare in Libano, diventa, dal 2001 al 2006, ambasciatore (\"High Commissioner\") delle isole Figi in Australia. Nel 2006, per un breve periodo viene nominato Ministro dell\u2019Immigrazione, poi Ministro dell\u2019Impiego, della Produttivit\u00e0 e, dal 2014 al 2015, ministro dell\u2019Industria. \u00c8 il primo presidente che non sia \"i-Taukei\", ossia etnico figiano, ed anche il primo appartenente alla congregazione avventista Seventh-day ad essere eletto in parlamento. Prima di lui i presidenti venivano eletti dal Great Council of Chiefs."}
{"id": "8618202", "revid": "938", "url": "https://it.wikipedia.org/wiki?curid=8618202", "title": "Jioji Konousi Konrote", "text": ""}
{"id": "8618205", "revid": "767487", "url": "https://it.wikipedia.org/wiki?curid=8618205", "title": "Idiot (film 1958)", "text": "Idiot (\"\u0418\u0434\u0438\u043e\u0442\") \u00e8 un film del 1958 diretto da Ivan Aleksandrovi\u010d Pyr'ev."}
{"id": "8618207", "revid": "400694", "url": "https://it.wikipedia.org/wiki?curid=8618207", "title": "Il ricordo delle cose belle", "text": ""}
{"id": "8618209", "revid": "729019", "url": "https://it.wikipedia.org/wiki?curid=8618209", "title": "Blasius von Schemua", "text": "Biografia.\nNacque a Klagenfurt, in Carinzia, il 2 gennaio 1856, figlio del major Blasius Schemua. Suo fratello minore Johann Edler von Schemua (1850-1919) fu a sua volta un generale dell'esercito. Frequent\u00f2 la Scuola cadetti (Kadettenanstalt) di Marburg, e poi l'Accademia militare teresiana di Wiener Neustadt, da cui usc\u00ec nel 1874 assegnato in servizio come leutnant presso il k.u.k. Infanterieregiment \u201eGraf von Khevenh\u00fcller\u201c Nr. 7. Dal 1879 al 1881 prese parte, come membro, di una missione militare austriaca inviata in Persia, dopodich\u00e9 dal 1882 al 1884 frequent\u00f2 la Kriegsschule di Vienna. Nel 1885 entr\u00f2 nel servizio presso lo Stato maggiore, e promosso capitano nel 1887 e rimase presso l'Evidenzbureau dello Stato maggiore generale (Generalstabs) fino al 1891. Dal 1894 al 1897 prest\u00f2 servizio come insegnante di storia militare presso la Kriegsschule di Vienna, venendo promosso colonnello nel 1898. Nel 1902 divenne comandante del Infanterie-Regimentes Nr. 66, e nel 1905 assunse la guida della 55\u00aa Brigata di fanteria e il 14 maggio dello stesso anno fu promosso a grado di generalmajor. Nel 1908 assunse il comando della 18\u00aa Infanterietruppendivision di stanza a Ragusa, in Croazia. Il 3 maggio 1909 fu promosso feldmarschallleutnant e nominato capo sezione del Kriegsministerium a Vienna.\nNel 1911 il Capo di stato maggiore dell'esercito General der Infanterie Franz Conrad von H\u00f6tzendorf fu rimosso dal suo incarico dopo una disputa con l'Imperatore Francesco Giuseppe I su una possibile guerra preventiva con il Regno d'Italia allora fortemente impegnata nella guerra italo-turca. L'arciduca ereditario Francesco Ferdinando riusc\u00ec a far sostituire il ministro della guerra Franz Sch\u00f6naich con Moritz Auffenberg von Komar\u00f3w, ma dovette accettare la nomina di Schemua a capo di stato maggiore dell'esercito, avvenuta il 3 dicembre 1911.\nAssunto tale incarico egli si adoper\u00f2 subito per una forte l'espansione dell'esercito, e continu\u00f2 i preparativi, gi\u00e0 avviati da Conrad, per un eventuale spiegamento delle truppe in accordo con il capo di stato maggiore tedesco Helmuth Johann Ludwig von Moltke. Ammon\u00ec il governo che non si fosse riportato sotto controllo l'atteggiamento bellicistico dei Regni di Serbia e Montenegro l'Impero poteva rassegnarsi a diventare una potenza di secondo piano. Insieme all'arciduca Francesco Ferdinando si rec\u00f2 in visita ufficiale a Berlino per discutere dell'appoggio che i tedeschi avrebbero dato alle truppe austro-ungariche in una eventuale guerra contro l'Impero russo, a causa delle tensioni che allora aleggiavano nei Balcani. Giunti nella capitale tedesca i due ottennero dal Kaiser Guglielmo II appoggio incondizionato alla linea tenuta dall'Imperiale-regio governo, e appoggio militare nel caso di uno scoppio delle ostilit\u00e0. La guerra non scoppio quell'anno, ma egli diede elaborazione ai piani di guerra divenuti noti come Kriegsf\u00e4lle R(ussia), B(alcani) e I(talia). e comand\u00f2, insieme a Francesco Ferdinando, le grandi manovre dell'esercito tenutesi nel settembre del 1912. a Mez\u00f6hegyes in Ungheria. L'aumento del rischio di una guerra nei Balcani riport\u00f2 Conrad nella posizione perduta il 12 dicembre 1912, e in quello stesso giorno egli fu nominato comandante del XVI Corpo d'armata con Quartier generale a Ragusa, succedendo al generale Lothar von Hortstein. Nel corso del 1912 fu nominato consigliere privato e si occup\u00f2 di questioni filologiche ed etnografiche, intraprendendo lunghi viaggi di studio. Il 4 novembre 1913 fu promosso a General der Infanterie. Lasci\u00f2 il comando del XVI Corpo d'armata il 14 febbraio 1914, sostotuito dal generale Wenzel von Wurm, e nell'aprile dello stesso anno subentr\u00f2 al generale subentr\u00f2 al generale Alfred Ritter von Ziegler alla guida del II Corpo d'armata di Vienna.\nDopo lo scoppio della prima guerra mondiale, avvenuta nell'agosto 1914, comand\u00f2 il II Corpo d'armata (4\u00aa e 13\u00aa Divisione) in forza alla 4\u00aa Armata (General der Kavallerie von Auffenberg) nella battaglia di Komar\u00f3w (26 agosto-2 settembre). Dopo questa vittoriosa battaglia le truppe della 4\u00aa Armata vennero inviate a sud in supporto a quelle della 3\u00aa Armata del generale Rudolf von Brudermann. Tale spostamento caus\u00f2 un varco tra le truppe della 4\u00aa Armata e quelle della 1\u00aa Armata del generale Viktor Dankl von Krasnik in cui si infil\u00f2 la 3\u00aa Armata russa del generale Nikolaj Vladimirovi\u010d Russkij. A copertura dell'ala destra della 4\u00aa Armata austro-ungarica si trovava posizionato l'Armeegruppe al comando dell'arciduca Giuseppe Ferdinando d'Asburgo-Lorena. Nove divisioni austro-ungariche si scontrarono con altrettante russe nel corso della battaglia di Rawa (3-11 settembre) terminata con la ritirata delle truppe austro-ungariche. La 5\u00aa Armata russa del generale Pavel Adamovi\u010d Pleve aveva attaccato con due corpi d'armata lo Armeegruppe dell'arciduca Giuseppe Ferdinando che fu decimato, e contemporaneamente mandato altri due corpi d'armata a compiere una manovra di aggiramento che minacci\u00f2 di intrappolare la 4\u00aa Armata austroungarica che dovette ripiegare in disordine, e ci\u00f2 port\u00f2 catastrofe completa in Galizia. A met\u00e0 del mese di settembre lasci\u00f2 il comando del II Corpo d'armata al generale Johann von Kirchbach su Lauterbach e il 24 settembre 1914 fu incaricato della fortificazione della linea sul Danubio Krems-Pre\u00dfburg. Dopo che il pericolo di un definitivo attacco russo che avrebbe minacciato di invadere l'Ungheria, si ritir\u00f2 a vita privata il 23 marzo 1915 e mor\u00ec nella sua citt\u00e0 natale dopo la fine della guerra, il 21 novembre 1920."}
{"id": "8618211", "revid": "400694", "url": "https://it.wikipedia.org/wiki?curid=8618211", "title": "Isabelle Breitman", "text": ""}
{"id": "8618212", "revid": "1513836", "url": "https://it.wikipedia.org/wiki?curid=8618212", "title": "Bulgaria all'Eurovision Young Dancers", "text": "La Bulgaria ha partecipato solo una volta all'Eurovision Young Dancers, nel 1991. \u00c8 stato il primo stato del patto di Varsavia a prendere parte alla competizione. La rete responsabile della partecipazione \u00e8 BNT. Non ha mai ospitato la manifestazione. la partecipazione all'Eurovision Young Dancers 1991 \u00e8 stata la prima partecipazione dello Stato a un evento dell'UER: difatti ha debuttato all'Eurovision Song Contest nel 2005, al Eurovision Young Musicians nel 2006 e al Junior Eurovision Song Contest nel 2007."}
{"id": "8618213", "revid": "63756", "url": "https://it.wikipedia.org/wiki?curid=8618213", "title": "Commodore IEEE-488", "text": "Il commodore IEEE-488 (comunemente anche commodore bus) \u00e8 un bus utilizzata dalla Commodore International, sugli home computer propria produzione. \nProgettato e sviluppato a partire dal 1980, si basava sul bus IEEE 488 di Hewlett Packard, ed era utilizzato per la connessione di varie periferiche, soprattutto unit\u00e0 a dischi floppy e stampanti.\nNote storiche.\nIl primo computer ad utilizzarla fu il Commodore PET del 1977, ma poich\u00e9 si rivel\u00f2 troppo dispendiosa per i costi di produzione la Commodore dopo aver ottenuto la licenza di utilizzo da parte di HP, ne svilupp\u00f2 una versione ridotta a basso costo che utilizzava un numero minore di segnali, mantenendone tuttavia il \"layout\" generale del protocollo informatico.\nLa prima macchina della societ\u00e0 ad implementare la nuova interfaccia fu il Commodore VIC-20, che per il collegamento al computer utilizzava un connettore DIN maschio a 6 piedini.\nDescrizione protocollo.\nIl bus utilizza un segnale digitale \"single-ended\" di tipo transistor-transistor logic, con collettore aperto a 5 volt, ed i dispositivi devono avere una alimentazione elettrica esterna.\nPoich\u00e9 le linee del bus a collettore aperto, la trasmissione funziona come una porta OR tra tutti i driver di linea del dispositivo. Il valore logico del piedino di massa pu\u00f2 essere \"true\" e \"faslse\". Qualsiasi dispositivo pu\u00f2 impostare una linea \"true\". Una linea diventa \"false\" solo se tutti i dispositivi segnalano falso."}
{"id": "8618216", "revid": "1974457", "url": "https://it.wikipedia.org/wiki?curid=8618216", "title": "Commodore bus", "text": ""}
{"id": "8618218", "revid": "729019", "url": "https://it.wikipedia.org/wiki?curid=8618218", "title": "Torre di Redde", "text": "La Torre di Redde \u00e8 di origine medievale e si trova nel bosco a sud del paese di Vaglio nel Canton Ticino. La torre residenziale si trova ad un'altezza di 619 metri sul livello del mare ed \u00e8 anche chiamata \u00abTorre di San Clemente\u00bb.\nStoria.\nLa Torre Redde faceva parte di una casa fortificata del XIII secolo. Fu costruita dalla famiglia Rusca di Como, stabilitasi in Ticino a sud del Monte Ceneri per monitorare il percorso attraverso le Alpi.\nLa torre \u00e8 documentata nel 1310. Apparteneva all'insediamento di Redde, che consisteva in un villaggio, una casa fortificata e una piccola chiesa. Nel 1335 Redde compare in un elenco della citt\u00e0 di Como come insediamento rurale con un proprio peso e unit\u00e0 di misura. Nella zona si possono vedere tracce di precedenti attivit\u00e0 umane: muri a terrazze fatiscenti, muri di fondazione di singoli edifici e vecchi binari. Probabilmente a causa della peste, il villaggio era stato abbandonato nel XVI secolo.\nLa piccola cappella barocca \u00e8 dedicata a San Clemente e dista circa 300 metri dalla torre. \u00c8 menzionata in un documento nel XIV secolo.\nDescrizione.\nLa muratura a strati, le bugne d'angolo pi\u00f9 accuratamente eseguite e la porta ad arco dell'ingresso sopraelevato sul lato sud indicano un'epoca di costruzione tra il XII e il XIII secolo. La muratura, che \u00e8 spessa pi\u00f9 di un metro e alta una quindicina di metri, \u00e8 stata conservata nella torre di quattro piani. L'interno non pu\u00f2 essere visto.\nLa torre era coperta da un tetto a tenda piatto, si possono ancora vedere i resti della copertura in lastre di pietra sulla sommit\u00e0. I singoli piani erano in parte collegati tra loro da scale e portici interni ed esterni in legno. Nicchie murarie, uno scolo in pietra e una canna fumaria testimoniano la sua antica abitabilit\u00e0. Sul lato nord era presente un edificio oggi scomparso, a sud c'era un edificio rettangolare in muratura a malta, presumibilmente un edificio residenziale costruito successivamente. Il fossato menzionato in un documento del XIV secolo non si vede da nessuna parte.\nNel 1998/1999 la torre \u00e8 stata restaurata sotto la direzione dell'architetto Ivo Tr\u00fcmpy. \u00c8 di propriet\u00e0 della Fondazione Torre di Redde.\nOgni anno a settembre si svolge, da diversi anni, la medievale \u201cFesta di Redde\u201d tra la torre e la chiesa. La piazza \u00e8 un popolare luogo di incontro con i suoi focolari e numerose aree pic-nic."}
{"id": "8618236", "revid": "599013", "url": "https://it.wikipedia.org/wiki?curid=8618236", "title": "Milan Lazarevi\u0107", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , nel 2017 \u00e8 stato ceduto in prestito allo con cui ha debuttato fra i professionisti giocando l'incontro di Prva Liga Srbija pareggiato 0-0 contro il ."}
{"id": "8618237", "revid": "767487", "url": "https://it.wikipedia.org/wiki?curid=8618237", "title": "Maor Kandil", "text": ""}
{"id": "8618238", "revid": "938", "url": "https://it.wikipedia.org/wiki?curid=8618238", "title": "George Konrote", "text": ""}
{"id": "8618242", "revid": "1929898", "url": "https://it.wikipedia.org/wiki?curid=8618242", "title": "Baluardo dell'Amore", "text": "Il baluardo dell'Amore, anche chiamato baluardo del Buon Amore, si trova nella cerchia muraria di Ferrara, in via dei Baluardi, e risale al XV secolo. Storicamente svolse anche il ruolo di porta cittadina quindi viene indicato talvolta anche come porta d'Amore.\nStoria.\nIl baluardo, struttura posta a difesa del tratto di mura meridionali della citt\u00e0 estense, venne costruito subito dopo il 1451, quando l'isola sul quale gi\u00e0 sorgeva il monastero di Sant'Antonio in Polesine venne compresa nel nuovo tessuto urbano dalle addizioni che interessarono Ferrara. \nCon Borso d'Este la cerchia urbana venne estesa, in questa parte meridionale, arrivando sino a Porta di Sotto, Porta Romana e al ponte di San Giorgio.\nDurante un periodo di pestilenza la porta cittadina venne chiusa, anche per maggior protezione alla popolazione, ed il baluardo venne eretto anche come ulteriore protezione. Nuove modifiche vennero realizzate con Ercole I d'Este e, col terremoto che colp\u00ec Ferrara nel 1570 la torre a difesa della porta cadde. Sul sito era presente anche una piccola statua raffigurante la \"Madonna\" che in passato \u00e8 stata spostata in una chiesa cittadina.\nDopo lavori durati anni nel 2020 il baluardo, valorizzato anche come area verde, \u00e8 stato riaperto al pubblico.\nOrigini del nome.\nPorta d'Amore, o porta del Buon amore, sembra derivare il suo nome da un episodio. All'angolo con via Assiderato (o \"Desiderata\") sembra sia stata rinvenuta una persona morta per il freddo, \"assiderata\". Sembra verosimile anche che il nome Assiderato sia una storpiatura dell'originale \"Sidrata\", cio\u00e8 riferita ad una coltivazione di cedri. Il nome \"Buon Amore\" sarebbe legato invece alla presenza in quella via di una casa dove sarebbe stata accolta una ragazza molto ammirata, \"desiderata\", e resa orfana dall'epidemia di peste che aveva colpito la citt\u00e0. Il giovane che l'accolse dichiar\u00f2 solennemente nella chiesa del Buon Amore di averla rispettata e di volerla avere in sposa.\nDescrizione.\nIl baluardo dell'Amore appartiene al tratto di mura che costituiva la difesa posta a sud, verso il corso del Po. Si trova in via dei Baluardi all'incrocio con via Porta D'Amore."}
{"id": "8618244", "revid": "661526", "url": "https://it.wikipedia.org/wiki?curid=8618244", "title": "Gen Z", "text": ""}
{"id": "8618246", "revid": "1974457", "url": "https://it.wikipedia.org/wiki?curid=8618246", "title": "Mohamed Mohamed Atalla", "text": ""}
{"id": "8618247", "revid": "729019", "url": "https://it.wikipedia.org/wiki?curid=8618247", "title": "Strada provinciale 67 Marano-Canevaccia", "text": "La strada provinciale 67 Marano-Canevaccia \u00e8 una strada provinciale italiana della citt\u00e0 metropolitana di Bologna.\nPercorso.\nDa Marano sul Reno, frazione di Gaggio Montano, si inerpica ripida sul fianco sinistro della valle del torrente Marano e giunge a Santa Maria Villiana e a Pietracolora, dove tocca gli 800 m s.l.m. Da l\u00ec segue il corso del torrente Aneva fino a Canevaccia, luogo d'incontro con la ex SS 623. Passa contestualmente nel comune di Castel d'Aiano per poi continuare, dopo il confine modenese, con il nome di SP 27 \"della Docciola\"."}
{"id": "8618251", "revid": "287204", "url": "https://it.wikipedia.org/wiki?curid=8618251", "title": "James Marape", "text": "\u00c8 deputato da luglio 2007 per il seggio del Tari-Pori District \"Open\" nella Hela Province. \u00c8 stato ministro dell\u2019Istruzione (2008-2011) e delle Finanze (2012-2019)."}
{"id": "8618252", "revid": "661526", "url": "https://it.wikipedia.org/wiki?curid=8618252", "title": "IGen", "text": ""}
{"id": "8618253", "revid": "661526", "url": "https://it.wikipedia.org/wiki?curid=8618253", "title": "Post-Millennial", "text": ""}
{"id": "8618254", "revid": "661526", "url": "https://it.wikipedia.org/wiki?curid=8618254", "title": "Zoomer", "text": ""}
{"id": "8618255", "revid": "661526", "url": "https://it.wikipedia.org/wiki?curid=8618255", "title": "Plural", "text": ""}
{"id": "8618257", "revid": "599013", "url": "https://it.wikipedia.org/wiki?curid=8618257", "title": "Matur Maker", "text": "Biografia.\n\u00c8 il fratello di Thon Maker."}
{"id": "8618265", "revid": "71433", "url": "https://it.wikipedia.org/wiki?curid=8618265", "title": "La vacanza", "text": ""}
{"id": "8618267", "revid": "1318658", "url": "https://it.wikipedia.org/wiki?curid=8618267", "title": "Supercoppa del Kosovo 2017", "text": "La 24\u00aa edizione della Supercoppa del Kosovo si \u00e8 svolta il 12 agosto 2017 allo stadio Gjilan di Gjilan tra il , vincitore della Superliga e Futbollit t\u00eb Kosov\u00ebs 2016-2017, e il , vincitore della coppa nazionale.\nIl ha conquistato il trofeo per la seconda volta nella sua storia."}
{"id": "8618270", "revid": "775372", "url": "https://it.wikipedia.org/wiki?curid=8618270", "title": "Pangu Party", "text": "Il Pangu Party o Papua and Niugini Union Pati \u00e8 un partito politico della Papua Nuova Guinea, creato nel 1967.\nStoria.\nTra i fondatori conta Michael Somare, Albert Maori Kiki e Barry Holloway. Il presidente dal 2019 \u00e8 James Marape."}
{"id": "8618272", "revid": "938", "url": "https://it.wikipedia.org/wiki?curid=8618272", "title": "Partito Pangu", "text": ""}
{"id": "8618274", "revid": "599013", "url": "https://it.wikipedia.org/wiki?curid=8618274", "title": "Shahar Piven", "text": ""}
{"id": "8618275", "revid": "767487", "url": "https://it.wikipedia.org/wiki?curid=8618275", "title": "Test di Risser", "text": " \nIl Test di Risser \u00e8 un test che consente la misura indiretta della maturit\u00e0 scheletrica, per cui il grado di ossificazione dell'apofisi iliaca mediante valutazione radiografica viene utilizzato per giudicare lo sviluppo scheletrico complessivo. La mineralizzazione delle apofisi iliache inizia dalla cresta anterolaterale e progredisce medialmente verso la colonna vertebrale. La fusione delle apofisi calcificate all'ileo procede quindi in direzione opposta, da mediale a laterale.\nUna tipica scala di valutazione a cinque punti \u00e8 la seguente:\nLa classificazione di Risser \u00e8 tradizionalmente utilizzata per stimare il potenziale di crescita futuro della colonna vertebrale dell'adolescente, in particolare nel contesto della scoliosi spinale. Risser ha inizialmente riconosciuto che l'ossificazione delle apofisi iliache \u00e8 approssimativamente parallela all'ossificazione delle apofisi vertebrali. Quanto pi\u00f9 precoce \u00e8 la fase di crescita, tanto maggiore \u00e8 la probabilit\u00e0 che una scoliosi progredisca e che possa necessitare di un intervento. Si noti che sebbene Risser abbia descritto per la prima volta le sue scoperte durante una conferenza del 1948 e abbia pubblicato l'omonimo articolo nel 1958, sono stati sviluppati sistemi di stadiazione formalizzati in un secondo momento.\nControversia.\nIl sistema di classificazione Risser \u00e8 stato criticato come un indicatore impreciso della maturit\u00e0 scheletrica. Il confronto tra la crescita futura prevista e la progressione della scoliosi con i cambiamenti misurati effettivi mostra che il sistema Risser \u00e8 relativamente accurato. In particolare, poich\u00e9 la progressione dagli stadi 1 a 4 (\"escursione\" apofisaria) \u00e8 rapida e richiede solo una media di circa un anno, queste fasi hanno un valore limitato nella fase di individuazione della crescita. Anche la cessazione della crescita del tronco come previsto dallo stadio di Risser \u00e8 precedente alla crescita effettiva.\nNel 2008, Sanders e altri hanno proposto un sistema alternativo per valutare la maturit\u00e0 scheletrica, utilizzando i raggi X della mano in un modo simile alle valutazioni della maturit\u00e0 scheletrica dei \"gold standard\" (Greulich e Pyle, Tanner-Whitehouse-III). \u00c8 in discussione se l'uso della stadiazione Sanders vs Risser per la gestione della scoliosi possa portare a decisioni terapeutiche diverse."}
{"id": "8618277", "revid": "767487", "url": "https://it.wikipedia.org/wiki?curid=8618277", "title": "Supercoppa del Kosovo 2016", "text": "La 23\u00aa edizione della Supercoppa del Kosovo si \u00e8 svolta il 12 agosto 2016 allo stadio Shahin Haxhiislami di Pej\u00eb tra il , vincitore della Superliga e Futbollit t\u00eb Kosov\u00ebs 2015-2016, e il , vincitore della coppa nazionale.\nIl ha conquistato il trofeo per la nona volta nella sua storia."}
{"id": "8618279", "revid": "132266", "url": "https://it.wikipedia.org/wiki?curid=8618279", "title": "Capitano di 2\u00b0 rango", "text": ""}
{"id": "8618281", "revid": "580197", "url": "https://it.wikipedia.org/wiki?curid=8618281", "title": "Coppa di Francia 1959-1960", "text": "La Coppa di Francia 1959-1960 \u00e8 stata la 43\u00aa edizione della coppa nazionale di calcio francese."}
{"id": "8618298", "revid": "122246", "url": "https://it.wikipedia.org/wiki?curid=8618298", "title": "Serie B 2019-2020 (pallavolo)", "text": "La Serie B 2019-2020 si \u00e8 svolta dal 19 ottobre 2019 al 23 febbraio 2020: al torneo hanno partecipato centodue squadre di club italiane e una squadra di club sammarinese. Il campionato \u00e8 stato interrotto a seguito del diffondersi della pandemia di COVID-19.\nRegolamento.\nFormula.\nLe squadre, divise in otto gironi, avrebbero dovuto disputare un girone all'italiana, con gare di andata e ritorno, per un totale di ventisei giornate; al termine della \"regular seson\":\nA seguito del diffondersi in Italia della pandemia di COVID-19, il 21 febbraio sono state sospese le partite in programma nei gironi A e B e il giorno seguente quelle del girone C; il 26 febbraio \u00e8 stata decretata la sospensione dell'intera manifestazione fino al 1\u00ba marzo 2020, ulteriormente prorogata il 4 marzo 2020 fino al 15 marzo. A seguito della decisione del CONI del 9 marzo di sospendere tutte le manifestazioni sportive fino al 3 aprile 2020, la FIPAV ha prolungato tale sospensione fino al 13 aprile: l'8 aprile 2020 la stessa Federazione Italiana Pallavolo ha infine decretato la chiusura anticipata del campionato senza assegnazioni delle promozioni e delle retrocessioni.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "8618300", "revid": "6923", "url": "https://it.wikipedia.org/wiki?curid=8618300", "title": "Comune di Aabenraa", "text": ""}
{"id": "8618301", "revid": "1673774", "url": "https://it.wikipedia.org/wiki?curid=8618301", "title": "So Done", "text": ""}
{"id": "8618302", "revid": "1310927", "url": "https://it.wikipedia.org/wiki?curid=8618302", "title": "Ruslan Barsky", "text": ""}
{"id": "8618307", "revid": "599013", "url": "https://it.wikipedia.org/wiki?curid=8618307", "title": "Matan Hozez", "text": ""}
{"id": "8618309", "revid": "309289", "url": "https://it.wikipedia.org/wiki?curid=8618309", "title": "Mundalyk", "text": "Il Mundalyk () \u00e8 un fiume della Russia siberiana orientale, affluente di destra della Lena. Scorre nel Kobjajskij ulus della Sacha (Jacuzia).\nIl fiume ha origine da un piccolo lago. La lunghezza del Mundalyk \u00e8 di 103\u00a0km, l'area del suo bacino \u00e8 di 920\u00a0km\u00b2. Scorre in direzione sud-occidentale fino a raggiungere la Lena a 1\u00a0037\u00a0km dalla sua foce."}
{"id": "8618310", "revid": "767487", "url": "https://it.wikipedia.org/wiki?curid=8618310", "title": "Trash Boat", "text": "I Trash Boat sono un gruppo musicale inglese formatosi a St Albans nel 2014. Sono sotto contratto con la Hopeless Records, con la quale hanno pubblicato due album. Il nome della band deriva dall'episodio 3x24 della serie televisiva \"Regular Show\", intitolato appunto \"Trash Boat\" (letteralmente: \"barca della spazzatura\").\nStile musicale e influenze.\nLo stile musicale dei Trash Boat \u00e8 stato descritto come pop punk, melodic hardcore, post-hardcore e skate punk. La band ha citato i Sum 41 come influenza musicale."}
{"id": "8618311", "revid": "15756", "url": "https://it.wikipedia.org/wiki?curid=8618311", "title": "Fikre Selassie Wogderess", "text": "Fu primo ministro della Repubblica Popolare Democratica d'Etiopia dal 10 settembre 1987 all'8 novembre 1989.\nBiografia.\nFikre era uno dei membri pi\u00f9 oscuri del Derg sin dal golpe del 3 febbraio 1977, nel quale il segretario generale Tafari Bante fu ucciso insieme ad altri sette membri del Derg. Il golpe lo port\u00f2 alla ribalta secondo le note di Bahru Zewde \"secondo alcune fonti lo salv\u00f2 da un'esecuzione per ragioni di identit\u00e0 sconosciuta!\" portandolo a ricoprire la carica di segretario generale, in tale incarico ebbe a dissipare \"l'atmosfera di totale servilismo\" con la sua \"disposizione alla disposizione indipendente frazionalista\".\nFikre divenne primo ministro del neo-costituito stato comunista che rimpiazz\u00f2 il Derg nel 1987. Fece una visita diplomatica a Il Cairo nel novembre 1988 nel tentativo di migliorare le relazioni con l'Egitto, e per esprimere supporto all'offerta di negoziazione dell'Egitto per una soluzione al conflitto eritreo. Nel novembre 1989, il presidente dell'Etiopia Menghistu Hail\u00e9 Mari\u00e0m lo sollev\u00f2 dalla sua carica, avendolo criticato tre giorni prima in un incontro con il politburo del Partito dei Lavoratori d'Etiopia, affermando \"non vi era nessun altro che era come Fikre Selassie, che sedeva pigramente e in silenzio. \"Una volta si sedette leggendo una rivista... Non era un anti-rivoluzionario n\u00e9 un criminale, n\u00e9 un cospirazionista... Ma era instabile e perfino rude... Venne espulso anche per ragioni disciplinari\".\nin seguito alla fine della Guerra civile in Etiopia e la fine della Repubblica Popolare Democratica d'Etiopia, Fikre fu uno dei 46 ex leaders della Repubblica Popolare Democratica d'Etiopia ad essere processati di persona il 19 aprile 1996 con l'accusa di aver ucciso persone, genocidio e crimini contro l'umanit\u00e0 dalla Repubblica Federale Democratica d'Etiopia; 22 altre personalit\u00e0, inclusi l'esiliato Menghistu, furono processati in assenza dallo stesso tribunale. Il processo si concluse il 26 maggio 2008, e Fikre Selassie fu condannato a morte. Nel dicembre 2010, il governo etiope commut\u00f2 la sua sentenza di morte insieme ad altri 23 ufficiali del Derg. Il 4 ottobre 2011, Fikre Selassie fu liberato insieme ad altri suoi 16 colleghi, dopo vent'anni di carcere.\nMorte.\nFikre Selassie Wogderess \u00e8 morto nel 2020 per le complicazioni del diabete mellito di tipo 1."}
{"id": "8618314", "revid": "298229", "url": "https://it.wikipedia.org/wiki?curid=8618314", "title": "Maroua Ibrahmi", "text": " Compete nella categoria F32.\nBiografia.\nAffetta da paralisi cerebrale infantile, inizi\u00f2 a praticare l'atletica leggera nel 2008, all'et\u00e0 di 20 anni. Nel 2011 prese parte per la prima volta ai campionati del mondo paralimpici di Christchurch, dove si laure\u00f2 campionessa mondiale nel lancio della clava\u00a0F31/32/51 e si classific\u00f2 undicesima nel getto del peso\u00a0F32-34. L'anno successivo partecip\u00f2 ai Giochi paralimpici di Londra, dove si classific\u00f2 terza nel getto del peso\u00a0F32-34 e prima nel lancio della clava\u00a0F31/32/51.\nAi mondiali paralimpici di Lione 2013 raggiunse la quarta posizione nel getto del peso\u00a0F32-34, mentre nella gara del lancio della clava\u00a0F31/32/51 si aggiudic\u00f2 la medaglia d'oro e il record mondiale per la categoria F32. Ai mondiali paralimpici di Doha 2015 fu invece medaglia d'oro sia nel getto del peso che nel lancio della clava\u00a0F32.\nNel 2016 registr\u00f2 il nuovo record mondiale (e paralimpico) nel lancio della clava\u00a0F32 ai Giochi paralimpici di Rio de Janeiro con la misura di 26,93\u00a0m e fu campionessa olimpica anche nel getto del peso\u00a0F32. L'anno successivo, ai mondiali paralimpici di Londra si laure\u00f2 campionessa mondiale del getto del peso\u00a0F32, mentre nel lancio della clava\u00a0F32 conquist\u00f2 la medaglia d'argento.\nNel 2019, dopo aver conquistato il titolo di campionessa mondiale nel lancio della clava\u00a0F32 ai mondiali paralimpici di Dubai, il 27 aprile batt\u00e9 nuovamente il record mondiale in questa specialit\u00e0 con la misura di 27,28\u00a0m a Marrakech."}
{"id": "8618316", "revid": "2196166", "url": "https://it.wikipedia.org/wiki?curid=8618316", "title": "Ingresso sopraelevato", "text": "Un ingresso sopraelevato \u00e8 un tipo di ingresso, comune nella progettazione dei castelli medievali, che non \u00e8 accessibile dal livello del suolo, ma si trovava al livello di un piano superiore. L'ingresso sopraelevato \u00e8 l'apertura pi\u00f9 vicina al suolo e spesso l'unico accesso a un castello o residenza fortificata. Nel caso delle torri circolari, una grande apertura nel muro principale a livello del suolo era una potenziale debolezza e gli esperti sulla progettazione di castelli sostenevano che l'ingresso sopraelevato serviva a scopo sia strutturale che difensivo. \nGli ingressi sopraelevati vennero utilizzati anche nell'antichit\u00e0 classica. Ad esempio, le numerose torri di guardia dei limes romani avevano solo questo tipo di ingresso. \nNei castelli medievali.\nLa maggior parte degli ingressi sopraelevati si trovava tra i cinque e i dieci metri sopra il livello del suolo e si affacciavano sul lato del cortile per proteggerli dal fuoco delle granate. Tuttavia, diversi esemplari erano situati in luoghi piuttosto inadatti, ad esempio sopra l'esterno di un castello. Altezze superiori ai 15 metri vengono registrate solo raramente. L'ingresso era solitamente accessibile solo da un altro edificio nelle vicinanze che a volte \u00e8 ancora archeologicamente distinguibile. Molti ingressi sopraelevati oggi sono solo da due a tre metri dal suolo perch\u00e9 il livello di quello originale, spesso diversi metri pi\u00f9 in basso, \u00e8 stato riempito da macerie. \nL'ingresso sopraelevato era solitamente raggiunto da una scala in legno o pietra o da una passerella da un'altra parte dell'edificio. Immediatamente davanti all'ingresso di solito c'era una piattaforma di legno; su scale particolarmente lunghe potevano esserci pianerottoli intermedi. Una scala ripida e uno stretto pianerottolo davanti all'ingresso avrebbero reso difficile, agli aggressori, utilizzare pesanti attrezzature di demolizione come gli arieti. Sotto l'entrata sono spesso sopravvissuti mensoloni o buche pontaie. Anche gli infissi delle originali scale in legno sono spesso ancora visibili. In molti casi, agli ingressi sopraelevati costruiti nel tardo medioevo o nella prima et\u00e0 moderna si accedeva da torri con scale a chiocciola. \nOccasionalmente un ingresso sopraelevato era protetto anche da un piccolo ponte levatoio. Le scale in legno erano spesso protette dalle intemperie da un portico. Tale struttura \u00e8 mostrata in un'immagine votiva del 1449 del costruttore di castelli bavarese (\"Burgpfleger\"), Bernd von Seyboltsdorf (Sch\u00e4rding, Alta Austria). L'ingresso del bovindo si apre lateralmente e vi si accede tramite una scala in legno, completa di ringhiera, chiaramente fissata. \nLa forma pi\u00f9 semplice di accesso era una scala mobile che poteva essere rapidamente sollevata in caso di attacco. Nei castelli occupati in modo permanente, tuttavia, questo tipo di accesso non veniva quasi mai utilizzato. Certamente occasionalmente venivano usate scale di corda. Avere una scala di corda o anche una semplice corda pronta avrebbe avuto senso se una scala di legno pi\u00f9 lunga non poteva essere riposta all'interno dell'edificio. Diversi autori suggeriscono addirittura che le scale di corda avrebbero potuto essere il mezzo pi\u00f9 comune per entrare e uscire dall'edificio (\"Hans Max von Aufse\u00df\"). \nUna miniatura nel Codex Manesse (\"Her Kristan von Hamle\") mostra come un uomo viene issato, in una cesta fino a un ingresso sopraelevato, da una donna con l'aiuto di una corda e un argano. Questo \u00e8 rappresentativo di un motivo comune che \u00e8 particolarmente ben noto dalle \"Leggende Vergil del Medioevo\" (\"Vergil in the Basket\"). La donna amata da Virgilio gli promette di incontrarlo di notte nella sua stanza della torre, trascinandolo in camera sua con una cesta. Tuttavia, lascia deliberatamente il cesto appeso a met\u00e0 e Virgilio abbandonato diventa lo zimbello della gente del posto la mattina seguente quando lo vedono l\u00ec. I detti tedeschi \"lasciare qualcuno sospeso per aria\" (\"jemanden in der Luft h\u00e4ngen lassen\") e \"dare a qualcuno un canestro\" (\"einen Korb geben\") risalgono probabilmente a questa leggenda. Non \u00e8 chiaro se gli argani a fune di questo tipo fossero ampiamente utilizzati, sia per le merci che per il sollevamento di persone. \nNella pi\u00f9 recente letteratura scientifica del castello, la fune \u00e8 raramente vista come un metodo per raggiungere un ingresso sopraelevato. \nNel XIX secolo, August Essenwein ha visto la fune come un sistema di accesso comune. Ad esempio, nelle sue numerose incisioni di artisti sui castelli medievali, si possono spesso vedere persone sollevate su torri usando un semplice argano. Il ricercatore di castelli, Otto Piper, lo ha messo in dubbio, tuttavia, nella sua nota opera \"Burgenkunde\", poich\u00e9 in caso di pericolo l'uso di un simile mezzo di risalita era a suo avviso poco pratico e in ogni caso avrebbe sempre avuto bisogno di una seconda persona nella torre per azionarlo. Ma ha anche riconosciuto il problema di trascinare una lunga scala di legno in un ingresso sopraelevato. La sua opinione era che si sarebbero accontentati di una struttura fissa in legno o pietra ai piedi dell'edificio. Una breve scala di legno facilmente recuperabile poteva quindi essere utilizzata per raggiungere l'ingresso sopraelevato. \nMolti dei primi ricercatori sui castelli ne dedussero che lunghe scale di legno che non potevano essere riposte all'interno dell'edificio, venivano sollevate e fissate al muro esterno (Karl August von Cohausen). \nCi\u00f2 che \u00e8 verificabile \u00e8 l'uso di dispositivi di sollevamento per ingressi elevati in alcuni esempi della cultura ortodossa. Ben conservato \u00e8 l'arganoe a fune in legno del monastero di Santa Caterina sul Monte Sinai che, fino al XX secolo, era l'unico ingresso al castello del monastero fortificato. L'attuale impianto di risalita si trova, invece, all'interno dell'edificio retrostante. L'argano doveva essere azionato da quattro monaci contemporaneamente. Questo ingresso sopraelevato \u00e8 stato utilizzato principalmente come difesa contro le incursioni beduine. \nNotevolmente pi\u00f9 spettacolari sono gli argani nei monasteri e gli eremi intorno al Monte Athos, alcuni dei quali, ancora oggi, sono accessibili soltanto con questi mezzi. Anche diversi monasteri egiziani erano accessibili solo tramite argani. Gli impianti di risalita pi\u00f9 lunghi portavano alle abbazie delle Meteore della Grecia settentrionale. Questi sistemi di salita erano costruiti su possenti torri di roccia; quindi non erano i classici ingressi sopraelevati. Questi esempi mostrano che piccoli argani avrebbero potuto essere installati anche nelle strutture in legno degli ingressi sopraelevati medievali. Tuttavia, non vi \u00e8 alcuna traccia di argani all'interno dell'edificio. \nIn singoli casi \u00e8 possibile che le gru edili per la costruzione di una torre o di un edificio fossero state lasciate sul posto e utilizzate dopo il completamento della struttura. Un'immagine nel \"Weltchronik\" di Rudolf von Ems (1340) mostra due di queste gru. Una utilizza un verricello e l'altra una puleggia. Una gru edile medievale con carrucola \u00e8 stata ricostruita presso il castello alsaziano di Fleckenstein e posizionata su un'apertura sopraelevata nella parete rocciosa dell'interno. La rappresentazione nel \"Weltchronik\" mostra anche il materiale trasportato su una scala di legno. \nNormalmente gli ingressi erano cos\u00ec stretti e le architravi cos\u00ec basse che solo una persona alla volta poteva entrare all'interno dell'edificio o della torre. L'ingresso sopraelevato del Castel Tirolo \u00e8 tuttavia largo circa 1,25 metri e alto pi\u00f9 di tre metri. Le porte erano generalmente progettate come archi a tutto sesto, pi\u00f9 raramente come archi gotici. Gli ingressi tardo medievali a volte hanno architravi dritte o a gradini e persino archi trilobati (esempio il Castello di Kronsegg, Bassa Austria). I telai delle porte erano generalmente molto semplici, ma a volte venivano utilizzate perline per decorare il telaio. Gli stemmi e l'anno di costruzione risalgono a non prima del tardo medioevo. \nLe porte d'ingresso in legno erano talvolta rivestite di ferro o ardesia per ridurre il rischio di incendio. Le porte originali del Medioevo sono tuttavia sopravvissute raramente. All'interno i passaggi erano generalmente protetti con travi di bloccaggio. \nA volte gli ingressi a interi gruppi di edifici o sezioni di un castello erano protetti mediante elevazione. Ad esempio, il cancello del reparto interno della fortezza di Aggstein (a Wachau) si trova a circa sei metri sopra il livello del cortile esterno. A K\u00fcssaburg nel Baden, il cancello del reparto interno \u00e8 a quattro metri dal suolo ed era probabilmente raggiunto con un ariete di legno. \nCi sono anche esempi di castelli nel Vicino Oriente e nel Caucaso che hanno ingressi rialzati. La funzione della porta esterna al 5\u00ba piano della torre della Vergine a Baku \u00e8 ancora oggi un mistero. I resti di muro e volta, rimasti a terra, potrebbero indicare una struttura di accesso, come una scala, che venne poi demolita. \nFunzione e simbolismo.\nUn ingresso sopraelevato assolveva due funzioni: in primo luogo, proteggeva gli occupanti dell'edificio e, in secondo luogo, il castellano poteva invitare i visitatori nell'area domestica del castello. Nel pavimento inferiore, spesso scarsamente illuminato, venivano spesso immagazzinati rifornimenti, attrezzature e materiali. Le aperture a livello del suolo, per la gran parte in rovina, che possono essere viste qua e l\u00e0 ancora oggi, erano, in molti casi dove nel piano inferiore fu successivamente creata un'apertura che non c'era originariamente. \nNelle \"bergfried\" e nelle chiese di campagna l'ingresso sopraelevato offriva protezione contro gli aggressori. Allo stesso tempo, anche la difficolt\u00e0 di accesso era uno svantaggio; per esempio, qualsiasi difesa controffensiva del castello era pi\u00f9 problematica. Da un ingresso sopraelevato era possibile sparare agli aggressori solo mentre fuggivano. Tuttavia, molti ricercatori vedono la difesa passiva come una delle funzioni importanti di una \"bergfried\". Secondo questa scuola di pensiero, volevano principalmente impedire agli aggressori di entrare. Ci\u00f2 consentiva di guadagnare tempo prezioso in attesa dell'arrivo di un soccorso o per ottenere una situazione pi\u00f9 favorevole. \nDi tanto in tanto l'ingresso sopraelevato aveva pi\u00f9 una funzione simbolica che pratica. Ad esempio, per l'archeologo medievale Joachim Zeune, questa forma di ingresso, era un elemento evolutivo e potrebbe essere interpretato pi\u00f9 come un simbolo del potere secolare medievale. \nVari tipi di ingresso elevati si trovano anche su torri di guardia (ad esempio in Luginsland) e case a torre, in \"torrioni francesi\", in dongioni inglesi e nelle \"Torri del Homenaje\" spagnole. Inoltre, diverse fortificazioni della prima et\u00e0 moderna e barocche hanno ingressi elevati. Ad esempio, l'ingresso al rivellino davanti al castello del vescovo Gemmingen a Willibaldsburg sopra Eichst\u00e4tt si trova diversi metri sopra l'altezza del fossato, per motivi di sicurezza. \nAnche al tempo delle guerre napoleoniche alle 164 torri martello dell'Impero britannico si accedeva da ingressi elevati. Queste piccole aperture erano spesso ulteriormente protette da bertesche difensive. "}
{"id": "8618320", "revid": "6923", "url": "https://it.wikipedia.org/wiki?curid=8618320", "title": "Comune di Aalborg", "text": ""}
{"id": "8618324", "revid": "767487", "url": "https://it.wikipedia.org/wiki?curid=8618324", "title": "Aloysio de Oliveira", "text": "Nel 1955, quando il gruppo musicale di cui faceva parte si sciolse, de Oliveira concluse l\u2019attivit\u00e0 di cantante/chitarrista e di attore. Fu per il resto della sua vita professionale un compositore e produttore discografico. Ricopr\u00ec un ruolo chiave nella storia della musica brasiliana: oltre alle sue collaborazioni con Carmen Miranda negli anni quaranta, fu protagonista della nascita e della diffusione della bossa nova, lanciando musicisti fra i quali Elza Soares, S\u00e9rgio Ricardo, Sylvia Telles e Ala\u00edde Costa. Compose anche motivi di successo, \"Dindi\", \"In\u00fatil paisagem\", \"De voc\u00ea, eu gosto\", \"Eu preciso de voc\u00ea\" fra gli altri, ripresi in seguito da diversi artisti brasiliani e non solo.\nBiografia.\nLa formazione.\nNato a Rio de Janeiro, a otto anni si avvicin\u00f2 alla musica attraverso una radio a galena, appassionandosi ai generi brasiliani del periodo, in particolare maxixes e choros, e alla musica di provenienza statunitense. Fece presto conoscenza con H\u00e9lio Jord\u00e3o-Pereira, con cui si impegnava in duetti vocali e che gli insegn\u00f2 i rudimenti della chitarra. Quando aveva dodici anni, i due si unirono ai tre fratelli Os\u00f3rio \u2013 St\u00eanio, Afonso e Armando \u2013 costituendo il nucleo iniziale di quello che sarebbe diventato il Bando da Lua. Successivamente, al quintetto si aggregarono Ivo Astolfi e i suoi sei cugini, e la formazione di dodici elementi prese il nome di Bloco do Bimbo.\nContemporaneamente all\u2019impegno musicale, de Oliveira studi\u00f2 presso l\u2019Istituto maschile gestito da religiosi Santo Ant\u00f4nio Maria Zaccaria, dal quale venne espulso per aver insultato un insegnante; e si vide costretto a terminare il ciclo scolastico al Liceu Franc\u00eas per proseguire, a partire dal 1932, nella formazione superiore diventando infine dentista, professione che per\u00f2 non esercit\u00f2 mai.\nLa carriera artistica.\nIl 1929 segna l\u2019avvio della sua carriera professionistica, con un provino agli ordini del Maestro Tomaz presso gli studi della Parlophone che si rivel\u00f2 un insuccesso. Dietro consiglio del chitarrista Josu\u00e9 de Barros, il gruppo ridusse il numero degli esecutori trasformandosi nel Bando da Lua e due anni dopo esord\u00ec in sala di registrazione con il brano \"Que tal a vida?\". Fu l\u2019inizio di un decennio ricco di incisioni con il Bando de Lua, un periodo di successi musicali, film, spettacoli teatrali e radiofonici che gli fece raggiungere un\u2019ampia notoriet\u00e0 anche fuori dai confini del suo Paese e che lo mise in contatto con i pi\u00f9 grandi artisti di musica popolare brasiliana quali Cust\u00f3dio Mesquita, Noel Rosa, Djalma Ferreira e Paulo Tapaj\u00f3s fra i tanti.\nMa ben pi\u00f9 importante si rivel\u00f2 la conoscenza che de Oliveira fece nel 1929 con Carmen Miranda. Dieci anni pi\u00f9 tardi il Bando da Lua fu il gruppo che accompagn\u00f2 la cantante (con cui l\u2019artista brasiliano ebbe una relazione sentimentale) in tour negli gli Stati Uniti, dove de Oliveira oltre a esibirsi operava da mediatore linguistico fra impresari americani e la Miranda, essendo il solo che masticava un po\u2019 di inglese. In aggiunta, il gruppo musicale e Carmen Miranda furono scritturati dalla 20th Century Fox per girare dei film a Hollywood. Frequentando l\u2019ambiente cinematografico, de Oliveira ebbe l\u2019opportunit\u00e0 di conoscere Walt Disney, divenendo personaggio di rilievo degli studi disneyani; fu produttore di \"Saludos amigos\", film nel quale interpret\u00f2 il celebre motivo \"Aquarela do Brasil\", composto da Ary Barroso; e, da conoscitore della musica e della cultura brasiliana, forn\u00ec consigli al management della Disney e sugger\u00ec integrazioni e cambiamenti. Ma gli impegni cinematografici non gli impedivano gli spettacoli musicali, e nel 1948 fu protagonista di una trionfale trasferta londinese dove si esib\u00ec per due mesi con il suo gruppo e con Carmen Miranda al prestigioso London Palladium. Durante la sua permanenza negli Stati Uniti lavor\u00f2 anche in film fra i quali \"Interl\u00fadio\" di Alfred Hitchcock e \"Romance no Rio\", e in un\u2019altra pellicola di tecnica mista di Walt Disney, \"Voc\u00ea j\u00e1 foi \u00e0 Bahia?\", nella quale comparve come attore e contribu\u00ec alla colonna sonora; fu inoltre il presentatore di programmi radiofonici trasmessi in Brasile.\nDopo la prematura morte di Carmen Miranda avvenuta nel 1955, Aloysio de Oliveira fece ritorno in Patria dove inizi\u00f2 a lavorare con ruoli dirigenziali per la Odeon brasiliana, la stessa casa discografica che pubblic\u00f2 nel 1957 l\u2019album \"Samba these days - Aloysio de Oliveira e seu Bando da Lua\", lavoro che vedeva anche canzoni del repertorio statunitense. L\u2019anno successivo Marlene incise \"Bom que doi\", che l\u2019artista brasiliano aveva composto assieme a Luiz Bonf\u00e1.\nGli anni a venire furono per Aloysio de Oliveira molto prolifici nella sua attivit\u00e0 di compositore e produttore discografico. In particolare, il quinquennio 1958-1962 fu per l\u2019artista carioca determinante per il proprio futuro e per quello della bossa nova. Insieme a Tom Jobim compose \"Dindi\", \"De voc\u00ea, eu gosto\", \"Demais\" e \"Eu preciso de voc\u00ea\". Nel 1959, dietro forti pressioni di Jobim e di Dorival Caymmi e in netto disaccordo con la dirigenza paulista della Odeon, il produttore si risolse di dare il via libera a \"Chega de saudade\", composta e suonata da Jo\u00e3o Gilberto, che avrebbe segnato un picco di popolarit\u00e0 e di vendite non solo in Patria e avrebbe costituito un punto di svolta della nuova corrente musicale. Sempre pi\u00f9 addentro al mondo musicale brasiliano, nel 1962 riun\u00ec sotto la propria direzione musicale al Bon Gourmet, storico locale della vita notturna carioca, tre nomi gi\u00e0 divenuti leggendari: Tom Jobim, Vin\u00edcius de Moraes e Jo\u00e3o Gilberto, assieme a Os Cariocas. Nello stesso anno, de Oliveira si incaric\u00f2 di organizzare alla Carnegie Hall un Festival della bossa nova, un grande concerto nel quale si esibirono alcuni fra i pi\u00f9 grandi nomi della musica brasiliana contemporanea: da Jo\u00e3o Gilberto a Tom Jobim, da Luiz Bonf\u00e1 a Oscar Castro-Neves, da Carlos Lyra a Roberto Menescal a S\u00e9rgio Mendes, per citare i pi\u00f9 prestigiosi.\nL\u2019esperienza maturata alla Odeon e alla Philips gli permise l\u2019anno successivo di fondare e controllare una casa discografica indipendente, la Elenco, (assorbita nel 1968 dalla PolyGram), etichetta che produsse musicisti di bossa nova gi\u00e0 famosi: fra di essi Sylvia Telles \u2013 con cui de Oliveira si spos\u00f2 quello stesso anno \u2013, Tom Jobim, L\u00facio Alves, Dick Farney, Jo\u00e3o Donato, S\u00e9rgio Mendes, S\u00e9rgio Ricardo, Baden Powell, Roberto Menescal, il Quarteto em Cy. Vennero ripresi anche artisti delle precedente generazione come Cyro Monteiro e M\u00e1rio Reis. Esordirono con la Elenco Nara Le\u00e3o, Edu Lobo e Rosinha de Valen\u00e7a; e l\u2019etichetta organizz\u00f2 spettacoli ai quali parteciparono Maysa, Lennie Dale, Vin\u00edcius de Moraes, Odete Lara, Sylvia Telles, L\u00facio Alves, Dick Farney e Norma Bengell. In qualit\u00e0 di discografico, nel gennaio del 1967 era negli studi della Warner a Los Angeles per la registrazione del disco \"Francis Albert Sinatra &amp; Antonio Carlos Jobim\", che vedeva protagoniste le voci dei due grandi cantanti americani che danno il titolo all\u2019album.\nChiusa la parentesi con la Elenco, nel 1968 il produttore lasci\u00f2 il Brasile alla volta degli Stati Uniti. L\u00ec per cinque anni cur\u00f2 la produzione di diversi artisti brasiliani per la Warner, e nel 1972 ritorn\u00f2 in Patria proseguendo la sua attivit\u00e0 di produttore discografico. Anni dopo pubblic\u00f2 le sue memorie nell'autobiografia intitolata \"De Banda pra Lua\".\nNel tempo le sue composizioni \u2013 scritte individualmente o in coppia (\"Samba torto\", \"Eu preciso de voc\u00ea\", \"Meu mundo \u00e9 voc\u00ea\", \"Meu amanh\u00e3\", \"In\u00fatil paisagem\" e \"S\u00f3 tinha que ser com voc\u00ea\") \u2013 sarebbero divenute dei successi. Sylvia Telles incise nell\u2019LP \"Amor de gente mo\u00e7a\" i brani \"De voc\u00ea, eu gosto\", \"Demais\" e \"Dindi\". Altri artisti che riproposero le canzoni di de Oliveira furono Nara Le\u00e3o, Maysa, Ala\u00edde Costa, Agostinho dos Santos, Elizeth Cardoso, L\u00facio Alves, Luiz E\u00e7a, Wilson Simonal, Dorival Caymmi, Astrud Gilberto, lo Zimbo Trio, Baden Powell, Claudette Soares; nel 1971 Tom Jobim e Elis Regina, nel loro celebre LP \"Elis e Tom\", incisero \"S\u00f3 tinha que ser con voc\u00ea \" e \"In\u00fatil paisagem\", composte da de Oliveira insieme a Jobim. Dopo la registrazione di \"Dindi\" e di \"In\u00fatil paisagem\" nel 1967 da parte del grande interprete statunitense Frank Sinatra, nel 1981 il compositore ebbe la soddisfazione di vedere le stesse due canzoni incise da un\u2019altra leggenda vivente della musica mondiale, Ella Fitzgerald. E a seguire ripresero motivi del compositore altri nomi di punta del panorama musicale brasiliano: Leny Andrade, Caetano Veloso, Nana Caymmi, Raimundo Fagner e, negli anni 2000, Joyce, Maria Beth\u00e2nia, Ivan Lins.\nAloysio de Oliveira \u00e8 morto nel 1995 a Los Angeles, citt\u00e0 nella quale il produttore abit\u00f2 negli ultimi anni di vita."}
{"id": "8618325", "revid": "6923", "url": "https://it.wikipedia.org/wiki?curid=8618325", "title": "Comune di Billund", "text": ""}
{"id": "8618326", "revid": "6923", "url": "https://it.wikipedia.org/wiki?curid=8618326", "title": "Comune di Copenaghen", "text": ""}
{"id": "8618328", "revid": "6923", "url": "https://it.wikipedia.org/wiki?curid=8618328", "title": "Comune di Haderslev", "text": ""}
{"id": "8618331", "revid": "1573940", "url": "https://it.wikipedia.org/wiki?curid=8618331", "title": "Cattedrale dei Santi Pietro e Cecilia", "text": "La cattedrale dei Santi Pietro e Cecilia di Mar del Plata \u00e8 la chiesa madre della diocesi di Mar del Plata in Argentina.\nStoria.\nLa cattedrale venne inaugurata nel 1905. La chiesa ottenne il rango di basilica minore nel 1924. L'11 febbraio 1957, con l'istituzione della diocesi di Mar del Plata da parte di Pio XII, la chiesa ne divenne la cattedrale.\nDescrizione.\nL'edificio presenta uno stile neogotico e una struttura a tre navate."}
{"id": "8618334", "revid": "767487", "url": "https://it.wikipedia.org/wiki?curid=8618334", "title": "Apparently, I'm Nothing", "text": "Apparently, I'm Nothing \u00e8 il secondo EP del gruppo musicale statunitense State Champs. L'album \u00e8 stato inizialmente autoprodotto nel 2011 e successivamente pubblicato il 27 aprile dello stesso anno dalla Ice Grill$. Le ultime cinque tracce sono rifacimenti delle tracce precedentemente pubblicate nell'EP \"2010\"."}
{"id": "8618335", "revid": "661526", "url": "https://it.wikipedia.org/wiki?curid=8618335", "title": "Apparently I'm Nothing", "text": ""}
{"id": "8618336", "revid": "767487", "url": "https://it.wikipedia.org/wiki?curid=8618336", "title": "Crayon Shin-chan - Gachinko! Gyakushu no robo to-chan", "text": " \u00e8 un film d'animazione del 2014 scritto da Kazuki Nakashima e diretto da Wataru Takahashi, ventiduesima pellicola legata al celebre franchise \"Shin Chan\".\nTrama.\nIl padre di Shin-chan, Hiroshi, viene trasformato in un robot, dopo essere stato portato da una misteriosa ragazza in un particolare salone di bellezza. Se inizialmente Hiroshi \u00e8 felice della nuova trasformazione, dato che risulta conveniente alla sua famiglia, in seguito scopre che si ritrova al centro di una cospirazione che intenderebbe eliminare tutti i padri di famiglia ritenuti \"deboli\" e creare una forte figura d'esempio.\nDistribuzione.\nIn Giappone la pellicola \u00e8 stata distribuita dalla Toho a partire dal 19 aprile 2014."}
{"id": "8618337", "revid": "1647404", "url": "https://it.wikipedia.org/wiki?curid=8618337", "title": "Latto", "text": " \n\u00c8 nota per essere stata la vincitrice inaugurale del reality show statunitense di Lifetime \"The Rap Game\". La svolta musicale di Latto \u00e8 avvenuta con il singolo del 2019, \"Bitch from da Souf\", che l'ha portata a firmare un contratto con l'etichetta discografica RCA Records. Nell'agosto 2020, la canzone \u00e8 entrata nella Billboard Hot 100, raggiungendo la posizione numero 95.\nBiografia.\nAlyssa Michelle Stephens \u00e8 nata a Columbus, in Ohio, il 22 dicembre 1998 da Misti Pitts e Shayne Stephens. Si \u00e8 trasferita in Georgia all'et\u00e0 di 2 anni ed \u00e8 cresciuta nella contea di Clayton, nella zona sud di Atlanta, dove ha frequentato la Lovejoy High School. Ha interrotto gli studi per concentrarsi sulla sua carriera musicale. Prima di fare musica, ha partecipato a dei drag racing. Alyssa ha iniziato a rappare e a scrivere testi rap all'et\u00e0 di dieci anni. Nata da padre nero e madre bianca, ha adottato il nome d'arte di Miss Mulatto.\nCarriera.\n2016-2018: \"The Rap Game\" e gli inizi della carriera.\nNel 2016, Stephens \u00e8 diventata una concorrente del reality \"The Rap Game\", prodotto da Jermaine Dupri e Queen Latifah. In stile boot camp, segue giovani aspiranti rapper in una competizione l'uno contro l'altro nell'arco di otto settimane e Mulatto, all'epoca conosciuta come Miss Mulatto, ne \u00e8 uscita vincitrice. Come premio le \u00e8 stato offerto un contratto discografico da Dupri con la So So Def Records ma la rapper ha rifiutato l'accordo, sostenendo che l'accordo offrisse pochi soldi, ed ha optato per essere un'artista indipendente.\nLatto ha pubblicato il suo singolo di debutto, \"No More Talking\", nel febbraio 2016. Nello stesso anno ha collaborato con Lil Niqo, un altro concorrente di \"The Rap Game\", nel singolo \"Tough on the Internet\" e ha vinto il premio Youth Hip Hop/R&amp;B ai Georgia Music Awards. Il suo primo mixtape, \"Miss Mulatto\", \u00e8 uscito il 2 ottobre 2016.\n\"Miss Mulatto\" \u00e8 stato seguito da \"Latto Let Em Know\" nell'aprile 2017, che presenta collaborazioni con Molly Brazy, Lil Key, Crucial e Silent\u00f3. Il singolo \"Response Diss\" \u00e8 una diss track diretta a Supa Peach, altro concorrente di \"The Rap Game\". La faida tra i due ha provocato insulti da entrambe le parti con accuse sull'uso di droghe, omosessualit\u00e0 e di esperienze spiacevoli accadute durante lo show. A fine 2017 ha pubblicato un EP intitolato \"Time and Pressure\".\nNel 2018 Alyssa ha cambiato il suo nome d'arte in Mulatto, realizzando un mixtape eponimo nel medesimo anno.\n2019-2020: La svolta, \"Queen of da Souf\" e le collaborazioni.\nLatto ha ricevuto elogi per il suo singolo \"Bitch from da Souf\", pubblicato a gennaio 2019. Nel maggio 2019, \u00e8 stata invitata a esibirsi al Rolling Loud, un festival rap annuale che si svolge a Miami, in Florida. Il singolo \u00e8 contenuto nell'EP \"Big Latto\", distribuito nel giugno 2019. Il brano \u00e8 diventato il successo pi\u00f9 grande della rapper, debuttando alla posizione numero 95 nella Billboard Hot 100 e venendo certificato disco d'oro negli Stati Uniti. Ne \u00e8 stato realizzato un remix con le rapper Saweetie e Trina, incluso nel terzo EP di Latto, \"Hit the Latto\", che \u00e8 stato pubblicato il 12 dicembre 2019. Il singolo verr\u00e0 poi incluso nell'album di debutto.\nNel marzo 2020 Latto ha firmato ufficialmente con la RCA Records. Tra l'aprile e il luglio 2020 ha pubblicato i singoli promozionali \"No Hook\", \"He Say She Say\" e il singolo \"Muwop\"; quest'ultimo vede la partecipazione di Gucci Mane e campiona il brano del 2005 dello stesso rapper \"Freaky Gurl\". I tre singoli anticipano l'album in uscita ad agosto 2020.\nLatto ha fatto un cameo nel videoclip del singolo \"WAP\" di Cardi B, uscito il 7 agosto 2020. Lo stesso giorno \u00e8 apparsa nel singolo di NLE Choppa, \"Make Em Say\", tratto dall'album \"Top Shotta\". L'11 agosto la rapper \u00e8 stata inclusa nell'annuale Freshman Class della rivista \"XXL.\"\nIl 12 agosto ha annunciato la data di pubblicazione del suo album di debutto, intitolato \"Queen of da Souf\", che \u00e8 stato pubblicato il 21 agosto 2020 su etichetta RCA Records.\nIl 3 settembre 2020 \u00e8 stato pubblicato da Chloe x Halle il remix del singolo \"Do It\" in cui Latto partecipa assieme alle City Girls e Doja Cat. Lo stesso giorno appare nel video musicale del singolo \"Down\" di G-Eazy in cui \u00e8 artista ospite. Il 10 settembre 2020 la rapper pubblica il video musicale del terzo singolo estratto dall'album, \"On God\" mentre pi\u00f9 di un mese dopo, il 15 ottobre, pubblica il video di \"In n Out\", traccia inclusa nell'album che vede la partecipazione delle City Girls. Il 29 settembre \u00e8 stato annunciato che Latto ha ricevuto una candidatura ai BET Hip Hop Awards come Miglior rapper esordiente (\"Best New Hip Hop Artist\"). Durante la cerimonia, svolta il 27 ottobre, la rapper si \u00e8 esibita con un medley di \"Youngest N Richest\", \"Bitch from da Souf\" e \"Muwop\". Il 7 novembre 2020 collabora con 2 Chainz nel brano \"Quarantine Thick\".\n2021-presente: Il nuovo nome.\nNel gennaio 2021 la rapper partecipa al singolo \"Nasty\" assieme a Rich The Kid e Flo Milli, in collaborazione con Rubi Rose. Il mese successivo ha collaborato nel remix di \"Go Crazy\" di Chris Brown, con la partecipazione di Young Thug, Future e Lil Durk. A marzo rilascia invece il remix ufficiale in stile freestyle della canzone del rapper SpotemGottem \"Beat Box\", cos\u00ec come DaBaby, Shenseea ed altri.\nCon l'uscita del singolo \"The Biggest,\" a maggio 2021, la rapper ha cambiato ufficialmente il proprio nome d'arte in Latto, in seguito alla controversia per lo pseudonimo \"Mulatto\" (che fa riferimento al termine omonimo).\nVita privata.\nMulatto ha una sorella minore, Brooklyn Nikole. Nel 2017 Mulatto ha aperto un negozio chiamato \"Pittstop Clothing\", a Jonesboro, in Georgia. Per un periodo di due anni ha frequentato il rapper statunitense Bandit Gang Marco, fino al 2018.\nNel maggio 2019 \u00e8 stata arrestata per furto. Ha successivamente pubblicato il brano \"F*ck Rice Street\", in cui dichiarava la sua innocenza ed esprimeva la sua rabbia nei confronti della polizia.\nInfluenze musicali.\nMulatto ha ribadito in pi\u00f9 interviste che \u00e8 sempre stata una grande fan di Nicki Minaj e che per lei \u00e8 una fonte di ispirazione.\nControversie.\nNel momento in cui Alyssa Michelle Stephens \u00e8 diventata famosa con lo pseudonimo di Mulatto sono sorte svariate polemiche su questa sua scelta dato che, cos\u00ec come in lingua italiana, anche in lingua inglese tale termine indica una persona che discende in parte da persone nere e in parte da persone bianche. In un'ottica in cui il fenomeno del \"colorismo\" (\"colourism\" in lingua inglese), ossia una maggiore facilit\u00e0 per le persone nere \"light skin\" di imporsi nel mondo dello spettacolo rispetto a persone \"dark skin\", \u00e8 da tempo oggetto di polemiche, una buona parte dell'opinione pubblica ha osteggiato questo pseudonimo, spingendo l'artista a prendere la decisione di cambiarlo nel futuro imminente.\nRiconoscimenti.\nGeorgia Music Awards\nBET Hip Hop Awards\nMTV Push"}
{"id": "8618341", "revid": "287204", "url": "https://it.wikipedia.org/wiki?curid=8618341", "title": "Brazilichthys macrognathus", "text": " \nIl brazilittide (Brazilichthys macrognathus) \u00e8 un pesce osseo estinto, appartenente agli attinotterigi. Visse nel Permiano inferiore (circa 280 - 173 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto pesce doveva essere di grosse dimensioni, e poteva superare facilmente il mezzo metro di lunghezza; il solo cranio era lungo circa 10 centimetri. Possedeva un corpo slanciato, con una grande testa dalla bocca ampia. Erano presenti due file di denti: una esterna, costituita da piccoli elementi aguzzi e ravvicinati, e una interna, costituita da denti simili a zanne, enormi e distanziati. Il muso era estremamente corto e le orbite erano grandi; la mandibola, molto robusta, era leggermente incurvata all'ins\u00f9 nella parte terminale. La premascella era di dimensioni ridotte, mentre l'osso mascellare era notevolmente robusto; la parte posteriore all'orbita del mascellare era pi\u00f9 lunga di quella anteriore all'orbita. \"Brazilichthys\" era privo di un ramo posteriore del dermosfenotico, e l'iomandibola era dotata di un processo opercolare; queste caratteristiche lo denotano come un attinotterigio basale. \nClassificazione.\nInizialmente ritenuto un parente del successivo \"Birgeria\" a causa delle somiglianze superficiali, \"Brazilichthys\" \u00e8 stato in seguito considerato un rappresentante arcaico degli attinotterigi, comunque di un grado evolutivo successivo rispetto alle forme del Devoniano come \"Moythomasia\" e \"Cheirolepis\". \"Brazilichthys macrognathus\" venne descritto per la prima volta nel 1991, sulla base di un cranio fossile incompleto conservatosi in tre dimensioni ritrovato nella formazione Pedra de Fogo in Brasile (Maranh\u00e3o). Nella stessa formazione geologica sono stati ritrovati i resti parziali del pi\u00f9 grande anfibio conosciuto, \"Prionosuchus\". "}
{"id": "8618342", "revid": "22356", "url": "https://it.wikipedia.org/wiki?curid=8618342", "title": "Brazilichthys", "text": ""}
{"id": "8618344", "revid": "729019", "url": "https://it.wikipedia.org/wiki?curid=8618344", "title": "Assimi Go\u00efta", "text": "\u00c8 salito al potere subentrando all'ex presidente Ibrahim Boubacar Ke\u00efta in seguito al colpo di Stato del 18 agosto 2020. In seguito \u00e8 ritornato al potere, al posto di Bah Ndaw, dopo il colpo di Stato del 24 maggio 2021. Da allora \u00e8 stato dichiarato presidente del Mali.\nBiografia.\nAssimi Go\u00efta \u00e8 nato nel 1983. Figlio di un ufficiale delle forze armate del Mali, \u00e8 stato addestrato nelle accademie militari del Mali e ha frequentato in particolare il Prytan\u00e9e militaire de Kati e la Combined Arms Military School di Koulikoro. Go\u00efta ha ricevuto addestramento da Stati Uniti d'America, Francia e Germania e ha lavorato con le forze speciali dell'esercito degli Stati Uniti d'America.\nGo\u00efta ha servito come colonnello nel battaglione delle forze speciali autonome, l'unit\u00e0 delle forze speciali delle forze armate maliane. \u00c8 a capo delle forze speciali del Mali nel centro del paese con il grado di colonnello. Si trova quindi di fronte all'insurrezione jihadista in Mali.\nA seguito del colpo di Stato del 2020, Go\u00efta diviene il leader del Comitato nazionale per la salvezza del popolo, un gruppo di ribelli che si sono impegnati a dare inizio a nuove elezioni per sostituire il presidente Ibrahim Boubacar Ke\u00efta.\nIl 25 settembre 2020, a seguito della nomina di Bah Ndaw a Presidente della Repubblica \"ad interim\", Assimi Go\u00efta viene nominato vicepresidente del Mali.\nNel maggio del 2021, un nuovo colpo di Stato da parte di generali golpisti guidati da Assimi Go\u00efta rimuove il presidente Bah Ndaw e il primo ministro Moctar Ouane, accusati di non aver consultato la leadership militare della transizione per la nomina di un nuovo governo. Di fatto, oggetto del contendere \u00e8 stata la rimozione di due alti ufficiali tra i militari dietro il golpe di agosto 2020 dai ministeri di sicurezza interna e difesa. Assimi Go\u00efta si proclama contestualmente Presidente della Repubblica.\nIl golpe ha portato all'interruzione della cooperazione militare tra l'esercito maliano e Francia e Stati Uniti, che nel 2004 avevano spostato un contingente nel Sahel, assieme ad Estonia, Svezia e Repubblica Ceca nell'ambito dell'Operazione Barkhane a supporto degli stati membri del G5 Sahel.\nIl 20 luglio 2021 \u00e8 oggetto di un attacco da parte di due uomini armati di coltello, mentre sta pregando presso la Grande Moschea di Bamako, durante le celebrazioni per la festa musulmana di Eid al-Adha."}
{"id": "8618345", "revid": "767487", "url": "https://it.wikipedia.org/wiki?curid=8618345", "title": "Crayon Shin-chan - Bakusui! Yumemi-warudo daitotsugeki!", "text": " \u00e8 un film d'animazione del 2016 diretto da Wataru Takahashi.\n\u00c8 la ventiquattresima pellicola tratta dal celebre franchise \"Shin Chan\".\nTrama.\nUna notte l'intera famiglia Nohara si ritrova a fare il medesimo sogno, quello di un enorme pesce che appare dal nulla e che li divora; in seguito, la famiglia scopre che molte altre persone hanno avuto lo stesso incubo. Progressivamente Shin-chan inizia a credere che l'incubo sia collegato a Saki, una misteriosa ragazzina da poco trasferitasi nel suo quartiere.\nDistribuzione.\nIn Giappone il film \u00e8 stato distribuito dalla Toho, a partire dal 16 aprile 2016."}
{"id": "8618349", "revid": "635893", "url": "https://it.wikipedia.org/wiki?curid=8618349", "title": "Lago Galv\u0117", "text": "Il lago Galv\u0117 (in lituano \"Galv\u0117 e\u017eeras\") \u00e8 un lago della Lituania situato nei pressi della citt\u00e0 di Trakai, a circa 22\u00a0km a ovest della capitale Vilnius.\nDescrizione.\nIl lago, che si estende per 3,61\u00a0km\u00b2 \u00e8 relativamente poco profondo (in media 13,6\u00a0m), adagiato tra file di colline parallele modellate dall'attivit\u00e0 glaciale. Il profilo del lago \u00e8 piuttosto tortuoso e sviluppa circa 13,5\u00a0km di coste (20,1\u00a0km se si considerano anche le isole).\nNel lago sorgono 21 isole generalmente basse e folte di alberi, per una superficie complessiva di 15,15\u00a0ettari, situate prevalentemente nella parte meridionale del lago. Su una di queste sorge il castello di Trakai risalente al XIV secolo, quando Trakai era capitale del Granducato di Lituania. Il vecchio castello della penisola di Trakai sorge invece sulla sponda meridionale dell'isola, all'estremit\u00e0 dell'antico insediamento di Senieji Trakai (\"vecchia Trakai\" in lituano).\nOltre al borgo di Senieji Trakai, altri insediamenti sorgono nei pressi del lago: Bra\u017euol\u0117 e Totori\u0161k\u0117s si trovano sulla sponda settentrionale del lago, il villaggio di Varnikai sorge su quella sud-orientale.\nA sud il lago \u00e8 collegato ai laghi Luka e Totori\u0161ki\u0173 con dei canali, mentre ad est comunica con il lago Skaistis. Due corsi d'acqua minori si immettono nel lago Galv\u0117 che appartiene al sistema fluviale del fiume Said\u0117, affluente del Neris.\nIl lago \u00e8 ricco di pesci, soprattutto rutili.\nLa superficie del lago \u00e8 interamente compresa all'interno del parco nazionale storico di Trakai, istituito nel 1992 a tutela del patrimonio naturale e storico della zona."}
{"id": "8618350", "revid": "125844709", "url": "https://it.wikipedia.org/wiki?curid=8618350", "title": "Home Before Dark (serie televisiva)", "text": "Home Before Dark \u00e8 una serie televisiva statunitense creata da Dana Fox e Dara Resnik.\nTrama.\nUna bambina di 9 anni si trasferisce insieme alla famiglia nella citt\u00e0 che il padre si era lasciato alle spalle. Qui la sua ostinata ricerca della verit\u00e0 la porta a dissotterrare un caso chiuso che tutti in citt\u00e0, suo padre compreso, hanno fatto di tutto per nascondere.\nProduzione.\nLa serie \u00e8 basata sulla vita della giovane giornalista Hilde Lysiak. \u00c8 stata pubblicata su Apple TV+ a partire dal 3 aprile 2020.\nLa serie \u00e8 stata rinnovata per la seconda stagione."}
{"id": "8618366", "revid": "1573940", "url": "https://it.wikipedia.org/wiki?curid=8618366", "title": "Tranatocetus", "text": "Il Tranatocetus \u00e8 un genere fossile ed estinto di Balene (Mysticeti) dal tardo Miocene (Tortoniano) con ritrovamenti parziali del teschio nello Jutland, Danimarca.\nL'unica specie (Subtaxa) \u00e8 il Tranatocetus argillarius.\nGli ultimi studi hanno tuttavia rilevato nuove particolarit\u00e0 che identificano la sub-specie Tranatocetus maregermanicum.\nDescrizione.\nIl \"Tranatocetus\" \u00e8 tuttavia comunemente simile allAulocetus latus, al grande Cetotherium megalophysum, al Cetotherium Vandelli nonch\u00e9 al \"Mesocetus\" ed al \"Mixocetus\" nell'avere ossa rostrali che sovrastano i frontali e contattano i parietali, nasali che dividono le mascelle sul vertice, uno scudo occipitale piegato dorso-ventralmente con una porzione anteriore pi\u00f9 orizzontale ed una porzione posteriore pi\u00f9 verticale, ed una bolla timpanica con breve, porzione anteriore stretta con estremit\u00e0 anteriore arrotondata o squadrata e porzione posteriore pi\u00f9 ampia e alta, particolarmente gonfia nella zona posteroventrale.\nCome altri \"tranatocetidi\", il vertice del cranio \u00e8 a forma di X nella vista dorsale. Tuttavia, la specie differisce per il largo cranio con squamosi espansi lateralmente, per i processi ascendenti diritti delle mascelle che si estendono parallelamente l'uno all'altro (piuttosto che rastremarsi e convergere posteriormente), per una piccola proiezione laterale della cresta del meato posteriore sul lato posterolaterale del processo postglenoideo e dei processi paroccipitali che si estendono molto posteriormente ai condili occipitali.\nClassificazione.\nIl Tranatocetus era originariamente classificato come un membro della famiglia dei \"Talassoteri Tranatocetidae\", che comprende un numero di misticeti pi\u00f9 strettamente imparentati con la \"Balaenopteroidea\" che con la Cetotheriidae.\nQuando il Tranatocetus fu descritto per la prima volta, lo si consider\u00f2 come una nuova specie di \"Mesocetus\": \"M. argillarius\". Tuttavia, una nuova successiva descrizione maggiormente dettagliata di questa specie ha identificato che \u00e8 genericamente distinta dal Mesocetus vero e proprio, per cui si richiese il suo riconoscimento come nuovo genere.\nIn seguito l'analisi filogenetica ha recuperato la denominazione \"Tranatocetus\" in quanto si \u00e8 osservato che il genoma \u00e8 profondamente nidificato all'interno della famiglia delle Cetotheriidae, e come \"Metopocetus\".\nAmbiente.\nMari del Neogene moderatamente caldi e tropicali.\nAlimentazione.\nCarnivoro di superficie, da cui la denominazione \"Cetotherium\" (letteralmente, \"belva balena\"), un genere estinto di cetacei della famiglia Cetotheriidae.\nLa comparsa di questo genere viene fatta risalire all'Oligocene."}
{"id": "8618367", "revid": "767487", "url": "https://it.wikipedia.org/wiki?curid=8618367", "title": "Crayon Shin-chan - Shurai!! Uchujin shiriri", "text": " \u00e8 un film d'animazione del 2017 diretto da Masakazu Hashimoto e tratto completamente da un soggetto di Yoshito Usui. La pellicola \u00e8 il venticinquesimo film d'animazione tratto dal celebre franchise \"Shin Chan\".\nTrama.\nUna sera, la famiglia Norihara scopre che nel proprio giardino \u00e8 atterrato un misterioso alieno di nome Shiriri. L'alieno trasforma i genitori in due ragazzini, e per farli tornare alla normalit\u00e0 chiede loro di aiutarlo a trovare suo padre, che \u00e8 precipitato in un'imprecisata zona del Giappone.\nDistribuzione.\nIn Giappone, la pellicola \u00e8 stata distribuita dalla Toho a partire dal 15 aprile 2017. Il film \u00e8 la prima pellicola in cui il padre di Shin-chan, Hiroshi, \u00e8 doppiato da Toshiyuki Morikawa, in seguito al ritiro di Keiji Fujiwara che lo doppiava dal 1992."}
{"id": "8618369", "revid": "938", "url": "https://it.wikipedia.org/wiki?curid=8618369", "title": "Dollaro di Kiribati", "text": ""}
{"id": "8618371", "revid": "287204", "url": "https://it.wikipedia.org/wiki?curid=8618371", "title": "The Glass Ghost", "text": "The Glass Ghost \u00e8 il terzo EP della cantautrice britannica Phildel, pubblicato il 4 marzo 2013.\nPromozione.\nIl 10 novembre 2013 \u00e8 stato diffuso il videoclip di \"Comfort Me\", il 1\u00ba marzo 2014 quello di \"Celestial\"."}
{"id": "8618372", "revid": "1310927", "url": "https://it.wikipedia.org/wiki?curid=8618372", "title": "Art\u0451m Me\u0161\u010daninov", "text": "Carriera.\nClub.\nHa giocato nella massima serie ceca."}
{"id": "8618373", "revid": "22356", "url": "https://it.wikipedia.org/wiki?curid=8618373", "title": "Potanichthys xingyiensis", "text": " \nIl potanittide (Potanichthys xingyiensis) \u00e8 un pesce osseo estinto, appartenente ai toracotteridi. Visse nel Triassico medio (Ladinico, circa 240 - 238 milioni di anni fa) e i suoi resti fossili sono stati ritrovati in Cina.\nDescrizione.\nQuesto pesce, lungo poco pi\u00f9 di 15 centimetri, era di aspetto decisamente insolito per la presenza di enormi pinne pettorali. Il piano corporeo di \"Potanichthys\" era sostanzialmente quello di un animale dotato di quattro \"ali\": un paio di pinne pettorali enormemente ingrandite e un paio di pinne pelviche anch'esse di grandi dimensioni, che dovevano fungere da \"ali accessorie\". La pinna caudale era altamente asimmetrica e profondamente biforcuta, con il lobo inferiore notevolmente pi\u00f9 robusto e allungato di quello superiore. \"Potanichthys\" si distingueva da altri toracotteridi simili per le dimensioni della testa (circa un terzo della lunghezza del corpo), per la presenza di due ossa sopraorbitali e di due suborbitali e per la presenza di scaglie solo nella regione appena precedente la pinna caudale; le scaglie erano disposte in quattro file oblique. \nClassificazione.\n\"Potanichthys\" \u00e8 un membro dei toracotteridi, un gruppo di neotterigi arcaici di incerta posizione sistematica. In particolare, \"Potanichthys\" ricorda l'europeo \"Gigantopterus\" nell'estrema riduzione delle scaglie sul corpo. \"Potanichthys\" \"xingyiensis\" venne descritto per la prima volta nel 2012, sulla base di resti fossili ritrovati in Cina, nella provincia di Guizhou, in terreni risalenti all'Anisico (Triassico medio). Un'altra specie di toracotteride anch'essa del Triassico medio cinese, Thoracopterus wushaensis, potrebbe essere identica a \"Potanichthys\". \nPaleoecologia.\nSembra che \"Potanichthys\" potesse librarsi sopra l'acqua come gli attuali pesci volanti, sfruttando la particolare morfologia della coda come propulsore per lanciare l'animale fuori dall'acqua; le ampie \"ali\", poi, avrebbero garantito l'aerodinamicit\u00e0 necessaria per il \"volo\"."}
{"id": "8618374", "revid": "22356", "url": "https://it.wikipedia.org/wiki?curid=8618374", "title": "Potanichthys", "text": ""}
{"id": "8618377", "revid": "287204", "url": "https://it.wikipedia.org/wiki?curid=8618377", "title": "Manasseh Sogavare", "text": "\u00c8 gi\u00e0 stato Primo ministro dal 2000 al 2001, dal 2006 al 2007 e dal 2014 al 2017.\n\u00c8 deputato di Choiseul orientale dal 1997."}
{"id": "8618378", "revid": "1543377", "url": "https://it.wikipedia.org/wiki?curid=8618378", "title": "Vermeil Room", "text": "La Vermeil Room si trova al piano terra della Casa Bianca e ospita una collezione di stoviglie in vermeil (o argento dorato), un lascito del 1956 alla Casa Bianca da parte di Margaret Thompson Biddle. Nella stanza sono appesi ritratti di alcune First Ladies statunitensi.\nMcKim crea la Social Room per Theodore Roosevelt.\nLa Sala Vermeil era originariamente un ripostiglio, utilizzata dal personale della Casa Bianca come magazzino ed adibita come locale per la lucidatura dell'argenteria. La ristrutturazione effettuata durante la presidenza di Theodore Roosevelt nel 1902 ad opera dell'architetto Charles Follen McKim, ha riqualificato l'uso degli ambienti e gran parte del piano terra fu considerato per un uso pubblico. Quando fu arredata per la prima volta per tale fine, la stanza fu chiamata Social Room, in quanto salotto adiacente al bagno femminile. McKim aggiunse alla stanza delle modanature in stile tardo georgiano e una zoccolatura rivestita di pannelli; sulla parete ovest install\u00f2 una mensola in stile revival coloniale con colonne doriche toscane accoppiate e medaglioni in bassorilievo, raffiguranti aquile americane simili a quella del Sigillo del Presidente degli Stati Uniti; la mensola del camino venne affiancata da una coppia di armadi ad arco incorporati nelle pareti.\nRistrutturazione Truman.\nDurante la ristrutturazione avvenuta durante la presidenza Truman nel 1952 vennero sostituite le travi in pino del 1815, installate durante la ricostruzione a seguito dell'incendio da parte delle truppe inglesi del 1814. Il presidente Truman fece segare le antiche travi che vennero quindi applicate come pannelli nella Sala Vermeil, nella China Room e nella Biblioteca. Lo stile dei pannelli delle pareti e delle modanature a staffa installati durante la ricostruzione di Truman, erano basati su un modello del periodo georgiano, contemporaneo al design dell'esterno della Casa Bianca. Originariamente erano stati lasciati non verniciati, un aspetto popolare negli anni '50 del secolo scorso.\nIl lascito di Margaret Thompson Biddle.\nLa collezione donata da Margaret Thompson Biddle (figlia di William Boyce Thompson e moglie di AJ Drexel Biddle, Jr.) spazia dai pezzi francesi e inglesi del Rinascimento fino a quelli del XIX secolo, comprendendo opere dell'argentiere inglese Paul Storr (1771\u20131844) e degli argentieri dell'Impero francese Pierre-Philippe Thomire (1751\u20131843) e Jean-Baptiste-Claude Odiot (1763\u20131850). La First Lady Mamie Eisenhower teneva la collezione esposta nelle vetrine della stanza.\nUso e ristrutturazione Kennedy.\nAll'inizio esposta solo nella Sala Vermeil, in un ambiente simile ad un museo, la First Lady Jacqueline Kennedy su consiglio dell'amica Rachel Lambert Mellon, inizi\u00f2 a utilizzare la collezione per l'esposizione di fiori o il servizio di frutta nelle stanze al primo piano della Casa Bianca. Durante il restauro Kennedy, l'interior designer St\u00e9phane Boudin propose di dipingere la stanza secondo lo stile utilizzato in Inghilterra e in Normandia nel XVII e XVIII secolo; Boudin aveva usato un trattamento simile nella camera blu del castello di Leeds nel Kent, in Inghilterra. Invece di stuccare e lucidare i legni grezzi, scelse di evidenziare la consistenza porosa del rivestimento: le pareti vennero prima levigate con spazzole metalliche per far risaltare le venature e creare una superficie \"invecchiata\", quindi fu applicato uno strato solido di vernice bianca, seguito da un rivestimento di vernice blu; quest'ultimo \u00e8 stato sigillato usando una barra di cera tamponata con pigmento blu e alla fine la superficie \u00e8 stata leggermente cosparsa con minuscoli granelli di bianco nel fondo sottostante. \nL'interno degli scaffali che espongono i vermeil venne rivestito di velluto bianco; fu installato uno dei due camini neoclassici e aggiunti dei drappi damascati bianchi, realizzati con frange blu e bianche; venne posto un tappeto blu e bianco finemente decorato su cui poggiava un grande tavolo al centro della stanza, con un panno di velluto blu sulla superficie; in ultimo, \u00e8 stato fissato un lampadario dorato al soffitto, come riferimento alla collezione di vermeil.\nRistrutturazione Nixon.\nNel 1971 la First Lady Pat Nixon, in collaborazione con il curatore della Casa Bianca Clement Conger, ristruttur\u00f2 la Vermeil Room adottando uno stile federale per la decorazione della stanza, le cornici georgiane vennero sostituite e molte delle vetrine furono chiuse. La stanza fu tinteggiata di un verde tenue e venne aggiunto un drappeggio, disegnato da Edward Vason Jones, in oro, verde e blu con complessi festoni decorati e nappe a rocchetto. Il lampadario precedente venne sostituito con uno di cristallo inglese della fine del XIX secolo, infine vennero apposti due divani in stile federale e un tavolo Impero tra le finestre sulla parete sud.\nRistrutturazione Bush Senior.\nNel 1991, durante l'amministrazione Bush Sr., la stanza fu ridipinta di un giallo tenue, il tavolo fu sostituito con un divano in stile impero mentre i due in stile federale gi\u00e0 presenti furono sostituiti da un paio di sedie a dondolo. Il drappeggio a strisce oro e blu \u00e8 stato sostituito con damasco di seta a righe in blu e crema.\nRistrutturazione George W. Bush.\nNel 2006 il curatore della Casa Bianca Bill Allman, la First Lady Laura Bush, il decoratore della famiglia Bush Ken Blasingame e il Comitato per la Preservazione della Casa Bianca hanno ristrutturato nuovamente la stanza: le pareti sono state dipinte con una finitura lucida a smalto di colore avorio con una sfumatura di verde descritta come \"Deauville\"; nella stanza \u00e8 stato collocato un tavolo centrale del 1829 in stile tardo neoclassico dell'ebanista di Filadelfia Anthony Gabriel Quervelle; le sedie a dondolo sono state rifoderate in damasco di seta bianca a motivi geometrici; il divano del 1815 sulla parete sud (attribuito a Duncan Phyfe) \u00e8 stato rivestito con un lampasso di seta rosa. Su ogni lato del divano ci sono tavoli da lavoro Boston prodotti all'inizio del XIX secolo, probabilmente opera degli ebanisti John Seymour o Thomas Seymour. Alle finestre sono state applicati nuovi tendaggi e il nuovo tappeto \u00e8 un Hereke turco con uno sfondo verde chiaro e prodotto intorno al 1860."}
{"id": "8618381", "revid": "767487", "url": "https://it.wikipedia.org/wiki?curid=8618381", "title": "Maksim Ti\u0161kin", "text": "Carriera.\nClub.\nHa giocato nella massima serie russa."}
{"id": "8618383", "revid": "6923", "url": "https://it.wikipedia.org/wiki?curid=8618383", "title": "Comune di Svendborg", "text": ""}
{"id": "8618385", "revid": "6923", "url": "https://it.wikipedia.org/wiki?curid=8618385", "title": "Comune di Sor\u00f8", "text": ""}
{"id": "8618386", "revid": "287204", "url": "https://it.wikipedia.org/wiki?curid=8618386", "title": "\u00darvalsdeild kvenna 2013", "text": "La \u00darvalsdeild kvenna 2013, indicata ufficialmente Pepsi deild kvenna 2013 per ragioni di sponsorizzazione, \u00e8 stata la 43\u00aa edizione della massima divisione del campionato islandese di calcio femminile.\nIl campionato \u00e8 stato vinto dallo , per la seconda volta nella sua storia sportiva, totalizzando 54 punti, grazie a tutti i 18 incontri vinti durante la stagione.\nStagione.\nNovit\u00e0.\nDalla \u00darvalsdeild kvenna 2013 erano stati retrocessi il e il , mentre dalla 1. deild kvenna erano stati promossi lo e il .\nFormula.\nLe dieci squadre partecipanti si sono affrontate in un girone all'italiana con partite di andata e ritorno per un totale di 18 giornate. La prima classificata \u00e8 campione d'Islanda ed \u00e8 ammessa alla UEFA Women's Champions League 2014-2015. Le ultime due classificate sono retrocesse in 1. deild kvenna.\nClassifica finale.\n\"Fonte: sito ufficiale\".\nLegenda:\nNote:\nStatistiche.\nClassifica marcatrici.\nStatistiche tratte dal sito ufficiale \"ksi.is\" e \"soccerway.com\""}
{"id": "8618387", "revid": "6923", "url": "https://it.wikipedia.org/wiki?curid=8618387", "title": "Comune di Skanderborg", "text": ""}
{"id": "8618388", "revid": "6923", "url": "https://it.wikipedia.org/wiki?curid=8618388", "title": "Comune di Silkeborg", "text": ""}
{"id": "8618389", "revid": "1354930", "url": "https://it.wikipedia.org/wiki?curid=8618389", "title": "Sassari-Cagliari 1977", "text": "La Sassari-Cagliari 1977, ventisettesima edizione della corsa, si svolse il 3 marzo 1977 su un percorso di 225\u00a0km. La vittoria fu appannaggio dell'italiano Ercole Gualazzini, che complet\u00f2 il percorso in 5h21'13\", precedendo i connazionali Pierino Gavazzi e Felice Gimondi.\nSul traguardo di Cagliari 55 ciclisti portarono a termine la competizione."}
{"id": "8618390", "revid": "767487", "url": "https://it.wikipedia.org/wiki?curid=8618390", "title": "Bob Brunning", "text": "Carriera.\nInizia la sua carriera nei Fleetwood Mac, gruppo di cui \u00e8 fondatore, ma che abbandona dopo pochi mesi. Si unisce quindi al gruppo blues rock Savoy Brown, che abbandoner\u00e0 dopo poco tempo, sul finire degli anni 1960."}
{"id": "8618391", "revid": "6923", "url": "https://it.wikipedia.org/wiki?curid=8618391", "title": "Comune di Sams\u00f8", "text": ""}
{"id": "8618392", "revid": "1442080", "url": "https://it.wikipedia.org/wiki?curid=8618392", "title": "Ted Lasso", "text": "Ted Lasso \u00e8 una serie televisiva statunitense creata da Bill Lawrence e Jason Sudeikis.\nLa serie \u00e8 basata sul medesimo personaggio che Sudeikis ha interpretato per la prima volta in una serie di promo per la copertura della Premier League da parte di NBC Sports. \nLa serie \u00e8 stata presentata in anteprima su Apple TV+ il 14 agosto 2020 ed \u00e8 stata rinnovata per una seconda e una terza stagione cinque giorni dopo la sua anteprima.\nTrama.\nUn allenatore statunitense di football americano, Ted Lasso, si trasferisce in Inghilterra ad allenare una squadra di calcio britannica, nonostante la diffidenza dello staff ed in particolare della presidente del club calcistico."}
{"id": "8618393", "revid": "6923", "url": "https://it.wikipedia.org/wiki?curid=8618393", "title": "Comune di Lemvig", "text": ""}
{"id": "8618394", "revid": "6923", "url": "https://it.wikipedia.org/wiki?curid=8618394", "title": "Comune di Lejre", "text": ""}
{"id": "8618396", "revid": "6923", "url": "https://it.wikipedia.org/wiki?curid=8618396", "title": "Comune di Langeland", "text": ""}
{"id": "8618397", "revid": "6923", "url": "https://it.wikipedia.org/wiki?curid=8618397", "title": "Comune di K\u00f8ge", "text": ""}
{"id": "8618399", "revid": "6923", "url": "https://it.wikipedia.org/wiki?curid=8618399", "title": "Comune di Horsens", "text": ""}
{"id": "8618400", "revid": "599013", "url": "https://it.wikipedia.org/wiki?curid=8618400", "title": "Jovan Ni\u0161i\u0107", "text": "Caratteristiche tecniche.\n\u00c8 un centrocampista offensivo.\nCarriera.\nClub.\nInizi nel Partizan.\nMuove i suoi primi passi nelle giovanili del e dell'\u0160F Premier, prima di entrare a far parte del settore giovanile del , dove rimane fino al 13 febbraio 2016, quando firma il suo primo contratto da professionista.\nTeleoptik.\nNello stesso giorno in cui diventa professionista, viene ceduto in prestito al , formazione delle riserve del Partizan, militante in Srpska Liga, la terza divisione serba. Con la formazione di Belgrado gioca per due stagioni: nella prima stagione aiuta la squadra a vincere il girone del distretto di Belgrado e ottenendo la promozione in Prva Liga Srbija; alla seconda stagione, con 27 presenze e 5 reti, contribuisce a mantenere la categoria. \nVozdovac.\nIl 1\u00ba luglio 2018 viene ceduto a titolo definitivo al con cui ha debuttato in Superliga disputando l'incontro vinto 4-0 contro il del 15 febbraio 2019. Al termine della stagione 2020-2021, dopo 59 presenze e 8 reti, lascia il club serbo.\nPau.\nIl 6 luglio 2021 approda in Francia, firmando per il , formazione di Ligue 2.\nNazionale.\nNazionali giovanili.\nDopo aver fatto la trafila tra le Nazionali giovanili, tra cui l'Under-17 e l'Under-19, arriva a giocare con la Nazionale Under-21 con cui disputa le qualificazioni al campionato europeo 2021, nel Gruppo 5, senza riuscire a qualifcarsi.\nNazionali maggiore.\nNel gennaio 2021, il commissario tecnico Ilija Stolica, lo inserisce nella lista dei 25 giocatori per un tour della Serbia in America Centrale. Fa il suo esordio il 25 gennaio 2021 contro la Repubblica Dominicana, in una partita disputata a Santo Domingo e terminata 0-0."}
{"id": "8618401", "revid": "6923", "url": "https://it.wikipedia.org/wiki?curid=8618401", "title": "Comune di Hj\u00f8rring", "text": ""}
{"id": "8618402", "revid": "1847786", "url": "https://it.wikipedia.org/wiki?curid=8618402", "title": "Trina (cantante)", "text": ""}
{"id": "8618403", "revid": "6923", "url": "https://it.wikipedia.org/wiki?curid=8618403", "title": "Comune di Herning", "text": ""}
{"id": "8618404", "revid": "6923", "url": "https://it.wikipedia.org/wiki?curid=8618404", "title": "Comune di Holstebro", "text": ""}
{"id": "8618406", "revid": "1645873", "url": "https://it.wikipedia.org/wiki?curid=8618406", "title": "Primi ministri delle Isole Salomone", "text": "Dal 1978, la lista dei Primi ministri delle Isole Salomone \u00e8 la seguente:"}
{"id": "8618407", "revid": "767487", "url": "https://it.wikipedia.org/wiki?curid=8618407", "title": "Alichan \u0160avaev", "text": "Carriera.\nClub.\nHa giocato nella massima serie russa."}
{"id": "8618409", "revid": "938", "url": "https://it.wikipedia.org/wiki?curid=8618409", "title": "Primo ministro delle Isole Salomone", "text": ""}
{"id": "8618411", "revid": "71433", "url": "https://it.wikipedia.org/wiki?curid=8618411", "title": "La vacanza (film)", "text": ""}
{"id": "8618413", "revid": "61051", "url": "https://it.wikipedia.org/wiki?curid=8618413", "title": "FA WSL 2014", "text": ""}
{"id": "8618416", "revid": "120281158", "url": "https://it.wikipedia.org/wiki?curid=8618416", "title": "Via Porta d'Amore", "text": "Via Porta d'Amore \u00e8 una via medievale di Ferrara precedente alla grande rivoluzione urbanistica dell'Addizione Erculea. L'asse viario nacque con una delle prime addizioni cittadine, voluta da Borso d'Este. Tra i monumenti pi\u00f9 significativi che vi si affacciano c'\u00e8 palazzo Costabili, sede del museo archeologico nazionale di Ferrara\nStoria.\nLa parte di citt\u00e0 compresa tra le antiche mura a sud, a partire dal baluardo dell'Amore e sino agli assi costituiti da via XX Settembre e via Carlo Mayr divenne parte integrante del tessuto urbano quando vennero bonificate le aree immediatamente vicine all'isola di Sant'Antonio, dove si trovava il monastero di Sant'Antonio in Polesine.\nOrigini del nome.\nAnticamente sembra che sulla via, anche chiamata del \"Buon Amore\", sia stata accolta una ragazza resa orfana da un'epidemia di peste che aveva colpito la citt\u00e0. Il giovane che l'accolse sua ospite dichiar\u00f2, quando l'epidemia venne superata, di averla rispettata e di volerla avere in sposa."}
{"id": "8618427", "revid": "938", "url": "https://it.wikipedia.org/wiki?curid=8618427", "title": "Kausea Natano", "text": "\u00c8 anche deputato di Funafuti dal 2002. Era anche presidente dell'Associazione Sportiva e Comitato Olimpico Nazionale di Tuvalu quando fu creata nel 2007."}
{"id": "8618429", "revid": "38120", "url": "https://it.wikipedia.org/wiki?curid=8618429", "title": "Thynnidae", "text": "I Thynnidi (Thynnidae) sono una famiglia di imenotteri vespoidei.\nBiologia.\nLa maggior parte delle specie sono parassitodi delle larve di coleotteri, principalmente scarabeidi.\nTassonomia.\nLa famiglia \u00e8 composta da 5 sottofamiglie:"}
{"id": "8618451", "revid": "599013", "url": "https://it.wikipedia.org/wiki?curid=8618451", "title": "Bogdan Stamenkovi\u0107", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile dello , ha esordito in prima squadra il 22 aprile 2017 disputando l'incontro di Superliga serba perso 3-0 contro il ."}
{"id": "8618454", "revid": "53508", "url": "https://it.wikipedia.org/wiki?curid=8618454", "title": "Cengia Martini", "text": ""}
{"id": "8618455", "revid": "729019", "url": "https://it.wikipedia.org/wiki?curid=8618455", "title": "Strada provinciale 44 Bassa Bolognese", "text": "La strada provinciale 44 Bassa Bolognese \u00e8 una strada provinciale italiana della citt\u00e0 metropolitana di Bologna.\nPercorso.\nHa inizio poco a sud di San Giorgio di Piano dalla SP 4, vicino all'innesto della SP 42 su questa. Viaggiando in direzione est attraversa Bentivoglio e, in seguito, incrocia la SS 64 nel comune di Malalbergo. La provinciale termina quindi nella SP 5 all'interno del paese di Minerbio."}
{"id": "8618460", "revid": "1522738", "url": "https://it.wikipedia.org/wiki?curid=8618460", "title": "Stato di Singapore", "text": "Lo Stato di Singapore (inglese: \"State of Singapore\") \u00e8 stato uno dei 14 stati federati della Malaysia dal 1963 al 1965. Il 16 settembre 1963 Singapore, insieme alle ex colonie britanniche di Sarawak, del Borneo del Nord e alla Federazione della Malesia,forma la Malaysia diventandone uno stato federato. Ci\u00f2 segn\u00f2 la fine di un dominio britannico di 144 anni a Singapore, iniziato con la fondazione della moderna Singapore da parte di Sir Stamford Raffles nel 1819.\nStoria.\nLa fusione con la Malaysia.\nLa fusione della ex colonia britannica di Singapore con la Malesia era originariamente prevista per il 31 agosto 1963 in coincidenza con il giorno ufficiale dell'indipendenza della Malesia.Tuttavia \u00e8 stato rinviato da Tunku Abdul Rahman al 16 settembre 1963, per ospitare una missione delle Nazioni Unite nel Borneo settentrionale e nel Sarawak per assicurarsi che volessero davvero una fusione, che \u00e8 stata sollecitata dalle obiezioni indonesiane alla formazione della Malesia. Tuttavia, il 31 agosto 1963 (l'originale Malaysia Day), Lee Kuan Yew si trovava di fronte a una folla al Padang di Singapore e dichiar\u00f2 unilateralmente l'indipendenza di Singapore. Il 16 settembre 1963, casualmente il quarantesimo compleanno di Lee, si trovava ancora una volta di fronte a una folla al Padang e questa volta proclam\u00f2 Singapore come parte della Malesia. Promettendo la sua fedelt\u00e0 al governo centrale,al Tunku e ai suoi colleghi, Lee ha chiesto \"una relazione onorevole tra gli stati e il governo centrale,una relazione tra fratelli e non una relazione tra padroni e servi\".\nL'espulsione dall'Unione.\nIl 7 agosto 1965, il primo ministro Tunku Abdul Rahman (dopo numerose tensioni e violenze razziali e non solo,a Singapore), non vedendo alternative per evitare ulteriori spargimenti di sangue,consigli\u00f2 al parlamento della Malesia di votare per l'espulsione di Singapore dalla Malesia. Nonostante gli ultimi tentativi dei leader del PAP, tra cui Lee Kuan Yew, di mantenere Singapore come stato nell'unione, il 9 agosto 1965 il Parlamento vot\u00f2 126-0 a favore dell'espulsione di Singapore, con i membri del Parlamento di Singapore non presente. Quel giorno, un piangente Lee ha annunciato che Singapore era una nazione sovrana e indipendente e ha assunto il ruolo di Primo Ministro della nuova nazione. Il suo discorso includeva queste parole: \"Per me \u00e8 un momento di angoscia perch\u00e9 tutta la mia vita [...] tu vedi tutta la mia vita adulta. [...] Ho creduto nella Malesia, nella fusione e nell'unit\u00e0 di questi due territori. Sai \u00e8 un popolo legato dalla geografia, dall'economia e dai legami di parentela.\"\nIn base agli emendamenti costituzionali approvati nel dicembre di quell'anno,il nuovo stato divenne la Repubblica di Singapore,con lo Yang di-Pertuan Negara che divenne presidente e l'Assemblea legislativa divenne il Parlamento di Singapore. Queste modifiche sono state rese retroattive alla data della separazione di Singapore dalla Malesia. Il dollaro della Malesia e del Borneo britannico rimase a corso legale fino all'introduzione del dollaro di Singapore nel 1967. Prima della divisione della valuta, ci furono discussioni su una valuta comune tra i governi della Malesia e di Singapore.\nDopo l'indipendenza.\nDopo la separazione dell'omonimo stato federato dalla Malaysia, la citt\u00e0-stato \u00e8 diventata ufficialmente la Repubblica di Singapore."}
{"id": "8618463", "revid": "486946", "url": "https://it.wikipedia.org/wiki?curid=8618463", "title": "Primi ministri di Tuvalu", "text": ""}
{"id": "8618467", "revid": "767487", "url": "https://it.wikipedia.org/wiki?curid=8618467", "title": "Coppa di Francia 1958-1959", "text": "La Coppa di Francia 1958-1959 \u00e8 stata la 42\u00aa edizione della coppa nazionale di calcio francese."}
{"id": "8618469", "revid": "1354930", "url": "https://it.wikipedia.org/wiki?curid=8618469", "title": "Sassari-Cagliari 1976", "text": "La Sassari-Cagliari 1976, ventiseiesima edizione della corsa, si svolse il 2 marzo 1976 su un percorso di 225\u00a0km. La vittoria fu appannaggio del belga Roger De Vlaeminck, che complet\u00f2 il percorso in 5h26'31\", precedendo l'italiano Franco Bitossi e l'australiano Gary Clively.\nSul traguardo di Cagliari 43 ciclisti portarono a termine la competizione."}
{"id": "8618473", "revid": "115011784", "url": "https://it.wikipedia.org/wiki?curid=8618473", "title": "Cassa di Risparmio della Provincia di Teramo", "text": ""}
{"id": "8618474", "revid": "287204", "url": "https://it.wikipedia.org/wiki?curid=8618474", "title": "Pascal Picotte", "text": "Carriera.\nPicotte debutta nelle competizioni motociclistiche nazionali canadesi a 18 anni nel 1988. Le sue buone prestazioni gli permettono di ottenere l'anno successivo una wild card nel campionato Supersport statunitense, dove riesce ad ottenere un ottavo posto al suo debutto. Nel 1990 compete nel campionato AMA Superbike in sella ad una Yamaha, ed effettua la sua prima apparizione mondiale partecipando come wild card alla tappa canadese del mondiale Superbike. Termina 13\u00ba in gara 1 e 12\u00ba in gara 2, posizionamenti che gli valgono 7 punti e il 53\u00ba posto nella classifica mondiale.\nNel 1991 Picotte partecipa nuovamente come wild card alla tappa canadese del mondiale Superbike. Grazie al fatto che tutti i piloti ufficiali boicottano la gara per protesta (il circuito viene ritenuto troppo pericoloso), la griglia \u00e8 esclusivamente composta da wild card canadesi e statunitensi. Picotte si qualifica secondo e vince gara 1 facendo segnare anche il giro pi\u00f9 veloce, e diventando anche cos\u00ec il primo canadese ad imporsi in una gara del mondiale Superbike. In gara 2 \u00e8 costretto al ritiro mentre lottava per la vittoria a causa di un problema tecnico. I punti conquistati gli permettono di terminare 32\u00ba in classifica mondiale. \nNel 1992 Picotte vince il campionato statunitense Pro Twins, vincendo otto gare sulle nove in calendario. L'anno successivo si iscrive come wild card al round messicano del campionato Superbike, ma le gare vengono cancellate. Nel 1995 partecipa come wild card alla prova di Laguna Seca, dove termina 15\u00ba in gara 1 e 10\u00ba in gara 2. Termina 38\u00ba in classifica mondiale con 7 punti.\nNel 1997 Picotte termina secondo nel campionato statunitense Supersport, ottenendo quattro vittorie, e partecipa nuovamente come wild card al round di Laguna Seca del mondiale Superbike. Termina 13\u00ba in gara 1 e si ritira in gara 2. \u00c8 anche la sua ultima apparizione mondiale. \nL'anno successivo Picotte partecipa alla Pikes Peak motociclistica, ottenendo il quarto miglior tempo. Fino al 2005, Picotte continua a competere nei campionati canadesi e statunitensi, ottenendo qualche vittoria in gare singole. Nel 2007 decide di concentrarsi sul lavoro da team manager, ingaggiando per il suo team Brett McCormick e Miguel Duhamel per la Daytona 200.\nNel 2016 viene inserito nella Canadian Motorcycle Hall of Fame."}
{"id": "8618493", "revid": "16758", "url": "https://it.wikipedia.org/wiki?curid=8618493", "title": "Team K\u00f6llensperger", "text": ""}
{"id": "8618501", "revid": "1305772", "url": "https://it.wikipedia.org/wiki?curid=8618501", "title": "Magistrates' court", "text": "Il termine magistrates' court pu\u00f2 riferirsi a:"}
{"id": "8618504", "revid": "61051", "url": "https://it.wikipedia.org/wiki?curid=8618504", "title": "D\u00f3ra Mar\u00eda L\u00e1rusd\u00f3ttir", "text": "Durante la sua ventennale carriera ha giocato sia nel campionato islandese che all'estero, a livello universitario negli Stati Uniti d'America e nei campionati brasiliano e svedese. Ha inoltre indossato la maglia della nazionale islandese tra il 2003 e il 2017, partecipando a due campionati europei e superando la soglia delle 100 presenze.\nCarriera.\nClub.\nL\u00e1rusd\u00f3ttir inizia la carriera nel , club con il quale si aggrega alla squadra titolare dalla stagione 2001. Al suo primo anno, fa il suo debutto in campionato il 13 luglio 2001 nell'incontro perso in trasferta per 1-0 con il e andando a rete per la prima volta tre settimane pi\u00f9 tardi, portando il parziale sul 3-0 al 41' nell'incontro casalingo vinto 8-1 con il . Alla fine della stagione marca 6 presenze e 5 reti, tra cui una tripletta nel 9-0 inflitto all', alle quali si aggiungono 3 presenze con 2 reti in Coppa d'Islanda contribuendo alla conquista del trofeo, il suo primo in carriera e il settimo per la societ\u00e0.\nRimane legata alla societ\u00e0 di Reykjav\u00edk per le successive nove stagioni, toccando il traguardo delle 100 presenze in campionato alla 1\u00aa giornata della stagione 2009, nell'incontro del 9 maggio 2009 vinto in trasferta sul per 3-1, e festeggiando con le compagne sei titoli di Campione d'Islanda, nei campionati 2004, 2006, 2007, 2008, 2009 e 2010, e altre quattro Coppe, 2003, 2006, 2009 e 2010, con tre \"double\" Campionato-coppa (2006, 2009, 2010).\nGrazie a questi risultati ha anche l'occasione di disputare la UEFA Women's Cup (che dalla stagione 2009-2010 assume la denominazione UEFA Women's Champions League) debuttando nella stagione 2005-2006, raggiungendo in quell'occasione i quarti di finale. Fa il suo debutto nella competizione UEFA il 9 agosto 2005, nella prima partita del girone 4 della prima fase a gironi, giocata in Finlandia, dove il Valur supera le avversarie campionesse di Norvegia del per 4-1.\nDurante la sessione invernale di calciomercato 2010-2011 decide di intraprendere la sua prima esperienza in un campionato estero, sottoscrivendo un contratto con il per disputare la stagione entrante nel campionato svedese di calcio femminile. Fa il suo debutto in Damallsvenskan, massimo livello del paese scandinavo, il 10 aprile, nell'incontro vinto per 2-1 sulle avversarie dello , marcando complessivamente 22 presenze in campionato e siglando due reti, alla 4\u00aa giornata, aprendo le marcature nel 4-1 al , e alla 12\u00aa giornata, aprendo nuovamente le marcature con il nell'incontro terminato 3-2 per la sua squadra.\nA stagione conclusa, nel gennaio 2012 L\u00e1rusd\u00f3ttir coglie la sua seconda opportunit\u00e0 per giocare all'estero, raggiungendo la connazionale \u00de\u00f3runn Helga J\u00f3nsd\u00f3ttir in Brasile al , tuttavia fa presto ritorno in patria, siglando nuovamente un accordo con la sua vecchia squadra, il Valur, con la quale rester\u00e0 legata per gli anni successivi e toccando il traguardo della duecentesima partita di campionato nel corso del 2016. Condivide con le compagne prestazioni ad alto livello, che nel campionato 2013 vedono la sua squadra arrivare al secondo posto staccata di 15 punti dallo , a periodi pi\u00f9 bui, con il Valur incapace di staccarsi significativamente dalla parte bassa della classifica chiudendo al settimo posto i campionati 2014 e 2015. Dal 2016 la squadra ritrova competitivit\u00e0 mantenendo la parte alta della classifica e ritornando al successo in campionato nel 2019."}
{"id": "8618506", "revid": "2018504", "url": "https://it.wikipedia.org/wiki?curid=8618506", "title": "Guachen\u00e9", "text": "Guachen\u00e9 \u00e8 un comune colombiano del dipartimento di Cauca. Si trova a 89 km del capoluogo del dipartimento, Popay\u00e1n. \u00c8 il comune pi\u00f9 giovane del dipartimento in termini di fondazione, infatti \u00e8 stato creato nel dicembre 2006.\nStoria.\nDal 1546 si hanno testimonianze dei primi coloni nella zona, che furono utilizzati come manodopera dalla corona spagnola. Dopo vari tentativi di rendere Guachen\u00e9 un comune a tutti gli effetti, questo \u00e8 stato reso possibile il 19 dicembre 2006.\nEconomia.\nLa principale attivit\u00e0 economica \u00e8 la coltivazione della canna da zucchero, oltre a quelle di mais, sorgo, soia, manioca e alberi da frutto."}
{"id": "8618510", "revid": "1573940", "url": "https://it.wikipedia.org/wiki?curid=8618510", "title": "Neritopsoidea", "text": "Neritopsoidea \u00e8 una superfamiglia di molluschi gasteropodi della sottoclasse Neritimorpha. \nDescrizione.\nI Neritopsoidea sono una delle quattro superfamiglie sopravvissute fino ai giorni nostri del grande gruppo dei Neritimorpha. Di questa solo la famiglia Neritopsidae \u00e8 tuttora esistente. Di questa famiglia fanno parte i Neritopsis provenienti da grotte sottomarine che possiedono la pi\u00f9 antica testimonianza fossile, risalente almeno al Triassico e probabilmente precedente, registrata tra le superfamiglie neritimorfe viventi.\nI Neritopsoidea sono caratterizzati dalle loro pareti interne della conchiglia non riassorbite, come nel caso dei Neritoidea, e dall'opercolo calcareo non disposto a spirale come nei Neritidae.\nI Neritopsoidea mostrano una condizione monoica con un solo gonoporo, che potrebbe rappresentare uno stato di carattere plesiomorfo.\nTassonomia.\nI Neritopsoidea sono una delle quattro famiglie sopravvissute fino ai giorni nostri del grande gruppo dei Neritimorpha, essendo le altre Hydrocenoidea, Helicinoidea, e Neritoidea. La superfamiglia contiene sei famiglie di cui una sola esistente:"}
{"id": "8618511", "revid": "115012527", "url": "https://it.wikipedia.org/wiki?curid=8618511", "title": "Scultura a tutto tondo", "text": ""}
{"id": "8618517", "revid": "869733", "url": "https://it.wikipedia.org/wiki?curid=8618517", "title": "A tu per tu", "text": ""}
{"id": "8618522", "revid": "30445", "url": "https://it.wikipedia.org/wiki?curid=8618522", "title": "Neritopsioidea", "text": ""}
{"id": "8618524", "revid": "661526", "url": "https://it.wikipedia.org/wiki?curid=8618524", "title": "Tour Split", "text": "Tour Split \u00e8 un EP split pubblicato nel 2014 dai Neck Deep e dai Knuckle Puck in promozione della tourn\u00e9e che hanno fatto ad inizio anno insieme ai Light Years e ai Misguided by Giants Il disco, pubblicato in vinile con una tiratura di 1000 copie, presenta due canzoni dei Neck Deep tratte dal loro album di esordio \"Wishful Thinking\" e due brani inediti dei Knuckle Puck."}
{"id": "8618525", "revid": "661526", "url": "https://it.wikipedia.org/wiki?curid=8618525", "title": "Neck Deep/Knuckle Puck", "text": ""}
{"id": "8618527", "revid": "122271768", "url": "https://it.wikipedia.org/wiki?curid=8618527", "title": "Magistrates' court (Inghilterra e Galles)", "text": "La magistrates' court (letteralmente, \"Corte dei magistrati\") \u00e8 la corte pi\u00f9 bassa del sistema giudiziario in Inghilterra e Galles.\nPer quanto riguarda i casi penali, la magistrates' court (precedentemente nota come \"police court\") \u00e8 progettata per giudicare rapidamente i reati minori, i reati pi\u00f9 gravi vengono deferiti alla Crown court.\nStruttura.\nLa Magistrates court \u00e8 composta da almeno due, per lo pi\u00f9 tre giudici laici, i cosiddetti \"magistrates\" (dal latino magister \"capo\") o justices of the peace (\"giudici di pace\"), di cui ce ne sono circa 30.000 in tutta l'Inghilterra e il Galles di solito sono scelti tra i dignitari locali e un \"Clerk to the Justices\" \u00e8 l\u00ec per consigliarli come avvocato. Nelle grandi citt\u00e0 ci sono i \"District Judges\" (ex \"stipendiary magistrates\").\nCompiti.\nLa Magistrates' court opera nel diritto penale. I reati gravi, i cosiddetti reati indicibili, devono essere perseguiti dalla Crown court. In base al diritto civile, siede come tribunale per i procedimenti familiari e decide principalmente in materia di alimenti e custodia. L'azione penale per i procedimenti dinanzi alla Crown court \u00e8 condotta dal Crown Prosecution Service."}
{"id": "8618528", "revid": "661526", "url": "https://it.wikipedia.org/wiki?curid=8618528", "title": "Serpents", "text": "Serpents \u00e8 un EP della band gallese Neck Deep, pubblicato il 18 marzo 2016 in formato digitale. Contiene, oltre al singolo omonimo anche il precedente \"Can't Kick Up the Roots\" (entrambi provenienti dall'album \"Life's Not Out to Get You\") e i rispettivi remix dei due brani, ad opera del cantante e bassista dei blink-182 Mark Hoppus."}
{"id": "8618539", "revid": "729019", "url": "https://it.wikipedia.org/wiki?curid=8618539", "title": "Strada provinciale 88 A1-Valsamoggia", "text": "La strada provinciale 88 A1-Valsamoggia \u00e8 una strada provinciale italiana della citt\u00e0 metropolitana di Bologna. Collega la nuova variante dell'ex SS 569 detta \"Nuova Bazzanese\" con il casello Valsamoggia dell'A1 e la SP 27 Var2."}
{"id": "8618541", "revid": "484362", "url": "https://it.wikipedia.org/wiki?curid=8618541", "title": "Chiesa del Profeta Elia (Jaroslavl')", "text": "La chiesa del Profeta Elia (in russo \" \u0426\u0435\u0440\u043a\u043e\u0432\u044c \u0418\u043b\u044c\u0438 \u041f\u0440\u043e\u0440\u043e\u043a\u0430\") \u00e8 una storica chiesa ortodossa che sorge nella centralissima piazza \"Sovetskaya Ploshchad' \" della citt\u00e0 di Jaroslavl' in Russia.\nStoria e descrizione.\nLa chiesa venne costruita tra il 1647 e il 1650 per volere dei mercanti Skripin sul sito di due edifici in legno.\nNe risulta un complesso asimmetrico, in pietra bianca, incentrato sulla chiesa centrale sovrastata da cinque cupole a cipolla smaltate. Sul fronte dell'edificio, ai lati dell'ingresso, si trovano due torri: quella sinistra funge da campanile e quella destra sovrasta la \"Cappella della Deposizione della Sacra Veste\". Le torri sono unite alla chiesa da gallerie coperte.\nNel 1658 la citt\u00e0 venne devastata da un incendio e l'esterno della chiesa fu danneggiato. Si procedette subito ai restauri e nel 1680-81 si approfitt\u00f2 anche per decorare l'interno con affreschi. Vi lavorarono Sila Savin di Kostroma e artisti della bottega di Gurij Nikitin.\nLa chiesa fu restaurata tra il 1898 e il 1904 sotto la direzione di Ivan A. Vakhram\u00e9ev.\nNel 1920, l'edificio fu inserito nel patrimonio museale della riserva naturale di Jaroslavl'. Negli anni 30, la chiesa sfugg\u00ec alla demolizione. Nel 1938-1941 la Lega degli atei militanti cre\u00f2 al suo interno un museo anti-religioso in cui furono trasferite le reliquie di Jaroslavl'.\nSuccessivamente l\"edificio venne interessato da vari restauri che avvennero nel 1955-56, 1960 e 1983.\nLa chiesa fa parte degli edifici del centro storico della citt\u00e0 di Jaroslavl' che dal 2005 sono considerati patrimonio Unesco."}
{"id": "8618548", "revid": "671029", "url": "https://it.wikipedia.org/wiki?curid=8618548", "title": "Elezioni locali in Romania del 2020", "text": "Le elezioni locali in Romania del 2020 si sono tenute domenica 27 settembre.\nSebbene inizialmente previste per giugno 2020, l'esplosione della pandemia di COVID-19 del 2020 in Romania, spinse il Governo a posticipare le elezioni in una data successiva (entro il 31 dicembre 2020) e a prolungare i mandati dei rappresentanti locali in quel momento in carica. In un primo momento respinto dalla Corte costituzionale della Romania, il provvedimento del Governo fu poi ripreso da un successivo atto legislativo emanato dal Parlamento, che stabil\u00ec la propria competenza in materia. Camera dei deputati e Senato, quindi, determinarono che le autorit\u00e0 dell'amministrazione locale con i mandati in scadenza sarebbero rimaste in carica non oltre il 30 novembre 2020. L'8 luglio 2020 lo stesso Parlamento decret\u00f2 che le elezioni locali si sarebbero svolte il 27 settembre.\nSono state regolamentate dalla legge nr. 115/2015, completata dall'ordinanza d'urgenza nr. 40 del 3 giugno 2019 emanata dal governo D\u0103ncil\u0103 (Partito Social Democratico). Tale atto normativo prevedeva la reintroduzione dell'elezione diretta dei presidenti dei consigli di distretto, sistema gi\u00e0 utilizzato in precedenza nel 2008 e nel 2012. La scelta dell'allora partito di maggioranza fu fortemente criticata dal presidente della repubblica Klaus Iohannis e dal Partito Nazionale Liberale che, giunto al governo alla fine del 2019, nel 2020 prov\u00f2 a correggere l'ordinanza, senza per\u00f2 riuscirvi a causa dei limiti temporali previsti dalla Costituzione in tema di riforma elettorale.\nI sindaci sono stati eletti tramite scrutinio uninominale con il sistema del first past the post, su singolo turno senza ballottaggio, come avvenuto anche nelle precedenti elezioni amministrative del 2012 e del 2016.\nGli elettori sono stati chiamati alle urne per il rinnovo degli incarichi di:\nIn tre localit\u00e0, Rebra (distretto di Bistri\u021ba-N\u0103s\u0103ud), Or\u021bi\u0219oara (distretto di Timi\u0219) e Balaci (distretto di Teleorman), si \u00e8 resa necessaria l'organizzazione di un secondo turno l'11 ottobre, poich\u00e9 entrambi i candidati pi\u00f9 votati al primo turno hanno ottenuto lo stesso numero di preferenze.\nIl sindaco rieletto di Sadova (Dolj), Eugen Safta, mor\u00ec d'infarto nella notte seguente le elezioni.\nIl sindaco di Deveselu, Ion Aliman, fu rieletto dai cittadini per un terzo mandato, nonostante fosse deceduto il 17 settembre 2020, dieci giorni prima della tornata elettorale, per le complicazioni dovute ad un'infezione di COVID-19. La funzione ad interim fu assunta, quindi, dal vicesindaco.\nIl candidato del Partito del Potere Umanista alla presidenza del consiglio del distretto di Dolj, Gabriel Ciulu, mor\u00ec a causa di un malore l'11 settembre 2020, nel corso di un incontro della sua campagna elettorale.\nConsigli di distretto.\nRiepilogo dei presidenti e dei consiglieri eletti.\n\"Di seguito riepilogo dei seggi di consigliere di distretto per partito. \u00c8 indicato anche il presidente del consiglio di distretto eletto dai cittadini, con il partito di appartenenza\".\nRisultati.\n\"Di seguito i risultati per le elezioni alla carica di presidente del consiglio di distretto nei maggiori distretti della Romania\".\nSindaco della capitale e dei settori di Bucarest.\nRiepilogo dei sindaci eletti.\n\"Di seguito sintesi delle elezioni alla carica di Sindaco Generale del Municipio di Bucarest e dei 6 sindaci di settore. \u00c8 indicata anche la ripartizione dei consiglieri generali del municipio di Bucarest e dei consiglieri locali per partito\".\nRisultati.\n\"Di seguito i risultati per le elezioni alle cariche di Sindaco Generale del Municipio di Bucarest e dei 6 sindaci di settore\".\nSindaci dei municipi della Romania.\nRiepilogo dei sindaci eletti.\n\"Di seguito sintesi delle elezioni alla carica di sindaco nelle citt\u00e0 con titolo di municipio. Per i capoluoghi di distretto (in grassetto) \u00e8 indicata anche la ripartizione dei consiglieri locali per partito\".\nRisultati.\n\"Di seguito i risultati per le elezioni alla carica di sindaco nei maggiori centri della Romania\"."}
{"id": "8618555", "revid": "344646", "url": "https://it.wikipedia.org/wiki?curid=8618555", "title": "OUFTI-1", "text": "OUFTI-1 (sigla per \"Orbital Utility For Telecommunication Innovation\") \u00e8 un satellite del Belgio. \nIl satellite, del tipo CubeSat, \u00e8 stato progettato e costruito dagli studenti dell'Universit\u00e0 di Liegi e lanciato il 25 aprile 2016 dal Centro spaziale guyanese con un razzo vettore Sojuz. \nIl satellite aveva lo scopo principale di sperimentare il sistema D-STAR, un nuovo protocollo di comunicazione per radioamatori. Il satellite era inoltre dotato di un innovativo sistema di alimentazione elettrica predisposto da Thales Alenia Space."}
{"id": "8618560", "revid": "293377", "url": "https://it.wikipedia.org/wiki?curid=8618560", "title": "Fulham Football Club 2020-2021", "text": "Questa voce raccoglie tutte le informazioni riguardanti il Fulham Football Club nelle competizioni ufficiali della stagione 2020-2021.\nStagione.\nLa stagione 2020-21 \u00e8 stato il 123\u00ba campionato professionistico per il club londinese, la prima stagione in Premier League, il massimo livello del calcio inglese, dopo la promozione della stagione precedente dalla Football League Championship 2019-2020, dopo aver vinto i playoff contro il . Questa stagione ha visto il Fulham impegnato, oltre che in campionato, anche in FA Cup ed in League Cup.\nIl 20 agosto 2020 viene presentato il calendario della Premier League 2020-2021 che vede il fare il proprio debutto in casa contro l'.\nLa stagione del Fulham inizia subito in salita, con la sconfitta in casa alla prima giornata di campionato, perdendo 3-0 in casa contro l'.\nIn coppa di lega, dopo le vittorie contro e , arriva l'eliminazione al quarto turno di League Cup, denominata Carabao Cup per motivi di sponsorizzazione, contro il , vittorioso per 3-0.\nPer quanto riguarda la FA Cup, dopo aver vinto 2-0 contro il al terzo turno, viene eliminato nel turno successivo dal , subendo una sonora sconfitta per 3-0 in casa.\nIl 23 maggio 2021, dopo essere stato lungamente tra le ultime posizioni, arriva all'ultima giornata gi\u00e0 retrocesso e subisce un'ulteriore sconfitta contro il , che gli fa chiudere il campionato al 18\u00ba posto.\nMaglie e sponsor.\nLo sponsor tecnico del Fulham per la stagione 2020-2021 \u00e8 l'azienda tedesca, Adidas. Lo sponsor che compare sulle maglie \u00e8 \"BetVictor\", bookmaker indipendente specializzata in scommesse sportive. \nRosa.\n\"Rosa aggiornata al 7 marzo 2021.\"\nStaff tecnico.\nDal sito Internet ufficiale della societ\u00e0.\nStatistiche.\nStatistiche di squadra.\n\"Statistiche aggiornate al 23 maggio 2021\""}
{"id": "8618561", "revid": "767487", "url": "https://it.wikipedia.org/wiki?curid=8618561", "title": "Weekend (film 1999)", "text": "Weekend (\"The Weekend\") \u00e8 un film drammatico del 1999, diretto da Brian Skeet.\nTrama.\nMarian e John Kerr, coppia sposata con un figlio di pochi mesi, stanno aspettando un vecchio amico, Lyle, che sar\u00e0 ospite per il fine settimana nella loro bellissima casa sul lago. \u00c8 passato un anno dalla morte del fratello di John, Tony, che era stato anche il compagno di Lyle. Marian, che \u00e8 ancora inconsolabile per la perdita del cognato, \u00e8 sconvolta quando Lyle porta a casa il suo nuovo fidanzato, il pittore Robert. Nel frattempo, la situazione \u00e8 altrettanto tesa nella casa dei vicini, dove la matriarca Laura, sofisticata donna di mondo, riceve la visita a sorpresa dalla ribelle figlia Nina, accompagnata dal suo amante, Thierry. La coppia madre-figlia si unisce alla famiglia Kerr per la cena: sar\u00e0 l\u2019occasione per far venire a galla rancori repressi, ma anche per acquisire nuove consapevolezze."}
{"id": "8618563", "revid": "287204", "url": "https://it.wikipedia.org/wiki?curid=8618563", "title": "Michael Somare", "text": "Fondatore del Pangu Party nel 1967, domin\u00f2 la vita politica del suo paese fino al suo ritiro nel 2017, essendo stato Primo ministro per un totale di 17 anni."}
{"id": "8618566", "revid": "2018504", "url": "https://it.wikipedia.org/wiki?curid=8618566", "title": "La Reja", "text": "La Reja \u00e8 un comune argentino del partido di Moreno, nella provincia di Buenos Aires."}
{"id": "8618567", "revid": "1821847", "url": "https://it.wikipedia.org/wiki?curid=8618567", "title": "Bergfried", "text": "Bergfried (plurale: \"bergfriede\", in francese: \"tour-beffroi\", in inglese: \"belfry\", in spagnolo: \"torre del homenaje\") \u00e8 un'alta torre che si trova tipicamente nei castelli del Medioevo nei paesi di lingua tedesca e nei paesi sotto l'influenza tedesca. Friar la descrive come una \"torre da combattimento indipendente\". La sua funzione difensiva \u00e8 in qualche misura simile a quella di un dongione (noto anche come \"donjon\") in inglese o nei castelli francesi. Tuttavia, la differenza caratteristica tra un bergfried e una fortezza \u00e8 che un bergfried non era tipicamente progettato per un'abitazione permanente.\nPanoramica.\nGli alloggi di un castello con un bergfried erano separati da questo, spesso in una torre inferiore o in un edificio adiacente chiamato \"palas\" (un mastio in stile inglese combina entrambe le funzioni di abitazione e difesa). Di conseguenza, un bergfried poteva essere costruito come un'alta torre snella con poco spazio all'interno, poche volte e poche o nessuna finestra. Il bergfried fungeva da torre d'avvistamento e da rifugio durante gli assedi (almeno se l'assedio era relativamente breve). La distinzione tra un bergfried e un mastio non \u00e8 sempre netta, poich\u00e9 c'erano migliaia di torri simili costruite con molte varianti. Ci sono alcune fortezze francesi con abitazioni austere, mentre alcuni bergfried tardivi in Germania erano destinati ad essere abitabili (Piper 1900). \nPer la massima protezione, il bergfried poteva essere posizionato da solo al centro del cortile interno del castello e completamente separato dal muro di cortina. In alternativa, poteva essere vicino o contro la facciata continua esterna sul lato pi\u00f9 vulnerabile come difesa aggiuntiva o sporgere dalle mura. Ad esempio, il Marksburg ha il suo bergfried al centro e il castello di Katz nella direzione pi\u00f9 probabile dell'attacco. Alcuni, come i castelli di M\u00fcnzenberg e Plesse, hanno due bergfried. \nAl di fuori della Germania, i castelli crociati di Montfort e Khirbat Jiddin, costruiti dall'Ordine teutonico, avevano torri prominenti che alcuni autori hanno paragonato ai bergfried (Kennedy 2000, Folda 2005), sostenendo che questi castelli dipendevano pi\u00f9 dalla Renania che dalle tradizioni crociate locali di architettura militare. \nIl castello di Eynsford nel Kent \u00e8 un raro esempio inglese, dove il bergfried \u00e8 l'elemento centrale di progetto. \nEtimologia.\nLa parola \"bergfried\", a volte resa \"perfrit\", \"berchfrit\" o \"berfride\" e molte varianti simili nei documenti medievali, non si riferiva solo a una torre del castello, ma era usata per descrivere la maggior parte degli altri tipi di torre, come le torri d'assedio, i campanili (cf. suo affine o \"Belfried\" torre civica) o edifici di stoccaggio. La torre principale di un castello veniva spesso chiamata semplicemente \"torre\" (\"Turm\") o \"torre grande\" \"gro\u00dfer Turm\"). Nei documenti della Bassa Germania del tardo Medioevo, tuttavia, i termini \"berchfrit\", \"berchvrede\" e varianti simili spesso apparivano in connessione con castelli pi\u00f9 piccoli. \nLa ricerca tedesca sui castelli, durante il XIX secolo, ha introdotto \"bergfried\" o \"berchfrit\" come termine generale per una torre principale non residenziale, e questi termini si sono poi affermati nella letteratura. \nL'origine etimologica della parola non \u00e8 chiara. Ci sono teorie sul fatto che derivi dal medio alto tedesco o dal latino, o anche da una parola greca riportata dalle Crociate. Non pu\u00f2 essere confermata una teoria che viene spesso affermata nei testi pi\u00f9 antichi, secondo cui il \"bergfried\" ha preso il nome dalla frase \"weil er den Frieden berge\" (\"perch\u00e9 mantiene la pace\"), cio\u00e8 ha garantito la sicurezza del castello. \nSviluppo e forme.\nIl bergfried si afferm\u00f2 come un nuovo tipo di edificio durante il XII secolo e dal 1180 circa al XIV secolo divenne sempre pi\u00f9 una caratteristica dei castelli dell'Europa centrale. Numerosi esempi sono sopravvissuti da questo periodo quasi alla loro altezza originaria. Tuttavia, l'origine del progetto non \u00e8 completamente compresa, poich\u00e9 le torri risalenti a prima del XII secolo hanno dovuto essere quasi interamente scavate archeologicamente e rimangono solo le sezioni pi\u00f9 basse. Anche singoli esemplari (come il bergfried del Castello di Habsburg) risalgono alla seconda met\u00e0 dell'XI secolo. Il precursore del bergfried \u00e8 la casa torre fortificata, che nell'Europa occidentale \u00e8 chiamata mastio. \nLe torri residenziali erano comuni anche prima dell'avvento dei bergfried nei paesi di lingua tedesca; un precursore si trova, ad esempio, nella torre di legno del Motta castrale. I dongioni combinano le due funzioni contrastanti di una residenza signorile e confortevole e di una fortificazione. Il bergfried, invece, rinuncia alla funzione residenziale del mastio a favore dei suoi scopi difensivi. Allo stesso tempo, divennero popolari nuove forme di edificio residenziale non fortificato, i \"palas\", ad esempio, furono incorporati nella costruzione del castello. L'emergere del bergfried \u00e8 quindi chiaramente correlato alla differenziazione della vita e della fortificazione all'interno di un castello. NellEuropa occidentale, tuttavia, il mastio, con la sua combinazione di funzioni domestiche e difensive, continu\u00f2 a essere predominante durante il corso del Medioevo. \nSpesso il bergfried formava la torre principale al centro del castello o si posizionava come torre muraria sulla via principale di attacco al castello (soprattutto nel caso dei castelli a sperone). Poteva essere una struttura isolata tra gli altri edifici del castello o essere unita per formare un complesso edilizio combinato. Tuttavia, tipicamente, il bergfried era un elemento autonomo che non era collegato internamente ad altri edifici e aveva un proprio accesso. Di norma si trattava di un cosiddetto ingresso sopraelevato, ovvero l'ingresso si trovava a livello di un piano superiore della torre e vi si accedeva tramite un proprio ponte o scala. \nI Bergfried molto spesso avevano una pianta quadrata o rotonda, ma si incontrano frequentemente anche torri pentagonali, mentre le torri ottagonali sono meno comuni. Ci sono anche alcuni esempi di bergfried con piante poligonali irregolari. Una forma rara \u00e8 il bergfried triangolare del castello di Grenzau vicino a H\u00f6hr-Grenzhausen o quello del castello di Rauheneck vicino a Baden bei Wien. Le torri a pianta triangolare e pentagonale avevano invariabilmente un angolo rivolto verso la linea principale di attacco al castello. \nI bergfrieds avevano un'altezza media di 20-30 metri, anche se quelli del castello di Forchtenstein nel Burgenland, in Austria, e del castello di Freistadt raggiungono un'altezza di 50 metri. Rispetto al mastio, che occupava una superficie relativamente ampia a causa della sua elaborata disposizione interna con salotti, ingresso, cucina, ecc., il bergfried di solito aveva un'impronta molto pi\u00f9 piccola, che, sebbene di altezza simile al mastio, gli dava l'aspetto pi\u00f9 snello di una torre. Come edificio, il bergfried aveva un'enfasi verticale ancora pi\u00f9 forte del mastio. \nLa roccia locale veniva solitamente utilizzata come materiale da costruzione e veniva estratta nelle immediate vicinanze del sito del castello. Nelle aree in cui c'era poca roccia utilizzabile, venivano utilizzati mattoni o pietra di campo. La muratura era spesso eseguita con molta attenzione, accentuando i bordi con bugnato. Il bergfried poteva essere intonacato o lasciato con pietra a vista. Quest'ultimo era il caso, ad esempio, delle torri dell'epoca degli Hohenstaufen che erano interamente realizzate in bugnato. Il pozzo della torre (cio\u00e8 la parte principale della torre tra la base e l'ultimo piano) di solito non aveva finestre o talvolta ne aveva pochissime; dove esistono spesso sono alcune strette fenditure verticali. \nL'enorme spessore delle pareti, al livello del seminterrato, in molti bergfried di solito diminuisce in modo significativo all'interno della torre a livello dei piani superiori. Sui ripiani murari risultanti sono stati posati soffitti in legno che servivano a tramezzare i vari livelli del solaio. Il piano pi\u00f9 basso e il piano pi\u00f9 alto erano spesso coperti da una volta in pietra. Occasionalmente, delle scale strette erano incorporate nella muratura per consentire a una sola persona di salire sulla torre. Pi\u00f9 spesso, tuttavia, i piani erano collegati da scale in legno. Alcuni bergfried avevano uno spazio vitale limitato e ai piani superiori si potevano trovare anche piccoli camini. Queste stanze riscaldate erano solitamente utilizzate dalle sentinelle. \nSu molti bergfried non \u00e8 possibile accertare con precisione il progetto originale della sommit\u00e0 della torre. Da un lato ci\u00f2 \u00e8 dovuto al fatto che le cime dei muri si sono rovinate e gli elementi lignei sono marciti, dall'altro perch\u00e9 ai bergfried, nei castelli che erano ancora abitati in tempi moderni, \u00e8 stata spesso data una nuova sezione superiore (es. Castello di Stein, Castello di Rochsburg). Inoltre, alcune torri che potrebbero sembrare medievali a prima vista sono, in realt\u00e0, creazioni storiciste del XIX secolo (ad esempio il Wartburg del 1850) e alcune sono persino nozioni romanticizzate di architettura del castello medievale (Castello di Haut-K\u0153nigsbourg, 1909). Le corone delle torri del tardo medioevo (che spesso sono un rimodellamento delle cime originali delle torri) sono sopravvissute pi\u00f9 spesso, o talvolta possono essere ricostruite sulla base di disegni (specialmente del XVI e XVII secolo). \nLa terrazza o piattaforma di combattimento di un bergfried era originariamente spesso circondata da merlature. Di tanto in tanto queste merlature sono sopravvissute nel loro stato originale, specialmente dove erano protette da un tetto o da altre sovrastrutture (castello di Wellheim). La piattaforma di combattimento poteva essere aperta o coperta da un tetto o da una guglia. A seconda della pianta della torre, quest'ultima aveva spesso un tetto a tenda o conico. Il tetto era costituito da una capriata in legno ricoperta con tegole o ardesia o, in alternativa, era di pietra solida. Spesso copriva l'intera piattaforma di combattimento, in modo che il tetto poggiasse sui bastioni. In altri casi era arretrato, creando una passerella aperta tra tetto e merli (es. Rudelsburg e Osterburg). Nelle piattaforme di combattimento coperte c'erano aperture per finestre situate in modo simile ai merli che offrivano una vista panoramica dell'area circostante e consentivano l'uso di armi a lunga gittata (Castello di Idstein, Castello di Sayn). Alcune sporgenze sopravvissute o fori di travi sui bergfried indicano, in alcuni casi, che erano state utilizzate sovrastrutture in legno. Nel tardo Medioevo, i tetti delle torri erano spesso abbelliti con garitte di vedetta e altre strutture simili. \nArmi balistiche o catapulte pi\u00f9 grandi venivano posizionate solo raramente sulle piattaforme di combattimento. \nGrandi castelli (es. il Castello di M\u00fcnzenberg) e \"Ganerbenburg\" (castelli di propriet\u00e0 di pi\u00f9 di una famiglia contemporaneamente) a volte avevano pi\u00f9 bergfried per motivi di status o di sicurezza. Composto da un cortile interno e due cortili esterni, il grande castello di Neuch\u00e2tel, la residenza dei langravi di Turingia a Freyburg in Germania, aveva un bergfried in ogni parte del castello (cortile interno e cortile esterno primo e secondo), ovvero un totale di tre bergfried. L'insolitamente grande castello imperiale reale di Kyffhausen nel Kyffh\u00e4user consisteva in un cortile superiore, un cortile centrale e un cortile inferiore. Nella parte superiore e mediana, i due bergfried conosciuti sono sopravvissuti almeno in resti. I castelli pi\u00f9 piccoli a volte avevano anche due bergfried: il castello di Kohren a Kohren-Sahlis o il famoso castello di Saaleck a Bad K\u00f6sen, per esempio. \nBergfried ottagonali.\nUna forma rara \u00e8 il bergfried ottagonale. Il primo \u00e8 apparso in alcuni castelli dell'era Hohenstaufen nel Baden-W\u00fcrttemberg, nella regione dell'Alsazia e nella Bassa Italia. Il pi\u00f9 noto \u00e8 il bergfried del castello di Steinsberg. La torre di Federico II a Enna ha un bergfried ottagonale con una cinta muraria ottagonale simmetrica. Il bergfried ottagonale del castello di Gr\u00e4fenstein pu\u00f2 essere considerato un caso speciale in cui lo zoccolo sul lato rivolto verso la linea di attacco \u00e8 stato allungato a formare un triangolo, rendendo la torre eptagonale. \nNel periodo post-Hohenstaufen, i bergfried ottagonali apparvero nei castelli gotici in mattoni. La forma ottagonale \u00e8 adottata a causa della costruzione in mattoni, perch\u00e9 le forme angolari sono preferite a quelle rotonde. Una variante \u00e8 la torre ottagonale su plinto quadrato. Basata sui castelli dell'Ordine Teutonico, questo tipo di torre \u00e8 comune anche nella Polonia centrale (ad esempio Brodnica, Cz\u0142uch\u00f3w, Lidzbark Warmi\u0144ski). Occasionalmente i castelli dell'Ordine Teutonico avevano torri simili che non venivano eseguite in mattoni (ad esempio Paide).\nFunzioni.\nIl bergfried era un edificio multifunzionale che poteva avere diverse funzioni difensive, ma che aveva anche valore di status. Nell'ultimo decennio del XX secolo si \u00e8 discusso, nel campo della ricerca sui castelli, se le funzioni del bergfried potessero essere brevemente definite come \"fortificazione o (pi\u00f9 probabilmente) uno status symbol\". Ci\u00f2, tuttavia, non ha ottenuto l'accettazione universale. \nDifesa.\nCon la sua enorme massa muraria - il basamento in alcuni casi era anche solido - la torre offriva una protezione passiva per le aree del castello alle sue spalle. Per questo motivo, in molti castelli il bergfried si trovava sulla principale via di attacco, spesso incastonato nel muro difensivo anteriore. Pertanto, il bergfried era in grado di svolgere una funzione simile al muro difensivo. Questo era particolarmente il caso dei castelli in cui il muro difensivo e il bergfried erano interconnessi per formare una singola unit\u00e0 strutturale (ad es. Castello di Liebenzell nella Foresta Nera). I cosiddetti \"doppi bergfried\" come quello del Greifenstein in Assia e del castello di Rochlitz in Sassonia rappresentano in un certo senso una tappa intermedia tra un bergfried e un muro difensivo. Le due torri ravvicinate erano collegate da una sezione stretta di muro difensivo. \nChe i bergfried a pianta pentagonale o triangolare erano per lo pi\u00f9 allineati con un angolo rivolto verso la linea di attacco principale, era anche associato alla funzione di scudo: i proiettili di pietra scagliati dalle catapulte venivano deviati lateralmente dall'angolo di impatto obliquo. In alcuni casi, tali \"cunei di deflessione\" (\"Prallkeile\") furono aggiunti in seguito e si possono persino trovare su torri con una pianta altrimenti circolare (ad esempio il castello di Zv\u00edkov in Boemia e il castello di Forchtenstein in Austria). Un bergfried quadrato allestito in un angolo poteva servire anche a questo scopo. In altri casi, la pianta ad angolo acuto era, tuttavia, semplicemente dovuta alla forma naturale del substrato roccioso \nOsservazione.\nPoich\u00e9 il bergfried era l'edificio pi\u00f9 alto del castello, di solito fungeva da torre d'avvistamento o torre di osservazione. Dall'ultimo piano o dalla piattaforma di combattimento si potevano osservare il primo piano e l'area circostante il castello. La sentinella (\"T\u00fcrmer\") poteva dare il preavviso di un nemico in avvicinamento, dando l'allarme. Durante gli assedi il posto di osservazione rialzato era importante per osservare il primo piano. Un esempio particolarmente ben conservato \u00e8 l'Osterburg a Weida: sotto la guglia in muratura del bergfried si trova la residenza di un guardiano e appena sotto una piccola piattaforma di osservazione in pietra originale per le sentinelle ad un'altezza di quasi 58 metri dal suolo. \nPiattaforma di combattimento rialzata.\nUn nemico che attaccava un castello di sperone o un castello in collina poteva spesso posizionarsi sopra il castello stesso. L'altezza del bergfried poteva almeno, in alcuni casi, compensare ci\u00f2. Dalla piattaforma di combattimento sopraelevata il fianco della collina poteva essere controllato meglio che dalle posizioni di combattimento pi\u00f9 in basso. Il bergfried di solito serviva anche generalmente come torre fortificata. Esempi di bergfried molto alti erano o sono quelli del castello di Rheinfels (54 m) e dell'Osterburg (53 m). Ulteriori cammini di ronda (passaggi pedonali dietro i bastioni) potevano essere costruiti sui piani inferiori di una torre (es Castello di Bischofstein sulla Mosella). \nRoccaforte e prigione.\nLa solida costruzione e l'ingresso sopraelevato inaccessibile del bergfried ne fecero un deposito relativamente sicuro all'interno del castello. Qui potevano essere conservati gli oggetti di valore, in modo che la torre assumesse il ruolo di roccaforte. \nAlmeno all'inizio del periodo moderno, i bergfried venivano usati come luoghi di custodia per i prigionieri in gran parte a prova di fuga. In particolare, le cantine a pozzo alla base della torre erano spesso utilizzate come una forma di prigione sotterranea chiamata \"oubliette\", accessibile solo attraverso una stretta apertura nel soffitto. Tuttavia, questa forma di cantina non era necessariamente destinata a tale uso, ma era il risultato della progettazione ingegneristica complessiva del bergfried. Gli spessi muri utilizzati nella base lasciavano solo uno stretto spazio interno, alto circa 4-8 metri, che di solito era coperto da una volta stabilizzatrice ed era accessibile solo attraverso un portello al suo apice. Questo progetto era anche il risultato del fatto che l'ingresso sopraelevato alla torre si trovava su un piano superiore. L'accesso all'oubliette attraverso il foro (un \"angstloch\" o \"buco della paura\") era quasi sempre per mezzo di una scala o di un argano a fune. I gradini nel muro, come quelli trovati nel vecchio bergfried del castello di Langenau, sono una rara eccezione. \nLa cantina alla base della torre veniva utilizzata in diversi modi. In alcuni casi veniva usata come magazzino o riserva di provviste, quindi a volte venivano conservate pile di pietre rotonde da usare come proiettili durante un assedio. In alcuni casi veniva utilizzata come cisterna, ma spesso il locale rimaneva inutilizzato. Secondo ipotesi generale nella letteratura pi\u00f9 antica, e spesso anche nel turismo, la considerazione che lo spazio della cantina fosse usato come prigione \u00e8 quindi fuorviante. \nLa maggior parte dei rapporti sull'incarcerazione di prigionieri nel seminterrato di un bergfried risalgono al tardo Medioevo e all'inizio del periodo moderno; fino a che punto questo fosse comune prima di allora, non \u00e8 certo. Spesso si tratta probabilmente di un cambio di destinazione successivo, come \u00e8 avvenuto in molte torri murarie e sono noti anche interi complessi castellani, come la Bastiglia. Quando i prigionieri venivano incarcerati negli scantinati spesso claustrofobici, scarsamente ventilati e scarsamente illuminati o addirittura completamente bui, non si trattava solo di prigionia, ma di punizione corporale, un grave maltrattamento psicologico e fisico dei prigionieri. \nStatus symbol.\nProprio come le antiche case torri della nobilt\u00e0 e altri tipi di torri, il bergfried assunse una significativa funzione rappresentativa. Alcuni ricercatori del castello sottolineano il suo ruolo di status symbol, sebbene non sia possibile dimostrare da fonti medievali che il simbolismo fosse effettivamente inteso o effettivamente percepito da coloro che vivevano in quel momento. Il simbolismo di una torre ha molti significati, non tutti positivi, ad esempio, la Torre di Babele rappresentava l'orgoglio e l'autoindulgenza dell'uomo. Poich\u00e9, sin dal Medioevo, i governanti secolari e soprattutto il cavaliere (che si considerava una 'milizia cristiana') avevano spesso una fede cristiana, i ricercatori hanno suggerito che il bergfried potesse avere una connotazione cristiana come simbolo di Maria. Maria viene invocata , nelle Litanie della Beata Vergine Maria, come \"torre d'avorio e \"Torre di Davide\". Ma nel caso delle torri del castello, questo simbolismo non \u00e8 stato sufficientemente stabilito dalle fonti. \nNelle descrizioni contemporanee di un castello, la torre principale \u00e8 spesso citata come la prima; come abbreviazione pittorica o scorciatoia visiva \u00e8 spesso vista su stemmi e sigilli, dove simboleggia il castello nel suo insieme. Il bergfried nel suo simbolismo \u00e8 forse paragonabile alle torri familiari medievali in alcune citt\u00e0 dell'Italia settentrionale e della Germania, le cui altezze a volte bizzarre non possono essere spiegate in termini militari. Inoltre, ad esempio, a Ratisbona non c'erano conflitti armati tra le famiglie patrizie urbane, cos\u00ec che qui la funzione di status era dominante sin dall'inizio. Un possibile esempio dell'uso di queste torri come status symbol, sono le cosiddette \"torri di zangola\" per cui una piccola torre o torretta veniva costruita in cima alla torre originale, senza alcun beneficio militare aggiuntivo, ma aumentando la sua altezza per una migliore osservazione. \nDurante il passaggio dal tardo Medioevo ai tempi moderni quando, a seguito dello sviluppo delle armi da fuoco, si verific\u00f2 una rivoluzione nella tecnologia militare, il bergfried perse gradualmente la sua funzione militare, poich\u00e9 tutti gli edifici alti erano particolarmente vulnerabili al fuoco dei cannoni e agli esplosivi. In risposta a questi sviluppi, i castelli furono convertiti in fortezze di un nuovo tipo, i bergfried furono spesso demoliti o smantellati, come ad esempio alla Fortezza di Coburgo o Wildenstein. \nIl bergfried \u00e8 sopravvissuto fino ai tempi moderni, tuttavia, in alcuni castelli, dove la funzione difensiva fu sempre pi\u00f9 abbandonata e il castello fu invece trasformato in una dimora signorile o palazzo, tipicamente chiamato castello. Spesso, il bergfried qui \u00e8 l'unico elemento in gran parte mantenuto nella sua forma originale dal vecchio castello medievale, che a sua volta pu\u00f2 essere considerato come una prova del suo ruolo di simbolo (ora tradizionale) del potere. Gli esempi includono il palazzo di Bad Homburg (dove il bergfried \u00e8 noto come la Torre Bianca) o il Castello di Wildeck (dove la torre \u00e8 conosciuta come Dicker Heinrich - \"Grasso Enrico\") a Zschopau. Nel castello di Johannisburg ad Aschaffenburg, l'ultimo grande palazzo rinascimentale costruito prima dello scoppio della guerra dei trent'anni, il castello gotico precedente fu integrato nella struttura altrimenti molto regolare, sebbene rompesse la simmetria in modo evidente. \nDurante la costruzione di \"castelli\" di epoca rinascimentale (e in misura minore anche barocca) le torri ricoprirono un ruolo importante come elementi di una dimora signorile, anche se ormai per lo pi\u00f9 non avevano alcuna funzione difensiva (Castello di Moritzburg, Castello di Me\u00dfkirch). \nRifugio.\nRicerche pi\u00f9 recenti sul castello, in particolare il gruppo intorno all'archeologo medievale bavarese Joachim Zeune, hanno messo in dubbio la funzione del bergfried come rifugio in caso di assedio. Suggeriscono che una ritirata nella torre fosse \"una morte a tappe\" ma era molto utile se ci si aspettava un esercito di soccorso. A sostegno di questa tesi, viene citata la generale mancanza di scoperte e tradizioni appropriate. Anche l'ingresso sopraelevato viene suggerito come pi\u00f9 importante dal punto di vista simbolico e psicologico. \nI critici rifiutano questa teoria (che \u00e8 emersa come parte della pi\u00f9 ampia teoria del \"simbolo del potere\" di Zeune) in quanto ha un completo disprezzo per l'ordine feudale alto medievale e del suo sistema di fedelt\u00e0. Trasferirebbe semplicemente la metodologia di G\u00fcnther Bandmann all'architettura secolare. \nMolti castelli erano propriet\u00e0 feudali di un potente feudatario o Principe vescovo. I territori principeschi a quel tempo erano protetti da una fitta rete di fortificazioni di piccole e medie dimensioni, a cui si aggiungevano i possedimenti fortificati dei sub-vassalli. Da questo punto di vista, in caso di attacco i difensori potevano fare affidamento interamente sull'appoggio dei loro signori cavalieri subordinati o alleati. Al contrario, il sovrano avrebbe ovviamente fatto affidamento sul sostegno dei suoi vassalli in tempo di battaglia. \nGli scantinati dei bergfried erano spesso interrati per diversi metri. L'indebolimento non era quindi una grande minaccia. Anche l'incendio doloso era molto difficile a causa della loro costruzione in pietra e le poche aperture di luce potevano essere chiuse rapidamente per evitare di essere incendiate. Lo storico conservatore vede quindi il bergfried come un mezzo di difesa passiva, come un rifugio per alcuni giorni fino all'arrivo dei soccorsi. Per questo motivo in questi edifici si trovano pochissime strutture per la difesa attiva. L'obiettivo principale era impedire a un aggressore di entrare. Assaltare una torre del genere in pochi giorni era quasi impossibile. Grazie alla loro solida costruzione molti bergfried sono sfuggiti persino ai successivi tentativi di demolizione da parte della popolazione rurale circostante, che voleva portare via i materiali da costruzione dai castelli abbandonati e riutilizzarli. \nUn attacco a un sito cos\u00ec fortificato all'interno di un sistema feudale attivo era quasi senza speranza. Era molto meno rischioso semplicemente saccheggiare le fattorie e i mulini del nemico. In effetti, un gran numero di castelli dell'Europa centrale non furono mai attaccati seriamente durante il Medioevo. Di conseguenza, non ci sono molte prove di una ritirata in un bergfried; l'edificio aveva gi\u00e0 svolto la sua funzione deterrente. \nValeva la pena di intraprendere un assedio solo se l'aggressore si era assicurato in precedenza di avere l'autorit\u00e0 legale e aveva chiesto il permesso al sovrano dello stato o addirittura all'Imperatore. Ci\u00f2 era possibile solo in presenza di violazioni della legge, effettive o inventate, come rapina in strada, falsificazione o omicidio. Le mani di coloro che avevano giurato fedelt\u00e0 al sovrano erano quindi legate; per motivi legali non potevano venire in aiuto del signore attaccato. In questi casi, rifugiarsi definitivamente nella torre principale era quasi inutile. \nI bergfried dei castelli del XII e XIII secolo erano originariamente circondati solo da semplici mura difensive. Nelle fasi successive furono aggiunte torri laterali. Molti edifici annessi erano allora fatti di legno o erano costruzioni a graticcio, e le abitazioni in pietra di solito non erano fortificate. Nel Medioevo, in caso di assedio, un massiccio bergfried era senza dubbio l'edificio pi\u00f9 sicuro in cui donne, anziani e bambini potevano rifugiarsi durante i combattimenti. \nUna simile torre era certamente una protezione efficace contro gli attacchi a sorpresa di bande di predoni minori e della popolazione locale. Spesso un castello era vulnerabile solo per l'assenza di pochi uomini robusti mentre erano a caccia o lavoravano nei campi. Anche senza rifornimenti, i restanti residenti del castello potevano resistere nel bergfried fino al ritorno dei loro uomini e venivano protetti da abusi e stupri. Il rifugio sicuro dei bergfried era certamente molto gradito in un momento in cui le strutture statali e sociali stavano appena iniziando a prendere forma. \nDurante espansioni successive torri aggiuntive furono spesso progettate come torri conchiglia. I loro lati posteriori erano aperti in modo da non offrire copertura al nemico invasore. Tali torri semicircolari o rettangolari sono sopravvissute a innumerevoli castelli e fortificazioni. Sono un'ulteriore indicazione che un castello non sarebbe stato abbandonato anche dopo che la cinta muraria fosse stata violata. \nLa pi\u00f9 grande torre principale di un castello medievale europeo, il possente mastio del castello francese di Coucy, era ancora vista come una minaccia durante la prima guerra mondiale. L'Alto comando tedesco fece saltare in aria la torre alta circa 50 metri il 27 marzo 1917 per tagliare la linea di ritirata alle truppe francesi, nonostante le diffuse proteste internazionali. \nNel tardo e post medioevo sorsero nuovi castelli le cui torri principali non furono certo mai intese come rifugi. Ad esempio, nel 1418 Federico da Freyberg fece costruire uno degli ultimi grandi nuovi castelli del Medioevo tedesco accanto al suo castello ancestrale di Eisenberg in Allg\u00e4u. Hohenfreyberg \u00e8 stato creato nello stile di un castello sulla collina di Hohenstaufen, quindi non poteva essere senza un bergfried. Oggi, le due rovine del castello sono uno dei pi\u00f9 importanti gruppi di castelli dell'Europa centrale. I Freyberger probabilmente volevano creare di nuovo un simbolo dell'autocoscienza cavalleresca alla fine del Medioevo. \nNel XVI secolo la famiglia di Augusta dei Fugger acquist\u00f2 il Marienburg a Niederalfingen nell'attuale contea di Ostalb, nello stato tedesco del Baden-W\u00fcrttemberg. Nel periodo dell'alto Rinascimento un castello di collina \"alto medievale\" con una possente torre principale venne costruito in bugnato. La famiglia Fugger, di origini umili, sembra volesse legittimare la sua nobilt\u00e0 appena acquisita con un \"antico\" castello di famiglia. \nIn tempo di assedio.\nGli attacchi ai castelli medievali nell'Europa centrale non venivano solitamente effettuati da grandi eserciti d'assedio. Spesso solo venti o cento uomini bloccavano gli ingressi al castello e demoralizzavano i suoi occupanti con attacchi occasionali. Carcasse o detriti di animali potevano essere gettate nel cortile a scopo di molestia. Un castello bloccato in realt\u00e0 doveva solo essere fatto morire di fame, tuttavia anche i rifornimenti erano un problema per le forze assedianti. Gli agricoltori della zona nascondevano il grano e guidavano il bestiame nella foresta. \nLa difesa di un castello assediato di solito consisteva solo in pochi uomini robusti. Se l'assedio era previsto, la guarnigione, in tempo di pace tra tre a venti uomini, poteva essere raddoppiata o triplicata. In caso di emergenza, almeno i ranghi pi\u00f9 alti potevano rifugiarsi nella torre principale. Un castello era considerato conquistato solo quando il bergfried era caduto. Questo poteva richiedere alcune settimane. Durante questo periodo l'attaccante doveva continuare a nutrire e pagare i suoi uomini. A volte, quindi, i mercenari dell'assediante scappavano o addirittura si rivoltavano contro il loro comandante, se dovevano aspettare troppo a lungo per il successo. \nSi registravano anche accordi legali tra i due signori avversari; spesso si conoscevano personalmente e occupavano la stessa posizione sociale. Potevano negoziare una scadenza, che apparentemente era di solito intorno ai 30 giorni. Se il signore o gli alleati degli assediati non si presentavano entro questo periodo al castello, i difensori si arrendevano senza combattere. In cambio ricevevano un salvacondotto e talvolta potevano portare con s\u00e9 anche il loro nucleo familiare. Un simile trattato poteva salvare vite umane ed evitare costi inutili da entrambe le parti. Tuttavia sarebbe stata necessaria una certa abilit\u00e0 per difendere il castello e la torre principale. \"Lottare fino alla fine\" poteva essere molto rischioso. Ad esempio, nel 1224, i ranghi pi\u00f9 alti dei difensori del castello di Bedford in Inghilterra furono impiccati di fronte al castello dopo che la torre principale era stata demolita dalle truppe del re Enrico \u00a0 III. In Europa centrale durante la guerra dei contadini tedeschi i castelli furono presi dopo che era stata data una garanzia di passaggio sicuro.\nFienili fortificati e chiese fortezza.\nChiari paralleli con la funzione di rifugio del bergfried erano i granai fortificati nelle fattorie leggermente fortificate della nobilt\u00e0 minore, nonch\u00e9 le guglie delle chiese in pietra dei villaggi e delle chiese fortificate. \nLa popolazione normale soffriva maggiormente in caso di guerra, quindi quasi tutti i grandi villaggi erano leggermente fortificati. Non di rado, la chiesa del villaggio era trasformata in una chiesa fortificata o addirittura in una chiesa fortezza. Il massiccio campanile - o nel caso particolare della chiesa circolare l'intero edificio - assumeva la funzione di bergfried in cui la popolazione poteva rifugiarsi se necessario per un breve periodo. Spesso l'attaccante si ritirava di nuovo dopo poco tempo, quindi la difesa attiva era secondaria. \nIl fatto che il fattore \"risparmio di tempo\" fosse stato ignorato nell'argomentazione di Joachim Zeune \u00e8 stato colto dal ricercatore Hans J\u00fcrgen Hessel, in un saggio sulle chiese fortificate in \"Festungsjournal 32\" della Societ\u00e0 tedesca per la ricerca sulla fortezza (2008). \nLe propriet\u00e0 della piccola nobilt\u00e0 e dei grandi agricoltori avevano spesso piccoli fienili fortificati che si trovavano per lo pi\u00f9 sulle isole nei laghi. Un piano superiore sporgente, in grado di fornire un rifugio, era sostenuto da un solido piano inferiore. La maggior parte degli esempi di tali torri di stoccaggio fortificate sono stati conservati in Westfalia in Germania. Joachim Zeune ha fornito una delle poche prove certe di un simile \"bergfried in miniatura\" in Franconia a D\u00fcrrnhof. "}
{"id": "8618568", "revid": "309289", "url": "https://it.wikipedia.org/wiki?curid=8618568", "title": "Innjach", "text": "L'Innjach () \u00e8 un fiume della Russia siberiana orientale, affluente di destra della Lena. Scorre nel \u017diganskij ulus della Sacha (Jacuzia).\nLa lunghezza del fiume \u00e8 di 123\u00a0km, l'area del suo bacino \u00e8 di 822\u00a0km\u00b2. Scorre in direzione sud-occidentale e sfocia nella Lena a 918\u00a0km dalla sua foce. "}
{"id": "8618569", "revid": "729019", "url": "https://it.wikipedia.org/wiki?curid=8618569", "title": "Peresvet (arma laser)", "text": "Il Peresvet (in cirillico: \u041f\u0435\u0440\u0435\u0441\u0432\u0435\u0442) \u00e8 un'arma laser di fabbricazione russa progettata, si suppone, per difendere postazioni mobili o sili in cui sono allocati i missili intercontinentali delle forze missilistiche russe. A ogni modo, la maggior parte delle informazioni su di esso \u00e8 coperta da segreto militare.\nIl sistema prende il nome da Alexander Peresvet, monaco guerriero del XIV secolo, eroe della battaglia di Kulikovo ed \u00e8 stato scelto tramite sondaggio online sul sito del Ministero della Difesa russo. Il Peresvet \u00e8 una delle sei nuove armi strategiche russe svelate dal presidente russo Vladimir Putin il 1\u00ba marzo 2018 dinanzi all'Assemblea Federale ed \u00e8 entrato formalmente in servizio nel dicembre 2019.\nCaratteristiche.\nIl laser Peresvet pu\u00f2 essere utilizzato per neutralizzare velivoli senza equipaggio, missili cruise e altri velivoli a bassa quota. Allo stesso tempo per\u00f2, la sua efficacia dipende direttamente dalle condizioni ambientali: con il bel tempo funziona perfettamente, ma in condizioni meteorologiche avverse (nebbia, pioggia, neve) possono interferire con l'efficacia del raggio laser prodotto.\nIn futuro i laser da combattimento saranno probabilmente in grado di proteggere basi militari con sempre maggiore efficacia e perfino essere montati su velivoli militari.\nImpiego.\nIl dispiegamento della prima unit\u00e0 laser Peresvet presso le forze armate russe \u00e8 iniziato nel 2017.\nIl 1\u00ba dicembre 2018, \u00e8 entrato in servizio sperimentale di combattimento mentre, secondo le dichiarazioni dell'attuale Ministro della Difesa Sergei Shoigu, a partire dal 1\u00ba dicembre 2019 i sistemi Peresvet sono stati schierati al seguito di cinque divisioni missilistiche strategiche.\nAlcune fonti riportano di un rischieramento del sistema in Siria, durante il quale sono state testate le sue capacit\u00e0 anti-aeree: al Peresvet \u00e8 stato accreditato un abbattimento di un UAV israeliano."}
{"id": "8618573", "revid": "358232", "url": "https://it.wikipedia.org/wiki?curid=8618573", "title": "Vinicio Congiu", "text": "Lavor\u00f2 per il Corriere Lombardo e fu premiato alla carriera con la medaglia d\u2019oro Walter Tobagi per i 40 anni di giornalismo insieme a Eugenio Montale.\nFu vincitore del premio Premio Saint-Vincent per il giornalismo nel 1948 (I Edizione) \"ancora oggi il premio pi\u00f9 prestigioso della categoria\".\nLavor\u00f2 a stretto contatto con Edilio Rusconi (imprenditore e giornalista) ma fu soprattutto un grande innovatore televisivo poich\u00e9 import\u00f2 le prime serie televisive lunghe in Italia. Fece sbarcare, infatti, in Italia per la prima volta dall'America la serie televisiva pi\u00f9 lunga del tempo (La Grande Vallata, 4 stagioni, 112 puntate) riscuotendo un gran successo trasmesso per lungo periodo sia dalle reti Rai alle reti Mediaset, dando inizio alle grandi serie o meglio conosciute telenovelas della televisione italiana.\nBiografia.\nNasce a Cagliari da Antonio Congiu, direttore al Ministero delle telecomunicazioni e Angela Trudu Congiu. Trasferitasi a Roma la sua famiglia, frequenta il Liceo ginnasio Torquato Tasso e poi si laurea in giurisprudenza presso l'Universit\u00e0 degli Studi di Roma \"La Sapienza\". Il 13 dicembre 1941 si sposa con Olga Lucia (con cui convive fino alla sua scomparsa nel 1987) nipote, da parte di nonna paterna, della marchesa siciliana della casata Vernaci e di un magistrato nel regno delle due Sicilie (che alla caduta del regno si trasfer\u00ec presso il tribunale ecclesiastico a Roma).\nNell'agosto del 1943 prende servizio come redattore in lingua italiana e inglese presso Radio Roma (reparto Nord America) alle dipendenze di Salvatore Aponte per il notiziario della notte con le ultime notizie in inglese da coordinare, unire in maniera breve ed efficace. Sia prima che dopo la guerra scrive per \"Il Piccolo\", editoriale nel 1938 del \"Giornale d'Italia\". Nel 1944, al ritorno dalla guerra, nasce il primo dei tre figli a Roma. In seguito si trasferiscono a Milano (dove avranno gli altri 2 figli) fino al 1950 dove torneranno a vivere a Roma fino alla fine della loro vita.\nNel 1950 l\u2019Avv. Vinicio Congiu era di ufficio in Via Barberini n.68 presso Rizzoli (Roma) e lavorava per il Corriere Lombardo (chiamato in gergo \u00abil Lombardo\u00bb). Da una lettera ritrovata e inviata al Direttore Amministrativo dell'epoca (Aimetti) si evince che non trascurasse mai gli interessi del giornale: sostituiva durante il mese di agosto i colleghi in ferie , manteneva i rapporti tra il Corriere Lombardo con le societ\u00e0 pubblicitarie,organizzava i servizi fotografici e seguiva le inchieste all'estero.\nA gennaio 1951 viene messo a contratto anche dalla rivista \u00abScienza e Vita - rivista mensile delle Scienze e della loro applicazione alla vita moderna\u00bb (redazione italiana della rivista francese \u201cScience et vie\u201d) edita da Edizioni Mondiali Scientifiche (con sede direzionale redazionale in piazza Madama a Roma, direttore Raffaele Contu e amministratore Giorgio de Fonseca).\nIl 1-2 Dicembre 1952 ritroviamo un articolo a sua firma in prima pagina del quotidiano \u00abCorriere Lombardo\u00bb dove racconta come inviato speciale il funerale di Elena di Savoia a Montpellier.\nIn seguito a queste esperienze fond\u00f2 a Milano nel decennio degli anni 50 finalmente la propria agenzia giornalistica la News Blitz International (NBI) . Questa si occupava di copyright, fotoreportage, vendita pubblicitaria e servizi giornalistici internazionali. Tra i servizi giornalistici e fotoreportage si devono a questa agenzia le principali foto in esclusiva della Rivoluzione ungherese del 1956 (quando i carri armati russi entrarono a Budapest, Ungheria ) le prime fotografie a seno nudo di Brigitte Bardot a Saint Tropez (nella sua villa La Mandrague), il matrimonio reale di Grace Kelly con il principe Ranieri III di Monaco nel 1956 e le foto in esclusiva di Gina Lollobrigida. Fu grazie a lui che si ebbero le prime apparizione in in Italia di diversi fumetti come Andy Capp di Reg Smythe (Reginald Smythe), James Bond e Jeff Hawke. Nella NBI fece i suoi primi passi anche Grazia Neri che in seguito apr\u00ec l'omonima agenzia fotografica. Valido coadiutore fu il giornalista Gianni Piccione.\nFu socio di impresa e amico di Jacopo Rizza durante i periodi di attivit\u00e0 televisiva fondando insieme la societ\u00e0 Editoriale Aurora a Roma (sede Viale delle belle arti) di cui ricordiamo le 2 serie da 6 puntate l'una di \"Il triangolo rosso\" prodotta dalla Rai nel 1967 (Rai2) che and\u00f2 avanti fino al 1969 (Rai 1). Una curiosit\u00e0: \u201c\"Per la prima volta nella storia della nostra Televisione un ufficiale e due sottufficiali del Corpo delle guardie di ps saranno i personaggi di una serie di sei telefilm che avranno per sfondo la pi\u00f9 suggestiva delle ribalte: la strada\"\u201d.\nInoltre altro inedito in esclusiva per la Rai in prima serata (6 puntate da 1 ora) che ebbe molto successo, fu il variet\u00e0, considerato giallo-comico \"\"Se te lo raccontassi\" (1968)\" con Alberto Lionello, Lina Volonghi, Andrea Checchi diretto da Bruno Corbucci.\nNel 1979, Vinicio Congiu insieme alla famiglia si trasferisce a Via Gregorio VII e li in quegli anni ricever\u00e0 la Medaglia d\u2019Oro al Circolo della Stampa (presidente Roberto Renzi) come giornalista professionista per i 40 anni di iscrizione all'Associazione \u00abLombarda dei Giornalisti\u00bb tra i premiati insieme a lui Eugenio Montale e altri grandi giornalisti e pubblicisti dell\u2019epoca.\nL\u2019articolo di tale premio \u00e8 riportato dettagliatamente su il \u00abGiornalismo - organo ufficiale dell\u2019associazione Lombarda Giornalisti e del Circolo della Stampa di Milano\u00bb (fondato nel 1953 da Ferruccio Lanfranchi) sede a Milano (Viale Monte Santo). Il premio \u00e8 chiamato anche \u00abpremio Walter Tobagi\u00bb"}
{"id": "8618574", "revid": "287204", "url": "https://it.wikipedia.org/wiki?curid=8618574", "title": "Time Heals Nothing", "text": "Time Heals Nothing \u00e8 il terzo album in studio del gruppo musicale sludge metal Crowbar, pubblicato il 23 maggio 1995."}
{"id": "8618575", "revid": "1909146", "url": "https://it.wikipedia.org/wiki?curid=8618575", "title": "Consulta e Commissione per il governo del Piemonte", "text": "Dopo la vittoria di Marengo, su ordine di Napoleone, il generale Louis Alexandre Berthier cre\u00f2 un nuovo organo legislativo e uno esecutivo, rispettivamente la Consulta e la Commissione di governo per il Piemonte.\nLa Commissione di governo era composta da:\nLa Consulta era invece composta da trenta cittadini torinesi, tra i quali Avogadro, Carlo Botta, Pietro Nizzati di Boyon, Giovanni Negro.\nLa commissione e la consulta rimasero in carica fino all'aprile 1801, quando furono sostituire da un'amministrazione militare, che govern\u00f2 il Piemonte fino all'annessione alla Francia del settembre 1802."}
{"id": "8618576", "revid": "764447", "url": "https://it.wikipedia.org/wiki?curid=8618576", "title": "Golden Princess", "text": ""}
{"id": "8618577", "revid": "365417", "url": "https://it.wikipedia.org/wiki?curid=8618577", "title": "Adelgonda", "text": "Origine e diffusione.\nSi tratta di un nome di origine germanica, di scarsissima diffusione in Italia; \u00e8 composto dai termini alto-tedeschi antichi \"adal\" (\"nobile\") e \"gund\" (\"guerra\", \"lotta\"). Viene talvolta confuso con il nome Aldegonda, che per\u00f2 ha un'etimologia differente.\nOnomastico.\nL'onomastico ricorre il 30 gennaio in memoria di santa Aldegonda o Adelgonda, fondatrice dell'abbazia di Maubeuge nel VII secolo."}
{"id": "8618588", "revid": "1480390", "url": "https://it.wikipedia.org/wiki?curid=8618588", "title": "Chalet Saint Michel", "text": "Lo Chalet Saint Michel \u00e8 una storica residenza della citt\u00e0 di Mar del Plata in Argentina.\nStoria.\nLa villa venne costruita nel 1925 per volere di Pedro M\u00e9ndez, che ne commission\u00f2 il progetto agli architetti Godoy e C\u00e1rrega Goy\u00e1n. I lavori di costruzione vennero eseguiti invece dall'impresa di costruzioni Arturo Lemni. All'epoca la casa presentava tratti che la inserivano nella corrente secessionista viennese dell'Art Nouveau.\nNel 1930 Mar\u00eda Harilaos de Olmos, proprietaria dell'immobile, contratt\u00f2 all'ingegnere italiano Alula Baldassarini il rimodellamento della villa che assunse allora i connotati attuali, d'ispirazione anglo-normanna, improntati alla corrente dell'architettura pittoresca, molto in voga nell'Argentina della prima met\u00e0 del XX secolo. I lavori portarono alla completa trasformazione delle facciate, anche se alcuni elementi quali la galleria d'angolo vennero mantenuti.\nL'edificio \u00e8 oggi suddiviso in appartamenti e ospita al pian terreno dei locali commerciali.\nDescrizione.\nLa villa si trova all'angolo di un isolato e si affaccia sul lungomare di Mar del Plata. Il rivestimento delle facciate \u00e8 realizzato in pietra locale e, ai piani superiori, a falso graticcio."}
{"id": "8618595", "revid": "712828", "url": "https://it.wikipedia.org/wiki?curid=8618595", "title": "Charlie Shotwell", "text": " Ha iniziato a recitare all'et\u00e0 di sei anni, il suo primo ruolo \u00e8 stato il giovane Nai Cash nel film commedia-drammatico del 2016 \"Captain Fantastic\". \u00c8 conosciuto come il protagonista del film horror di Netflix \"Eli\", come Joseph nella commedia \"Troop Zero\" e come Morbius da bambino nell'omonimo film.\nBiografia.\nVita privata.\nCharlie Shotwell ha tre fratelli, che sono anche attori: Jimmy e Henry Shotwell, e una sorellastra, Shree Crooks, che \u00e8 la figlia di Greg Crooks. Hanno lavorato insieme recitando nel primo episodio di \"Staged Dad\""}
{"id": "8618596", "revid": "295403", "url": "https://it.wikipedia.org/wiki?curid=8618596", "title": "Impact de Montr\u00e9al 1995", "text": "Questa voce raccoglie le informazioni riguardanti l'Impact de Montr\u00e9al nelle competizioni ufficiali della stagione 1995.\nStagione.\nL'Impact termin\u00f2 al primo posto la stagione regolare, garantendosi l'accesso ai play-off. In semifinale venne eliminato dagli a causa del particolare regolamento allora in vigore: se una gara, anche di stagione regolare, terminava in pareggio venivano battuti gli shoot-out per decretare comunque una squadra vincitrice. La serie di semifinale, al meglio delle tre partite, venne persa dai Canadesi proprio a causa di due sconfitte agli shoot-out.\nRisultati.\nA-League.\nOgni squadra giocava 24 partite, 12 in casa e altrettante in trasferta.\nStatistiche.\nStatistiche di squadra.\nErano assegnati 3 punti per la vittoria, 2 punti per la vittoria agli shootout, 1 punto per la sconfitta agli shootout e zero punti per la sconfitta."}
{"id": "8618599", "revid": "1305887", "url": "https://it.wikipedia.org/wiki?curid=8618599", "title": "Missione Cosmo Ridicola", "text": ""}
{"id": "8618602", "revid": "1305887", "url": "https://it.wikipedia.org/wiki?curid=8618602", "title": "A tutto reality - Le origini", "text": ""}
{"id": "8618605", "revid": "1305887", "url": "https://it.wikipedia.org/wiki?curid=8618605", "title": "Episodi di A tutto reality - Le origini", "text": ""}
{"id": "8618608", "revid": "1647404", "url": "https://it.wikipedia.org/wiki?curid=8618608", "title": "What Makes a Woman", "text": "What Makes a Woman \u00e8 un singolo promozionale della cantante statunitense Katy Perry, pubblicato il 20 agosto 2020 e incluso nel sesto album in studio \"Smile\".\nDescrizione.\nA giugno 2020, durante un'intervista con la stazione radiofonica libanese NRJ Lebanon, Katy Perry ha affermato che \"What Makes a Woman\" \u00e8 dedicata alla figlia nascitura: \u00abLa mia speranza per mia figlia \u00e8 che i suoi sogni e le sue aspirazioni non abbiano mai limiti, e che possa cambiare idea ogni volta che se la senta. Pu\u00f2 provare tutto quello che vuole per trovare la sua strada. Per questo penso che questa canzone sia importante sia per me che per lei\u00bb.\nVideo musicale.\nIl videoclip del brano \u00e8 stato pubblicato sul canale YouTube in concomitanza con la sua commercializzazione. Intitolato \"acoustic video\", vede la cantante esibirsi su un palco accompagnata da musicisti e coristi."}
{"id": "8618609", "revid": "686936", "url": "https://it.wikipedia.org/wiki?curid=8618609", "title": "Washington Redskins 1951", "text": "La stagione 1951 dei Washington Redskins \u00e8 stata la 20\u00aa della franchigia nella National Football League e la 14\u00aa a Washington. Sotto la direzione dei capi-allenatore Herman Ball e Dick Todd la squadra ebbe un record di 5-7, terminando terza nella NFL American e mancando i playoff per il sesto anno consecutivo.\nCalendario.\nNota: gli avversari della propria division sono in grassetto.\nClassifiche.\nNote: I pareggi non venivano conteggiati ai fini della classifica fino al 1972."}
{"id": "8618610", "revid": "729019", "url": "https://it.wikipedia.org/wiki?curid=8618610", "title": "Strada provinciale 45 Saliceto", "text": "La strada provinciale 45 Saliceto \u00e8 una strada provinciale italiana della citt\u00e0 metropolitana di Bologna.\nPercorso.\nInizia in corrispondenza del confine tra i comuni di Bologna e Castel Maggiore, in continuazione di una strada proveniente dal rione bolognese di Corticella. Per tutta la sua lunghezza corre parallela all'autostrada A13 ed al canale Navile in direzione nord-est. Appena entrata nel territorio di Bentivoglio, interseca la SP 3. Pi\u00f9 a settentrione la SP 45 finisce innestandosi sulla SP 44 presso Bentivoglio."}
{"id": "8618611", "revid": "1869172", "url": "https://it.wikipedia.org/wiki?curid=8618611", "title": "Farancia erytrogramma", "text": "Farancia erytrogramma, noto anche come serpente arcobaleno, \u00e8 un serpente non velenoso endemico delle pianure costiere degli Stati Uniti sud-orientali."}
{"id": "8618612", "revid": "666668", "url": "https://it.wikipedia.org/wiki?curid=8618612", "title": "Impact de Montr\u00e9al 1994", "text": "Questa voce raccoglie le informazioni riguardanti l'Impact de Montr\u00e9al nelle competizioni ufficiali della stagione 1994.\nStagione.\nL'Impact termin\u00f2 al terzo posto la stagione regolare, garantendosi per la prima volta nella sua storia l'accesso ai play-off, nonostante l'allenatore Valerio Gazzola avesse preso in carico la squadra appena un giorno prima dell'inizio del campionato. In semifinale elimin\u00f2 i : dopo una vittoria per parte e una mini-gara senza reti, fu decisiva la serie di shoot-out. La finale venne disputata in partita unica nello stadio dell'Impact, e venne vinta dai canadesi per 1-0 contro i . A qualche giorno di distanza la prima storica vittoria di un campionato venne celebrata con una parata sulla centrale rue Sainte-Catherine della citt\u00e0.\nRisultati.\nAPSL.\nOgni squadra giocava 20 partite, 10 in casa e altrettante in trasferta.\nStatistiche.\nStatistiche di squadra.\nErano assegnati 6 punti per la vittoria, 4 punti per la vittoria agli shootout, 2 punti per la sconfitta agli shootout e 0 punti per la sconfitta, pi\u00f9 un ulteriore punto bonus per ogni gol segnato fino ad un massimo di 3 ad incontro."}
{"id": "8618613", "revid": "1347902", "url": "https://it.wikipedia.org/wiki?curid=8618613", "title": "Gruppo centrale delle forze", "text": ""}
{"id": "8618614", "revid": "648716", "url": "https://it.wikipedia.org/wiki?curid=8618614", "title": "James R. Moore", "text": "Ricercatore all'Universit\u00e0 di Cambridge e docente nell'ambito del progetto Open University, \u00e8 soprattutto noto per i libri sull'evoluzionismo e per la biografia di Charles Darwin, scritta con Adrian Desmond. \nBiografia.\nNel '91, tale volume ha vinto il James Tait Black Memorial Prize, il Comisso Italian Prize for Biography, il Watson Davis Prize della Societ\u00e0 statunitense di storia della scienza, nonch\u00e9 il Dingle Prize della Societ\u00e0 britannica di storia della scienza. Un'edizione pi\u00f9 compatta del libro fu realizzata con Desmond e Janet Browne coi quali ha curato anche la voce di Darwin per l'\"Oxford Dictionary of National Biography\". \nSi \u00e8 occupato anche di storia della teologia naturale nel XIX secolo e del rapporto fra scienza e fede."}
{"id": "8618615", "revid": "767487", "url": "https://it.wikipedia.org/wiki?curid=8618615", "title": "Gurij Nikitin", "text": "Lavor\u00f2 soprattutto in pitture murali e affreschi, ma produsse anche icone su tavola, e disegn\u00f2 diverse stampe.\nFu a capo della \"Confraternita dei pittori\" della citt\u00e0 di Kostroma, fino alla sua morte. \nBiografia.\nAttivo gi\u00e0 da giovane nella bottega di famiglia, lavora ben presto con la cittadina \"Confraternita dei pittori\", che lo porta soprattutto a Mosca, dove nel 1653 sembra partecipare alla decorazione della Chiesa della Trinit\u00e0 di Nikitniki e nel 1659-60 alla Cattedrale dell'Arcangelo Michele.\nDiventa presto uno dei pittori pi\u00f9 reputati della sua epoca, tanto che nel 1668 le zar l'incarica di dipingere un'icona della Vergine Odigitria da offrire al patriarca d'Antiochia Macario III. Nel 1678 \u00e8 presentato dal pittore Simon Pimen F\u00ebdorovi\u010d U\u0161akov come pittore da retribuire mensilmente da Tesoro pubblico.\nNikitin consacr\u00f2 gli ultimi dieci anni della sua vita alla realizzazione di affreschi per la Chiesa del Profeta Elia a Jaroslavl' (1680\u201481), per la \"Cattedrale della Trinit\u00e0\" del Monastero Ipat'ev di Kostroma (1685) e alla \"Cattedrale della Trasfigurazione\" del Monastero di Sant'Eutimio a Suzdal' (1689). \nLa quantit\u00e0 di affreschi realizzati per chiese fra il 1670 e il 1690 \u00e8 incredibile. Le chiese sono totalmente dipinte con soggetti religiosi e temi biblici che ricoprono volte, cupole e pareti su 7, 8 livelli. Fonte d'ispirazione fu anche la Bibbia figurata dell'olandese Claes Jansz Visscher, ricca di 277 iconografie, che furono mirabilmente reinterpretate dagli artisti russi.\nOpere.\nAffreschi:"}
{"id": "8618621", "revid": "666668", "url": "https://it.wikipedia.org/wiki?curid=8618621", "title": "Impact de Montr\u00e9al 1993", "text": "Questa voce raccoglie le informazioni riguardanti l'Impact de Montr\u00e9al nelle competizioni ufficiali della stagione 1993.\nStagione.\nL'Impact de Montr\u00e9al viene fondato il 10 dicembre 1992, quando il gruppo imprenditoriale Saputo annuncia l'acquisizione di una franchigia nella APSL. Il 2 febbraio 1993 vengono annunciati il nome del club, i colori sociali blu-bianco-nero, e il nome del primo allenatore: l'italo-sudafricano Eddie Firmani, che aveva gi\u00e0 allenato in citt\u00e0 i Montr\u00e9al Manic negli anni della NASL e il Montr\u00e9al Supra in quelli della Canadian Soccer League.\nIl primo match della propria storia viene giocato dall'Impact il 14 maggio 1993, al Titan Stadium contro il : l'incontro termina 2-2 ma viene conquistato dai californiani dopo gli shoot-out. I canadesi terminano il campionato all'ultimo posto in classifica.\nRisultati.\nAPSL.\nOgni squadra giocava 24 partite, 12 in casa e altrettante in trasferta.\nStatistiche.\nStatistiche di squadra.\nErano assegnati 6 punti per la vittoria, 4 punti per la vittoria agli shootout, 2 punti per la sconfitta agli shootout e 0 punti per la sconfitta, pi\u00f9 un ulteriore punto bonus per ogni gol segnato fino ad un massimo di 3 ad incontro."}
{"id": "8618624", "revid": "599013", "url": "https://it.wikipedia.org/wiki?curid=8618624", "title": "Porta joystick Atari", "text": "La porta joystick Atari \u00e8 una porta hardware utilizzata per collegare periferiche hardware, soprattutto controller per videogiochi come joystick e \"paddles\" - a console e home computers.\nIntrodotta originariamente nel 1977 da Atari, ha avuto una grande diffusione parallelamente allo sviluppo dei computer per uso domestico fino ai primi anni 1990.\nStoria.\nLa prima console sulla quale venne implementata fu l'Atari 2600 e poi successivamente sugli Atari 8 bit. Venne utilizzata dalla Commodore International sui propri home computers, a partire dal Commodore VIC-20 e su moltri altri console e computers, divenendo uno standard di fatto nel decennio. Venne riproposta in seguito sull'Atari ST, sull'Amiga e anche altri produttori sulla piattaforma MSX (sebbene con alcune modifiche che ne precludavano l'utilizzo di un secondo bottone di azione) e da SEGA sul Master System e Mega Drive. Anche l'interfaccia Kempston consentiva di utilizzare i joystick dotati di tale connettore sui primi modelli dello ZX Spectrum.\nA partire dalla seconda met\u00e0 degli anni 1990 la produzione si ridusse notevolmente a causa dell'affermarsi come standard dei PC IBM e IBM compatibile, che non adottarono tale porta, bens\u00ec dapprima le \"game port\" e successivamente l'USB.\nDescrizione.\nAveva un attacco a 9 piedini ed era progettata per il collegamento ad una porta di tipo \"D-subminiature\" femmina sull'hardware che la supportava.\nNelle console e nei computer Atari 8-bit, la lettura degli ingressi dello stick era gestita da un processo di \"polling\" che impostava i valori in vari registri a 8 bit. Nelle macchine a 8 bit, ad esempio, i piedini della porta erano collegati all'hardware con un processo di input-output. A seconda delle impostazioni in altri registri, gli ingressi sui \"pins\" potevano essere interpretati in diversi modi e quindi i dati di uscita sono stati inseriti in una serie di registri RAM."}
{"id": "8618625", "revid": "1974457", "url": "https://it.wikipedia.org/wiki?curid=8618625", "title": "Porta joystick atari", "text": ""}
{"id": "8618649", "revid": "1543377", "url": "https://it.wikipedia.org/wiki?curid=8618649", "title": "Ebrei in Bosnia ed Erzegovina", "text": "I primi ebrei in Bosnia ed Erzegovina giunsero a seguito dell'Inquisizione spagnola e sono sopravvissuti fino ad oggi, attraverso le guerre jugoslave e l'Olocausto. Il giudaismo e la comunit\u00e0 ebraica in Bosnia ed Erzegovina ha una delle storie pi\u00f9 antiche (oltre 500 anni d'insediamento permanente) e diversificate negli stati dell'ex-Jugoslavia. Allora una provincia autonoma dell'Impero Ottomano, la Bosnia fu uno dei pochi territori in Europa che accolse gli ebrei dopo la loro espulsione dalla Spagna.\nAl suo apice, la comunit\u00e0 ebraica della Bosnia contava tra i 14.000 e i 22.000 membri nel 1941. Di questi, dai 12.000 ai 14.000 vivevano a Sarajevo, costituendo il 20% della popolazione della citt\u00e0.\nOggi ci sono circa 1.000 ebrei che vivono in Bosnia ed Erzegovina, riconosciuti come minoranza nazionale. Godono di ottimi rapporti con i loro vicini non ebrei. \nStoria.\nDominio ottomano.\nI primi ebrei arrivarono in Bosnia ed Erzegovina nel periodo dal 1492 al 1497 dalla Spagna e dal Portogallo. Mentre decine di migliaia di ebrei fuggivano dall'Inquisizione spagnola e portoghese, il sultano Bayezid II dell'Impero ottomano accolse gli ebrei che furono in grado di raggiungere i suoi territori. Gli ebrei sefarditi in fuga dalla Spagna e dal Portogallo furono accolti in Bosnia-Erzegovina, Macedonia, Tracia e altre aree dell'Europa sotto il controllo ottomano. Gli ebrei dell'Impero Ottomano iniziarono ad arrivare numerosi nel XVI secolo, stabilendosi principalmente a Sarajevo. I primi ebrei ashkenaziti arrivarono dall'Ungheria nel 1686, quando i turchi ottomani furono espulsi dall'Ungheria. Tra loro c'era Tzvi Ashkenazi, che rimase a Sarajevo per tre anni come rabbino. La comunit\u00e0 ebraica prosper\u00f2 in Bosnia, vivendo fianco a fianco con i loro vicini bosniaci musulmani, come uno dei pi\u00f9 grandi centri europei per gli ebrei sefarditi al di fuori della Spagna.\nGli ebrei nell'Impero ottomano erano generalmente trattati bene e venivano riconosciuti dalla legge come non musulmani. Nonostante alcune restrizioni, le comunit\u00e0 ebraiche dell'Impero prosperarono. \u00c8 stata concessa loro una significativa autonomia, con vari diritti tra cui il diritto di acquistare propriet\u00e0 immobiliari, costruire sinagoghe e condurre scambi commerciali in tutto l'Impero Ottomano. Gli ebrei, insieme agli altri sudditi non musulmani dell'Impero, ottennero la piena uguaglianza dalla legge ottomana entro il 1856.\nNel tardo periodo ottomano, il rabbino sefardita sarajevese Judah Alkalai svolse un ruolo preminente come precursore del sionismo moderno sostenendo la restaurazione degli ebrei nella Terra di Israele.\nDominio asburgico.\nL'Impero austro-ungarico occup\u00f2 la Bosnia ed Erzegovina nel 1878 e port\u00f2 con s\u00e9 un'iniezione di capitali, societ\u00e0 e metodi europei. Molti ebrei ashkenaziti professionisti e istruiti arrivarono con gli austro-ungarici. Gli ebrei sefarditi continuarono a dedicarsi alle loro occupazioni tradizionali, principalmente commercio estero e artigianato.\nGli ebrei sefarditi hanno sicuramente avuto un ruolo pi\u00f9 significativo in Bosnia ed Erzegovina, dato che solo a Sarajevo, Banja Luka e Tuzla erano attive comunit\u00e0 ashkenazite separate, mentre Tuzla era l'unica citt\u00e0 in cui gli ashkenaziti erano numerosi (l\u00ec nacque Hilde Zaloscer). In questo periodo Moshe ben Rafael Attias raggiunse la preminenza come studioso della fede islamica e della letteratura persiana medievale.\nRegno di Jugoslavia.\nLa prima guerra mondiale vide il crollo dell'Impero austro-ungarico e dopo la guerra la Bosnia ed Erzegovina fu incorporata nel Regno di Jugoslavia. Nel censimento del 1921 il ladino era la lingua madre di 10.000 abitanti su 70.000 di Sarajevo. Nel 1926 c'erano 13.000 ebrei in Bosnia ed Erzegovina.\nLa comunit\u00e0 ebraica bosniaca \u00e8 rimasta prominente dopo l'unificazione della Jugoslavia. Negli anni '20 e '30 Kalmi Baruh fu un pioniere degli studi sefarditi e ispanici e un eminente intellettuale di sinistra. Daniel Ozmo era attivo a Belgrado come pittore e incisore progressista. Anche Isak Samokovlija inizi\u00f2 la sua carriera letteraria negli anni '30, che continu\u00f2 dopo la guerra. Laura Papo Bohoreta era una femminista e scrittrice attiva.\nSeconda guerra mondiale e Olocausto in Jugoslavia.\nNel 1940, c'erano circa 14.000 ebrei in Bosnia ed Erzegovina, di cui 10.000 abitanti a Sarajevo.\nCon l'invasione della Jugoslavia nell'aprile 1941 da parte dei nazisti e dei loro alleati, la Bosnia-Erzegovina pass\u00f2 sotto il controllo dello Stato Indipendente di Croazia, uno stato fantoccio nazista. Lo Stato Indipendente di Croazia era guidato dai notoriamente antisemiti Ustascia, che non persero tempo nel perseguitare i non-croati, come i serbi, gli ebrei e i rom.\nIl 22 luglio 1941 Mile Budak, importante ministro del governo croato, tra i principali ideologi del movimento Ustascia, dichiar\u00f2 che l'obiettivo degli Ustascia era lo sterminio di \"\"elementi stranieri\" dallo Stato Indipendente di Croazia. Il suo messaggio era semplice: \"La base del movimento Ustascia \u00e8 la religione. Per le minoranze come serbi, ebrei e zingari abbiamo tre milioni di proiettili.\"\" Nel 1941 Ante Paveli\u0107, leader del movimento Ustascia, dichiar\u00f2 che \"gli ebrei saranno liquidati in brevissimo tempo\"\".\nNel settembre 1941 iniziarono le deportazioni degli ebrei, con la maggior parte degli ebrei bosniaci deportati ad Auschwitz (molti prima nel campo di concentramento di Kru\u0161\u010dica) o nei campi di concentramento in Croazia. Gli Ustascia allestirono campi di concentramento a Kerestinac, Jadovna, Metajna e Slana. I pi\u00f9 noti, dove sono state perpetrate crudelt\u00e0 di proporzioni inimmaginabili contro prigionieri ebrei e serbi, sono stati a Pag e Jasenovac. Solo a Jasenovac furono assassinate centinaia di migliaia di persone (per lo pi\u00f9 serbi), compresi 20.000 ebrei.\nEntro la fine della guerra della popolazione ebraica bosniaca pre-bellica, composta da 14.000 individui, 10.000 erano stati assassinati. La maggior parte dei 4.000 che sopravvissero lo fece combattendo con i partigiani jugoslavi, ebrei o sovietici o fuggendo nella zona controllata italiana (circa 1.600 erano fuggiti nella zona di occupazione italiana sulla costa dalmata, tra cui Flory Jagoda, nata Kabilio). I membri ebrei dell'esercito jugoslavo divennero prigionieri di guerra tedeschi e sopravvissero alla guerra, tornando a Sarajevo dopo la guerra. Avraham Levi-Lazzaris, emigrato in Brasile, divenne esploratore delle prime miniere di diamanti in Rond\u00f4nia, mentre Moses Levi-Lazzaris (1944\u20131990), ingegnere meccanico, divenne un militante trotskista.\nAlcuni scrittori, come Shaul Shay nel suo libro dal titolo suggestivo \"Terrore islamico e i Balcani\", ripeterono acriticamente quanto detto da teorici apologetici e complottisti serbi, come le affermazioni stravaganti di Carl Savich riportate sul suo sito web privato e il controverso libro di Jennie Lebel, entrambi riferiti a resoconti che sostengono che la 13\u00aa divisione di montagna Waffen delle SS Handschar fu responsabile dell'uccisione di oltre il 90% degli ebrei bosniaci, scatenandosi durante tutta la guerra, uccidendo, violentando e persino bruciando intere citt\u00e0 con la maggior parte delle popolazioni ancora intrappolate in esse. Tuttavia, tali affermazioni infondate sono del tutto screditate. Le unit\u00e0 Handschar furono schierate solo dopo che la maggior parte degli ebrei in Croazia e Bosnia erano stati deportati o sterminati dal regime ustascia e nazista, o in Serbia dal governo collaborazionista di Milan Nedi\u0107. Solo un rapporto, che potrebbe essere plausibile, racconta la storia di un incidente in cui una pattuglia Handschar uccise alcuni civili ebrei, dopo che la loro vera identit\u00e0 fu rivelata, a volte a Zvornik o nei dintorni nell'aprile 1944.\nGiusti tra le nazioni della Bosnia ed Erzegovina.\nLa gente di Sarajevo ha aiutato molti ebrei a fuggire ed espatriare - tra i tanti, le storie delle famiglie Hardaga e Kabilio cos\u00ec come delle famiglie Sober-Dragoje e Besrevi\u0107 divennero particolarmente note dopo la guerra. I Giusti tra le nazioni della Bosnia ed Erzegovina sono quei bosniaci che sono stati onorati dal Memoriale di Yad Vashem come Giusti tra le nazioni, cio\u00e8 individui non ebrei che hanno usato la loro vita per salvare gli ebrei dall'omicidio. Quarantadue bosniaci hanno ricevuto il titolo di Giusti tra le nazioni. L'ortografia dei nomi segue l'elenco di Yad Vashem, che non utilizza i segni diacritici della lingua serbo-croata:\nJugoslavia socialista.\nLa comunit\u00e0 ebraica della Bosnia ed Erzegovina \u00e8 stata ricostituita dopo l'Olocausto, ma la maggior parte dei sopravvissuti ha scelto di emigrare in Israele. La comunit\u00e0 era sotto la tutela della Federazione delle comunit\u00e0 ebraiche in Jugoslavia, con sede nella capitale, Belgrado.\nLe personalit\u00e0 ebraiche rimasero importanti nella Bosnia ed Erzegovina socialista. Cvjetko Rihtman \u00e8 stato il primo direttore dell'Opera di Sarajevo nel 1946-1947; suo figlio Ranko far\u00e0 poi parte della rock band di Sarajevo Indexi. Oskar Danon raggiunse la fama anche come compositore e direttore d'orchestra durante il periodo jugoslavo. Ernest Grin \u00e8 stato uno dei principali medici jugoslavi e membro dell'Accademia delle scienze e delle arti della Bosnia-Erzegovina. Emerik Blum, fondatore di Energoinvest, \u00e8 stato sindaco di Sarajevo dal 1981 al 1983 e membro del comitato organizzativo delle Olimpiadi invernali del 1984. Ivan Ceresnjes era attivo come architetto, supervisionando il restauro di edifici e siti ebraici, tra cui la Sinagoga ashkenazita, il tempio \"Kal Nuevo\" e l'antico cimitero ebraico del XVI secolo, il cui progetto avrebbe dovuto presentare 24 ore prima dello scoppio della guerra nel marzo 1992.\nAll'inizio degli anni '90, prima delle guerre jugoslave, la popolazione ebraica della Bosnia-Erzegovina era di oltre 2.000 individui, e le relazioni tra gli ebrei e i loro vicini cattolici, ortodossi e musulmani erano molto buone.\nGuerra in Bosnia ed Erzegovina.\nLa comunit\u00e0 ebraica della Bosnia-Erzegovina \u00e8 stata guidata da Ivan Ceresnjes dal 1992 fino alla sua emigrazione in Israele nel 1996. Il suo mandato coincise con la guerra in Bosnia del 1992\u20131995. Quando l'esercito serbo assediante occup\u00f2 il cimitero ebraico di Sarajevo, Ceresnjes diede il permesso all'esercito della Repubblica di Bosnia ed Erzegovina di bombardare il cimitero.\nLa societ\u00e0 umanitaria ebraica di Sarajevo, \"La Benevolencija\", ha anche fornito aiuti a migliaia di residenti di Sarajevo assediati, fornendo cibo, medicine e comunicazioni postali e radio. Ceresnjes disse a un giornale locale che lo sforzo di soccorso non settario era in parte un gesto di gratitudine ai musulmani locali che avevano nascosto gli ebrei durante l'occupazione nazista della Jugoslavia. Dopo l'inizio della guerra, \"La Benevolencija\" ha assistito l'American Jewish Joint Distribution Committee nell'evacuazione di 2.500 residenti da Sarajevo, solo un terzo dei quali erano ebrei. Ci sono state 11 evacuazioni in tutto, tre per via aerea all'inizio della guerra e otto per convoglio di autobus dopo che l'aeroporto era stato chiuso al traffico civile. Mentre altri convogli venivano fermati, i convogli di Ceresnjes passarono tutti, come il personale sul campo a seguito del cessate il fuoco congiunto negoziato per garantire un trasferimento sicuro.\nNel 1997 la popolazione ebraica della Bosnia-Erzegovina era di 600 persone, di cui circa la met\u00e0 viveva a Sarajevo. La maggior parte degli ebrei che erano fuggiti da Sarajevo e dalla Bosnia scelsero di rimanere in Israele dopo la fine delle guerre, anche se alcuni tornarono e altri si trasferirono altrove, come Robert Rothbart (nato Boris Kajmakovi\u0107).\nBosnia ed Erzegovina indipendente.\nLa Comunit\u00e0 ebraica in Bosnia ed Erzegovina \u00e8 guidata da Jakob Finci dal 1995. La Costituzione della Bosnia ed Erzegovina riserva ai membri dei tre popoli costitutivi (bosniaci, croati e serbi) alcune posizioni politiche di vertice, tra cui quella di presidente della Bosnia ed Erzegovina e di membro della camera alta del paese. Nel 2009 la Corte europea dei diritti dell'uomo ha stabilito nel caso \"Sejdi\u0107 e Finci v. Bosnia ed Erzegovina\" che la Costituzione del paese viola la Convenzione europea dei diritti dell'uomo. Nonostante le pressioni internazionali, \u00e8 ancora in sospeso un accordo tra i partiti politici per modificare di conseguenza la Costituzione. Ci\u00f2 non ha impedito agli ebrei bosniaci di raggiungere posizioni di rilievo: tra questi, Sven Alkalaj \u00e8 stato ministro degli Affari esteri della Bosnia ed Erzegovina dal 2007 al 2011.\nCultura.\nHaggadah di Sarajevo.\nLa Haggadah di Sarajevo \u00e8 un manoscritto miniato del XIV secolo che \u00e8 sopravvissuto molte volte alla distruzione. Gli storici ritengono che sia stato portato fuori dalla Spagna dagli ebrei spagnoli che furono espulsi dall'Inquisizione nel 1492. Note ai margini dell'Haggadah indicano che \u00e8 emerso in Italia nel XVI secolo. Fu venduto al museo nazionale di Sarajevo nel 1894 da un uomo di nome Joseph Kohen.\nDurante la seconda guerra mondiale, il manoscritto fu nascosto ai nazisti dal dottor Jozo Petrovic, il direttore del museo della citt\u00e0, e da Dervi\u0161 Korkut, il capo bibliotecario, che port\u00f2 di nascosto l'Haggadah a un religioso musulmano in un villaggio di montagna vicino a Treskavica, dove era nascosto nella moschea tra Corani e altri testi islamici. Durante la guerra bosniaca del 1992-1995, quando Sarajevo era sotto costante assedio da parte delle forze serbo-bosniache, il manoscritto \u00e8 sopravvissuto in un caveau sotterraneo di una banca.\nSuccessivamente, il manoscritto \u00e8 stato restaurato attraverso una campagna speciale finanziata dalle Nazioni Unite e dalla comunit\u00e0 ebraica bosniaca nel 2001, ed \u00e8 esposto permanentemente al museo dal dicembre 2002.\nSinagoghe.\nLe pi\u00f9 antiche sinagoghe della Bosnia ed Erzegovina furono costruite dalla comunit\u00e0 sefardita nel XVI secolo. Durante il periodo austro-ungarico, la nuova comunit\u00e0 ashkenazita costru\u00ec anche i propri templi, adottando spesso lo stile architettonico del revival moresco, come nel caso della sinagoga ashkenazita di Sarajevo. La maggior parte di loro fu distrutta durante la seconda guerra mondiale, compreso \"Il Kal Grande\" di Sarajevo. Quattro sinagoghe rimangono a Sarajevo:\nNel resto del paese alcuni edifici sinagogali sono stati conservati e ristrutturati (come a Doboj) ma non ospitano servizi. Il centro culturale ebraico Arie Livne \u00e8 stato aperto a Banja Luka nel 2015."}
{"id": "8618650", "revid": "22356", "url": "https://it.wikipedia.org/wiki?curid=8618650", "title": "Ciderius cooperi", "text": "Il ciderio (Ciderius cooperi) \u00e8 un vertebrato acquatico estinto, di incerta collocazione sistematica. Visse nel Siluriano inferiore (circa 430 - 325 milioni di anni fa) e i suoi resti fossili sono stati ritrovati in Scozia.\nDescrizione.\nQuesto animale era dotato di un corpo slanciato e allungato, terminante in una bocca sprovvista di mascelle. I fossili mostrano chiaramente delle macchie di colore scuro sulla testa, appaiate, che sembrano contenere due fessure (probabilmente fessure ottiche). Un'altra macchia nella parte anteriore della testa, invece, \u00e8 di pi\u00f9 difficile interpretazione: sembrerebbe essere un oggetto a forma di botte, ma non \u00e8 chiaro quale fosse la sua natura. Altre mineralizzazioni appaiate, presenti nella parte posteriore della regione cranica, sembrerebbero rappresentare i resti dei paracordali, mentre i vasi sanguigni potrebbero essersi conservati sotto forma di linee nere che marcano una regione branchiale molto allungata, simile a quella presente in \"Euphanerops\". \"Ciderius\", inoltre, presenta file ripetute di strisce brevi e orizzontali nella parte posteriore del corpo; anche in questo caso l'interpretazione di queste strutture \u00e8 problematica.\nClassificazione.\n\"Ciderius\" sembrerebbe rappresentare il pi\u00f9 arcaico membro degli Euphanerida, un gruppo di enigmatici vertebrati arcaici, il cui genere pi\u00f9 noto \u00e8 \"Euphanerops\" del Devoniano. \"Ciderius cooperi\" \u00e8 stato descritto per la prima volta nel 2015, sulla base di resti fossili articolati, ritrovati nella formazione Fish Beds nella Midland Valley in Scozia, in terreni risalenti al Siluriano inferiore."}
{"id": "8618651", "revid": "22356", "url": "https://it.wikipedia.org/wiki?curid=8618651", "title": "Ciderius", "text": ""}
{"id": "8618653", "revid": "729019", "url": "https://it.wikipedia.org/wiki?curid=8618653", "title": "Stazione di Bultei", "text": "La stazione di Bultei fu una stazione ferroviaria al servizio del comune omonimo, posta sul tracciato della ferrovia Tirso-Chilivani.\nStoria.\nLa stazione nacque a fine Ottocento nel periodo in cui la Societ\u00e0 italiana per le Strade Ferrate Secondarie della Sardegna port\u00f2 avanti la fase di realizzazione della linea tra Tirso e Chilivani. L'impianto venne attivato il 1\u00ba aprile 1893 insieme al tronco che, tra Tirso e Ozieri, completava la ferrovia.\nUna volta in esercizio l'impianto serv\u00ec la popolazione del centro del Goceano sia per il trasporto delle persone che delle merci, e pass\u00f2 nel 1921 dalle SFSS alla Ferrovie Complementari della Sardegna. Sotto l'amministrazione di questa concessionaria lo scalo venne utilizzato sino al 31 dicembre 1969, data in cui fu resa effettiva la cessazione del servizio ferroviario sulla Tirso-Chilivani, le cui relazioni furono sostituite con autocorse. Disarmato e abbandonato poco tempo dopo, lo scalo and\u00f2 incontro a un progressivo degrado sino a scomparire completamente negli anni duemila, quando anche il rudere del fabbricato viaggiatori fu demolito.\nStrutture e impianti.\nPosta alla periferia est dell'abitato di Bultei, la stazione era di tipo passante ed aveva caratteristiche di terza classe. Il piazzale ferroviario comprendeva complessivamente tre binari a scartamento da 950 mm, con uno schema in cui dal binario di linea ne aveva origine uno passante a est, mentre a ovest si diramava un tronchino che raggiungeva l'area merci della stazione, dotata di un piano caricatore con copertura in legno e laterizi.\nAttiguo al piano di carico era posto il fabbricato viaggiatori, una costruzione a due livelli a pianta rettangolare e tetto a falde, dotata di tre accessi sul lato binari.\nMovimento.\nLa stazione fu servita dalle relazioni merci e viaggiatori espletate dalle SFSS e in seguito dalle FCS.\nServizi.\nNel fabbricato viaggiatori era presente una sala d'attesa per i passeggeri."}
{"id": "8618655", "revid": "1305887", "url": "https://it.wikipedia.org/wiki?curid=8618655", "title": "Dottor Freddo", "text": ""}
{"id": "8618656", "revid": "1310927", "url": "https://it.wikipedia.org/wiki?curid=8618656", "title": "Xur\u0161ed Beknazarov", "text": ""}
{"id": "8618657", "revid": "767487", "url": "https://it.wikipedia.org/wiki?curid=8618657", "title": "Faccia da schiaffi", "text": "Faccia da schiaffi \u00e8 un film del 1969 diretto da Armando Crispino. Si tratta di una commedia sentimentale con protagonisti Gianni Morandi e Laura Belli.\nTrama.\nUn bambino scappa da un brefotrofio ed incontra uno sbandato, che lo prende con s\u00e9: l'adulto si dedica anche a corteggiare le turiste per procurare il cibo. L'amore per una ragazza porta per\u00f2 il bambino a boicottare questo legame, mettendo nei guai il suo protettore che finisce in galera."}
{"id": "8618658", "revid": "547034", "url": "https://it.wikipedia.org/wiki?curid=8618658", "title": "MEMZ", "text": "Il MEMZ \u00e8 un malware trojan programmato per Microsoft Windows.\nMEMZ originariamente era stato creato da Leurak per la serie \"Viewer-Made Malware\" dello YouTuber danooct1. Venne portato in primo piano pi\u00f9 tardi da Joel Johannson, alias Vargskelethor, un membro del gruppo di live-streamer Vinesauce, che ne mostr\u00f2 il funzionamento su una macchina virtuale con il sistema operativo Windows 10. Il virus acquis\u00ec notoriet\u00e0 grazie alle sue uniche e complesse payload, che si attivavano automaticamente una dopo l'altra. Degli esempi delle payload presenti sono: movimenti casuali del mouse, apertura di ricerche ironiche su google come \"Come togliere un virus\" e aprire programmi a caso come la calcolatrice o il prompt dei comandi. Come suggerisce il nome del virus, le payload sono ispirate ad alcuni meme. \u00c8 stata creata una versione benigna del malware da Leurak, che permette di attivare o disattivare le payload a piacimento e non sovrascriveranno il boot sector al riavvio.\nUna variante di MEMZ, soprannominata \"VineMEMZ\", \u00e8 stata programmata da Leurak come regalo per Johannson dopo la live-stream che diede notoriet\u00e0 al virus. Questa versione \u00e8 simile all'originale ma con molti riferimenti a Vinesauce, specialmente a Johannson."}
{"id": "8618660", "revid": "122653760", "url": "https://it.wikipedia.org/wiki?curid=8618660", "title": "Premyer Liqas\u0131 2020-2021", "text": "La Premyer Liqasi 2020-2021 \u00e8 stata la 29\u00aa edizione della massima serie del campionato azero di calcio, iniziata il 21 agosto 2020 e terminata il 19 maggio 2021. Il Qaraba\u011f era la squadra campione in carica. Il ha conquistato il titolo per la nona volta nella sua storia.\nStagione.\nNovit\u00e0.\nDalla stagione precedente non \u00e8 stata retrocessa nessuna squadra a causa della conclusione anticipata dovuta al diffondersi della pandemia di COVID-19. Dalla Birinci Divizionu non \u00e8 stata promossa alcuna squadra, per cui le squadre partecipanti sono le stesse della stagione precedente.\nFormula.\nLe 8 squadre partecipanti si affrontano in un girone all'italiana con due partite di andata e due di ritorno, per un totale di 28 giornate. La squadra prima classificata \u00e8 dichiarata campione di Azerbaigian ed \u00e8 ammessa al primo turno di qualificazione della UEFA Champions League 2021-2022. La seconda e la terza classificata, assieme alla vincitrice della coppa nazionale, sono ammesse al secondo turno di qualificazione della UEFA Europa Conference League 2021-2022. L'ultima classificata retrocede direttamente in Birinci Divizionu.\nClassifica finale.\nLegenda:\nNote:"}
{"id": "8618662", "revid": "1124164", "url": "https://it.wikipedia.org/wiki?curid=8618662", "title": "Lanfranco de Martinengo", "text": " \nBiografia.\nLanfranco de Martinengo viene considerato il capostipite della famiglia dei Martinengo originaria forse dai Gisalbertini di Bergamo. \nSebbene non si conosca la sua data di nascita, dagli storici individuata intorno al 960, molti sono i documenti che lo citano conservati nell'archivi diocesani e in quello statale di Bergamo e di Brescia datati tra il 1023 e il 1032. Nel primo documento del 23 ottobre 1023, \u00e8 nominato come \"filius quondam itemque omdx\" \"quondam itemque Lanfranci\", ed \u00e8 un atto di permuta di terre a Cortenova fra il vescovo Ambrogio II e quello che viene indicato come Lanfranco I \"de Martinengo\". Malgrado queste citazioni, non tutti gli storici si trovano concordi nel definire la sua biografia. Se la tesi \u00e8 considerata esatta sarebbe figlio di Lanfranco II, (1012-1019) conte di Bergamo e del Sacro Palazzo.\nUn falso documento fece ritenere che l'origine della famiglia Martinengo venisse da un certo \"Tebaldus de castro Martinengo civis Briziae, honorabilis capitanues\", e che a lui Ottone I di Sassonia avesse concesso diritti con il diploma del 6 ottobre 969. Ma questo fu indicato come falso nel 1859 da Ferdinand W\u00fcstenfeld che ritenne il Lanfranco capostipite e proveniente dai conti di Bergamo. Forse Lanfranco era conte di Bergamo ma discendente da una famiglia a s\u00e9, ma molto signorile come indica il suo lascito testamentario. Secondo lo storico Paolo Guerrini molte sono le fonti invece che lo collegano alla famiglia dei conti Ghisalberti.\nDi Lanfranco sono documentati cinque figli probabilmente nati dal matrimonio con Maisinda o Meisinde: Berta che risulta fosse ancora viva nel 1063, sposo Ardoino III e in seconde nozze Vifredo di Cornano che risulta fosse ancora vivo nel 1081; Adalberto vivo nel 1026 ma che risulta fosse morto nel 1035; Goizone I vivo nel 1065 ma deceduto nel 1097, militare e vessillifero del vescovo di Bergamo; Ambrogio subdiacono che risulta vivo tra il 1065 e il 1084. Forse quell'Ambrogio vescovo di Bergamo non fu suo figlio ma suo fratello. Il ripetersi nella famiglia di personaggi \"Lanfranco\" omonimi rende problematica l'esatta indicazione.\nVi \u00e8 un ulteriore documento conservato negli archivi della curia di Bergamo, che per\u00f2 \u00e8 mancante della parte superiore e non ha pi\u00f9 visibile la data, ma che risulta fosse stato rogato a Paderniaca tra il 1032 e il 1053. Nella medesima localit\u00e0 i Martinengo avevano redatto altri atti. Il documento redatto dal notaio e giudice Garibaldo, \u00e8 una donazione che la vedova Meisinde con l'approvazione dei figli Alberto e Lanfranco fa alla chiesa di San Vincenzo di Bergamo. Difficile stabilire la portata del documento anche perch\u00e9 alcuni figli citati non corrisponderebbero ad altra documentazione, ma la cosa che davvero indicherebbero \u00e8 che Ambrogio vescovo di Bergamo, fosse figlio di un certo \"Lanfranco de Martinengo\", identificabile nel nostro personaggio. Il documento riporta la scritta. \nLanfranco mor\u00ec il 22 novembre del 1032 e fu sepolto a Bergamo nell'antica chiesa di Sant'Alessandro in Colonna accanto alla tomba del padre nella chiesa detta \"basilica foris muros civitatis Bergomi\" di cui godeva di giuspatronato.\nLascito testamentario.\nImportante \u00e8 il suo testamento olografo del 4 novembre 1032, scritto mentre si trovava in quello che viene indicato come \"castro Durbego feliciter\" individuato nel castello di Trebecco che vi elenca quanti fossero i possedimenti suoi e della famiglia, nonch\u00e9 una cultura e un'educazione che per molti secoli fu presente sul territorio italiano. Il testamento riporta che:\nLanfranco aveva nominato anche un preposito della chiesa alessandrina, per controllare che le sue volont\u00e0 venissero rispettate, nel caso fosse venuto a mancare doveva essere sostituito da uno nominato dal vescovo. Se qualcuno dei beneficiari non avesse adempiuto agli obblighi del lascito testamentario, le rendite sarebbero ritornate agli eredi legittimi."}
{"id": "8618666", "revid": "18098", "url": "https://it.wikipedia.org/wiki?curid=8618666", "title": "Stefania Andreoli", "text": " \nBiografia e carriera.\nDopo la maturit\u00e0 classica presso il liceo classico di Busto Arsizio, sua citt\u00e0 natale, ha frequentato l'Universit\u00e0 degli Studi di Milano-Bicocca, presso cui si \u00e8 laureata in \"Psicologia Clinica e di Comunit\u00e0\" nel 2003 con una tesi teorica dal titolo \"Il giovane adulto: problemi di identit\u00e0 e struttura di personalit\u00e0.\" Nel 2010 \u00e8 diventata Presidente di \"Associazione Alice Onlus\", un\u2019associazione di psicologi e psicoterapeuti esperti di et\u00e0 evolutiva, succedendo a Mauro Grimoldi eletto Presidente dell'Ordine degli Psicologi della Lombardia.\nSpecializzata in psicoterapia psicanalitica presso \"Il Ruolo Terapeutico\" di Milano sotto la guida di Sergio Erba, sin dall'inizio della sua carriera lavora con gli adolescenti, le famiglie e la scuola occupandosi di prevenzione, formazione, orientamento, ricerca e clinica.\nDiviene conosciuta al grande pubblico come divulgatrice scientifica e volto televisivo successivamente all'invito di Maurizio Costanzo alla trasmissione di Rai2 \"Bont\u00e0 loro\", per discutere i risultati di una ricerca commissionata dalla divisione italiana di Walt Disney&amp;Co. e coordinata dalla stessa Andreoli circa la preadolescenza femminile fisiologica, cui seguono tre anni di interventi nella trasmissione Mattino Cinque, testata giornalistica Mediaset condotta da Federica Panicucci, Paolo Del Debbio e in seguito Federico Novella. Da quel momento, Andreoli compare in tv sui temi inerenti alla psicologia e la rilettura critica della cronaca in Rai, Mediaset, Sky e comincia ad intervenire in radio e sui giornali.\nNel 2012 progetta, attua e misura con la sua \u00e9quipe l'efficacia di \"RispettaMI\", il primo progetto nazionale di prevenzione primaria del femminicidio destinato alla scuola di secondo grado. Il dispositivo, senza precedenti, giunge all'attenzione prima di Isabella Rauti e poi dell'allora Ministro degli Interni Angelino Alfano per il governo tecnico Monti, nel pieno dell'allerta femminicidio in Italia.\nConsulente per Walt Disney&amp;Co., Pixar, Mondadori, Fabbri, Giunti e De Agostini, dal 2013 \u00e8 membro del Comitato di Controllo \"IAP\" (Istituto Autodisciplina Pubblicitaria) dove si occupa di immagine e tutela della donna e dei minori in pubblicit\u00e0.\nNello stesso anno, con la sua consulenza scientifica la drammaturga Giulia Donelli scrive il testo teatrale \"Figli per sempre\", che debutta a settembre 2013 nella prestigiosa cornice del Piccolo Teatro Grassi di Milano.\nIn merito ai temi legati all'adolescenza e alle dinamiche famigliari funzionali e disfunzionali con particolare riferimento alla prevenzione della violenza, dopo un incontro con la giornalista Luisa Pronzato diventa una firma della 27\u00aa ora, blog femminile del Corriere della Sera, e in seguito scrive per il Corriere della Sera e per 7, inserto del venerdi sempre del Corriere della Sera. Il suo primo articolo per 7 circa l'esperienza di lockdown degli adolescenti italiani durante la pandemia di Covid19 del 2020, diventa subito storia di copertina. Precedentemente (2010) aveva ideato e scritto la pagina de \"La Domandologa\", rubrica di posta per le lettrici del mensile DYou edito da Disney e diretto da Veronica Dilisio.\nNel 2015 consegue un Master biennale di II livello in Cura e Tutela dei Minori.\nNel 2016 esordisce come autrice per Rizzoli nella collana \"Parenting\" sotto la direzione scientifica di Gustavo Pietropolli Charmet con il suo primo saggio \"Mamma, ho l'ansia - Crescere ragazzi sereni in un mondo sempre pi\u00f9 stressato\", tradotto anche all'estero.\nNel 2017 diventa ambassador per \"Terre des Hommes\" della campagna a tutela della condizione delle bambine nel mondo \"InDifesa\", partecipando nel 2019 all'evento milanese \"Stand Up 4Girls\" con uno speech su Aisholpan Nurgaiv che diventa virale.\nNel 2018 \u00e8 il primo volto Disney della campagna di promozione della lettura nell'infanzia \"La magia in un libro\".\nNello stesso anno pubblica sempre per Rizzoli \"Pap\u00e0, fatti sentire - Come liberare le proprie emozioni per diventare genitori migliori\". Il tema raccoglie ampio consenso e conduce Andreoli alla trasmissione Non \u00e8 l'arena di Massimo Giletti su La7, dove per tre stagioni televisive diventa l'esperta in materia di cronaca e minori. A tal proposito, fa scalpore lo scontro (2019) con il direttore di Libero Vittorio Feltri, iniziato a Non \u00e8 l'arena e compiuto a Dritto e rovescio (Rete 4) per la conduzione di Paolo Del Debbio, in merito alla violenza sessuale subita da un infraquattordicenne di Prato.\nNel corso dello stesso anno, per Fabbri Editori cura i sedici titoli della collana per l'et\u00e0 prescolare \"Una fiaba per ogni emozione\" e per Giunti Editore le sei uscite de \"Gli Emozionari.\"\nCon l'uscita del suo secondo saggio approda anche a Radio Deejay, dove conosce Alessandro Cattelan che da gennaio 2019 le offre una rubrica fissa nella trasmissione radiofonica \"Catteland\", nel corso della quale risponde alle domande degli ascoltatori in materia di genitorialit\u00e0.\nNel 2019 affianca l'artista contemporaneo Mr. SaveTheWall alla realizzazione della campagna Mondadori di promozione alla lettura \"#condividiunlibro\" in qualit\u00e0 di consulente scientifico.\nNel 2020 pubblica con Rizzoli \"Mio figlio \u00e8 normale? - Capire gli adolescenti senza che loro debbano capire noi\", venendo consacrata come \"\"una della pi\u00f9 importanti terapeute dell'adolescenza\".\nA settembre 2020 esce in libreria per Fabbri Editori con la collana illustrata \"Impariamo a sbagliare\",\" in un lancio di quattro titoli destinati alla pedagogia dell'errore rivolta ai bambini della scuola primaria. Il progetto suscita l'interesse degli editori europei e non solo, e viene tradotto anche all'estero.\nNominata Giudice Onorario, da gennaio 2020 opera presso il Tribunale per i Minorenni di Milano, il foro pi\u00f9 grande d'Italia.\nNello stesso anno, viene scelta come consulente scientifico di \"Dove Progetto Autostima\", che dal 2005 promuove la consapevolezza di s\u00e9 e l'immagine realistica del corpo femminile.\nA settembre 2020, tiene il suo primo TED speech sul Chaos in adolescenza. Ne seguir\u00e0 un secondo a ottobre 2021, sulla condizione dei giovani adulti.\nSempre nel 2020, co-coordina insieme a Cristina Obber l'arrivo in Italia del progetto americano di prevenzione del sexual harassment \"Stand Up\", promosso da L'Or\u00e9al e RCS Mediagroup. \nNel medesimo anno, le viene affidata la supervisione scientifica all'adattamento italiano del film di animazione Disney Pixar Soul, che segue allo stesso incarico svolto per Inside Out, premio Oscar come miglior film d'animazione 2016. Il lungometraggio vince l'Oscar come miglior film d'animazione 2021. \nNel 2021, in occasione del lancio della miniserie Sky \"Alfredino. Una storia italiana\" dedicata alla tragica vicenda di Alfredino Rampi scrive le sette \"Fiabe Prudenti\" sulla prevenzione degli incidenti domestici in cui rischiano di incorrere i pi\u00f9 piccoli. I racconti, letti da Anna Foglietta e destinati ad un podcast per Spotify, entrano in tre giorni direttamente nella classifica Italia al secondo posto, per poi guadagnare e mantenere la prima posizione. \nSempre nel 2021, esce al cinema il film \"Per tutta la vita\", scritto da Paolo Genovese e diretto da Paolo Costella, dove interpreta un cameo nei panni di se stessa. \nHa due studi clinici (a Milano e a Busto Arsizio) dove svolge l'attivit\u00e0 di psicoterapia con i pazienti.\nParallelamente, \u00e8 molto attiva sui social network dove \u00e8 diventata punto di riferimento a proposito dei temi legati alla salute delle relazioni, all'adolescenza e alla genitorialit\u00e0.\nVita privata.\nStefania Andreoli \u00e8 sposata dal 2011 con il fotografo Cristiano Zabeo con cui ha due figlie, Agnese Caterina Liliana (2012) e Delfina Eli (2015).\nNon \u00e8 la figlia n\u00e9 parente dello psichiatra Vittorino Andreoli, come comunemente si crede. Il padre, Arturo Andreoli (1954), \u00e8 stato un direttore di banca."}
{"id": "8618668", "revid": "767487", "url": "https://it.wikipedia.org/wiki?curid=8618668", "title": "Sonic Avenues", "text": " \nI Sonic Avenues sono una band punk rock di Montr\u00e9al, Qu\u00e9bec, Canada formatasi nel 2006.\nLa band \u00e8 formata dal cantante Max Desharnais, chitarrista Sebastien Godin, bassista Chance Hutcinson e dal batterista Jean-Christophe \"JC\" Niquet.\nStoria.\n2006-2008: Formazione e primi anni.\nI Sonic Avenues nascono nel 2006 a Montr\u00e9al. Sono stati formati dal cantante e chitarrista Max Desharnais.\nNei primi anni 2000 il cantante condivideva la casa con tre coinquilini con i quali improvvisava jam session nel seminterrato della casa. Un ospite abituale era Jamie Desjardins, bassist. Con il passare del tempo le improvvisazioni si trasformarono in sessioni di scrittura di canzoni. Dopo aver scritto le prime canzoni, Desharnais e Desjardins decisero di formare una band. Nel 2006 chiamarono il batterista JC Niquet e il chitarrista Seb Godin, formando ufficialmente la band.\n2009 - 2012: Sonic Avenues, Television Youth e abbandono di Desjardins.\nIl 23 novembre 2009 viene pubblicato il primo album della band dal titolo omonimo, \"Sonic Avenues.\"\nIl 31 gennaio 2012 viene pubblicato il secondo album della band \"Television Youth\"\".\" Non molto tempo dopo aver completato il secondo lavoro, Jamie Desjardins lascia la band. La band recluta allora il bassista Chance Hutchison.\n2014: Mistakes.\nDopo aver ottenuto maggiori consensi dalla critica in Nord America, il 15 aprile 2014 pubblicano il terzo album, Mistakes. L'album riceve buone valutazioni totalizzando 4 stelle su 5 su Allmusic dove Mark Deming scrive \"se credi ancora nel rock &amp; roll, dovresti ascoltarlo al pi\u00f9 presto.\"\nNello stesso anno viene pubblicato l'EP \"2011 Euro Tour Split 7\" (with Steve Adamyk Band)\" tratto dal tour del 2011.\n2016: Disconnector.\nIl 5 ottobre 2016 viene pubblicato il singolo \"X YOUR MANNERS\"\".\"\nIl gruppo si trasferisce nello studio Mountain City di Adrian Popovich e ai Sound Salvation Studios di Desharnais. Il risultato \u00e8 \"Disconnector\", pubblicato da Dirtnap, Blow The Fuse e Taken By Surprise Records il 7 ottobre 2016.\nIl 18 ottobre iniziano un tour negli Stati Uniti a supporto dell'album con 17 tappe. Lo stesso giorno pubblicano il video del primo e unico singolo estratto dal quarto album, \"Future\"\".\" L'album ottiene buone recensioni: su Allmusic ottiene 4 stelle su 5 dove Tim Sendra scrive: \"\u00e8 il tipo di disco che premia gli ascolti ripetuti con una ricompensa emotiva guadagnata duramente.\"\nIl 20 novembre dello stesso anno viene pubblicato \"DISCONNECTOR DEMO SESSIONS\" contenente alcune tracce registrate per il disco ma non pubblicate.\nNel 2017 faranno un tour in Europa con tappe in Austria, Ungheria, Francia, Italia, Spagna e Germania.\n2018-2020: altri progetti.\nNel gennaio 2018 Sebastien Godin e Chance Hutcinson, entrati a far parte della band canadese PRIORS, pubblicano un album omonimo per Twintoe Records seguito da altri tre lavori tra il 2018 e il 2019.\nNel maggio 2018 Max Desharnais e Chance Hutcinson entrano a far parte dei New Vogue con i quali pubblicano un EP e un album uscito il 30 aprile 2020.\nDiscografia.\nAlbum in studio.\n2009 - \"Sonic Avenues\"\n2012 - \"Television Youth\"\n2014 - \"Mistakes\"\n2016 - \"Disconnector\"\nExtended Plays.\n2007 - \"Sonic\" \"Avenues\"\n2011 - \"The Steve Adamyk Band* / Sonic Avenues - European Tour 2011 Split EP\"\nDemo.\n2016 - \"DISCONNECTOR DEMO SESSIONS\""}
{"id": "8618669", "revid": "298229", "url": "https://it.wikipedia.org/wiki?curid=8618669", "title": "Enrique Caballero", "text": ""}
{"id": "8618671", "revid": "455046", "url": "https://it.wikipedia.org/wiki?curid=8618671", "title": "Ebrei bosniaci", "text": ""}
{"id": "8618672", "revid": "298229", "url": "https://it.wikipedia.org/wiki?curid=8618672", "title": "Enrique Cepeda", "text": ""}
{"id": "8618682", "revid": "767487", "url": "https://it.wikipedia.org/wiki?curid=8618682", "title": "Chris Rupp", "text": "Ha fondato la band vocale country Home Free, con cui si \u00e8 esibito per 15 anni ed ha vinto l'edizione 2013 di The Sing-Off, e successivamente ha iniziato a lavorare da solista e ha fondato il gruppo vocale 7th Ave di cui \u00e8 direttore musicale.\nBiografia.\nChris \u00e8 nato e cresciuto a Mankato (Minnesota) e ha trascorso tutta la sua vita circondato dalla musica, poich\u00e9 anche sua madre \u00e8 una musicista professionista. Si \u00e8 laureato in musica presso la Minnesota State University - Mankato, e ha trascorso il decennio successivo insegnando piano, chitarra e voce privatamente, mentre allo stesso tempo ha lavorato al progetto Home Free a partire dal 2000.\nInizialmente gli Home Free cantavano per hobby, ma per i membri dal 2007 divenne un'occupazione a tempo pieno. Nel periodo di militanza negli Home Free, Chris Rupp (baritono), suo fratello Adam Rupp (beatboxer) e, fino al 2012, Matt Atwood (tenore principale) furono membri i fissi, con avvicendamento di altri artisti nel gruppo. Home Free venne strutturato come un tradizionale \"barbershop quartet\", con un tenore principale, due voci di armonia e un basso. Oltre alle quattro voci, i suoni di percussioni sono forniti dal beatboxer Adam Rupp. Gli Home Free erano un gruppo che all'incirca fino al 2013 cantava una grande variet\u00e0 di generi, per poi orientarsi esclusivamente sul country.\nIl gruppo ha pubblicato il suo primo album \"From the Top\" nel 2007 e ha vinto l'edizione 2013 di The Sing-Off, concorso televisivo della rete statunitense NBC tra gruppi a cappella, in seguito al quale ha pubblicato \"Crazy Life\", il primo album con una major.\nNel marzo 2016 \u00e8 stato annunciato che il fondatore Chris Rupp avrebbe lasciato gli Home Free per affrontare la carriera da solista.\nChris Rupp da solista gi\u00e0 nel 2015 ha pubblicato il suo album originale \"Shine\", oltre a una raccolta di brani classici per pianoforte.\nIn parallelo lavora anche al progetto 7th Ave, un gruppo che non vuole perseguire un genere musicale definito. La loro musica si basa sulle armonie vocali, per creare una ricca miscela di stili. Nel 2016 7th Ave pubblicano il loro primo album \"Debut\".\nChris Rupp ha collaborato con artisti come Kenny Rogers, The Oak Ridge Boys, Charlie Daniels, Kira Isabella, Taylor Davis, Peter Hollens, Nick Lachey, Jewel, Patrick Stump e Shawn Stockman."}
{"id": "8618690", "revid": "661526", "url": "https://it.wikipedia.org/wiki?curid=8618690", "title": "SharpTone Records", "text": "La SharpTone Records \u00e8 un'etichetta discografica indipendente, fondata da Markus Staiger, attuale amministratore delegato e fondatore della Nuclear Blast e Shawn Keith, ex vicepresidente della Sumerian Records, l'11 settembre 2013.\nL'etichetta \u00e8 un ramo di Nuclear Blast pi\u00f9 orientato al rock alternativo, al metalcore e altri sottogeneri, similarmente all'Arising Empire, la quale per\u00f2 agisce in Europa e in servizio alle band di tale continente."}
{"id": "8618693", "revid": "729019", "url": "https://it.wikipedia.org/wiki?curid=8618693", "title": "Strada provinciale 46 Castelmaggiore-Granarolo", "text": "La strada provinciale 46 Castelmaggiore-Granarolo \u00e8 una strada provinciale italiana della citt\u00e0 metropolitana di Bologna.\nPercorso.\nA Castel Maggiore si stacca dalla SP 4, quindi si dirige ad est incontrando la SP 45 e la frazione di Sabbiuno di Piano. Per un breve tratto viene interrotta dalla SS 64, dopodich\u00e9 passa nel comune di Granarolo dell'Emilia. In questo paese la provinciale si conclude congiungendosi alla SP 5."}
{"id": "8618694", "revid": "22475", "url": "https://it.wikipedia.org/wiki?curid=8618694", "title": "Uretra pendula", "text": "L'uretra pendula, detta anche uretra periferica o mediopeniena, \u00e8 il tratto intermedio dell'uretra distale, che decorre per buona parte della met\u00e0 dorsale del pene, dall'inizio dell'asta esterna fino alla corona del glande. Lunga in media 7 cm a riposo, \u00e8 interamente circondata dalla sezione dorsale del corpo uretrale (costituito dalla zona dei dotti parauretrali, dai corpi cavernosi e dal corpo spugnoso uretrale).\n\u00c8 caratterizzata dalla presenza di innumerevoli recessi, le lacune uretrali di Morgagni, che ospitano migliaia di piccole ghiandole uretrali e periuretrali, con funzione lubrificante, antibatterica e nel campo della pre-eiaculazione; si possono riscontrare anche piccole creste uretrali. Alcune importanti strutture sono le \"Piccole Lacune\" o seni uretrali di Morgagni. \u00c8 preceduta anteriormente dall'uretra bulbare, e continua in direzione anticaudale nell'uretra navicolare.\nNomi.\nNei manuali, l\"'uretra pendula\" viene anche chiamata con i seguenti nomi: \"uretra pendulosa\", \"pendulare\", \"pendulospugnosa\", \"pendulospongiosa\", \"pendulolacunosa\", \"pendulocavernosa,\" \"periferica\", \"periferale\", \"penile\" (il termine \"uretra penile\" \u00e8 tuttavia pi\u00f9 usato per indicare l'uretra spugnosa).\nViene raramente descritta come \"uretra peniena mediana\", \"intermedia\", \"mediopeniena\" o \"mediopenile\", in virt\u00f9 della sua posizione.\n\u00c8 anche la prima e prevalente sezione dell\"'uretra peniena esterna\", \"inferiore\", \"distale\", \"anteriore\" o \"anterograda\", a volte riferita come \"uretra dorsale\" o \"esterna\".\nAnatomia.\nDescrizione e classificazione.\nL'uretra pendula \u00e8 la parte intermedia dell'uretra spugnosa, collocata tra le sezioni bulbare e navicolare. Si estende lungo la sezione dorsale peniena, dal punto in cui le radici del pene lasciano spazio al corpo del pene, che fuoriesce all'esterno, fino alla corona del glande. \u00c8 circondata e sostenuta dalla struttura nota come corpo uretrale, che comprende in s\u00e9 la regione dei dotti parauretrali, i due corpi cavernosi e il corpo spugnoso, o spugna uretrale maschile; a differenza dell'uretra bulbare, \u00e8 libera nel movimento. La presenza del corpo uretrale non solo permette l'erezione e sostiene la struttura del pene, ma comprime l'uretra per evitare che la minzione possa avvenire nella fase di eccitazione. Questo segmento uretrale \u00e8 del tutto esterno nel suo decorso, ed ha origine dalla parte fallica del seno urogenitale. Come ogni altro segmento, contiene ed \u00e8 circondata da un complesso labirintico di ghiandole uretrali e parauretrali, il cui numero complessivo \u00e8 dell'ordine delle migliaia; inoltre include minuscole creste uretrali. Le ghiandole e i dotti parauretrali di questo segmento sono costituiti dalle ghiandole di Littr\u00e9 ed intraepiteliali; sono avvolte da tessuto spugnoso uretrale. In questo segmento si aprono le \"Piccole Lacune\" o seni uretrali di Morgagni, diverticoli maggiori del pavimento inferiore allineati e costituiti da grappoli di ghiandole di Littr\u00e9, che proseguono dalla sezione bulbare fino alla fossa navicolare.\nEsiste una classificazione complessa dell'uretra pendula, basata su quali sezioni del pene attraversa. Risulta particolarmente utile nello studio dei casi di ipospadia ed epispadia. Designa i seguenti tratti:\nDimensioni.\nLunghezza a riposo.\nL'uretra pendula costituisce la maggior parte dell'uretra peniena distale. Nel complesso, la lunghezza dell'uretra distale a riposo (vescica vuota e pene flaccido) non \u00e8 univoca nell'adulto, al contrario mostra variazioni molto ampie, che dipendono da vari fattori: anzitutto le dimensioni del pene. In linea di massima, il dato medio si attesta a circa 10 cm, ma in realt\u00e0 pu\u00f2 variare liberamente tra i 7 cm e i 15 cm. Queste misure sono state comprovate da varie indagini su centinaia di volontari, effettuate in situazione di riposo mediante sonografia e uretrografia. Nella grande maggioranza dei casi, l'uretra bulbare e l'uretra distale hanno la stessa lunghezza, dal momento che la met\u00e0 ventrale del pene dovrebbe corrispondere simmetricamente alla met\u00e0 dorsale. Tuttavia, in alcuni individui \u00e8 possibile che l'uretra bulbare superi in lunghezza quella distale o, pi\u00f9 raramente, che l'uretra distale sia il tratto pi\u00f9 lungo; la misura di entrambe \u00e8 infatti stimata a 10 cm ciascuna, ma di fatto varia tra i 7 cm e i 15 cm.\nIn generale, come emerso dagli studi, la lunghezza dell'uretra pendula ammonta a 7 cm, con un intervallo medio di 6 - 9 cm. Tuttavia, questo dato differisce notevolmente da un individuo all'altro, oscillando in modo sensibile tra 5 cm e 12 cm.\nElasticit\u00e0 longitudinale.\nL'uretra pendula possiede una notevole elasticit\u00e0 longitudinale, che consente un allungamento importante senza il rischio di rotture e senza particolari dolori, anche in caso di importanti trazioni meccaniche. Queste variabili vengono sempre scartate durante le misurazioni, che sono effettuate in condizioni di totale riposo. In particolare, l'uretra spugnosa subisce una distensione notevole durante il fenomeno dell'erezione; l'entit\u00e0 ammonta in genere a 5 - 10 cm, con una media di 6,7 - 7,2 cm, ma di fatto varia notevolmente da individuo a individuo.\nDiametro e perviet\u00e0 del lume.\nL'uretra pendula \u00e8 ristretta e scarsamente dilatabile; il diametro \u00e8 uniforme e ammonta a circa 6 mm. L'elasticit\u00e0 latitudinale, ovvero la possibilit\u00e0 di allargamento, \u00e8 molto scarsa, a differenza di quella longitudinale che \u00e8 soggetta al fenomeno dell'erezione; il lume non pu\u00f2 essere dilatato molto oltre il centimetro. In situazione di riposo, il lume \u00e8 quasi virtuale, apparendo come una fessura nella circostante regione periuretrale; durante l'erezione tuttavia si distende, divenendo cilindrico, e viene ulteriormente ampliato durante l'emissione della pre-eiaculazione e dell'eiaculazione. La presenza delle innumerevoli lacune uretrali, che ospitano migliaia di piccole ghiandole uretrali e periuretrali, contribuisce a renderlo sconnesso, bench\u00e9 la dimensione e la profondit\u00e0 delle lacune sia fortemente variabile; lo stesso vale per le fessure note come creste uretrali, in questo tratto poco rilevanti.\nNel neonato.\nNel neonato l'uretra pendula misura gi\u00e0 quasi come quella di una donna adulta, con una media di 2 cm (variabile tra 1,5 cm e 3 cm), per un diametro di circa 4 mm.\nCaratteristiche peculiari"}
{"id": "8618695", "revid": "2001276", "url": "https://it.wikipedia.org/wiki?curid=8618695", "title": "Uretra distale", "text": ""}
{"id": "8618696", "revid": "404449", "url": "https://it.wikipedia.org/wiki?curid=8618696", "title": "Guido Sola Titetto", "text": "Biografia.\nNacque a Mezzana Mortigliengo nel 1903, inizi\u00f2 a lavorare come operaio tessile in giovane et\u00e0, e prese parte alle lotte sindacali della Federazione Giovanile Socialista Italiana. Si iscrisse al Partito Comunista Italiano sin dalla sua fondazione e promosse l'ideologia comunista a Biella quale dirigente della Federazione giovanile comunista biellese. Nel 1926 organizz\u00f2 a Mezzana il III Congresso nazionale della Federazione Giovanile Comunista Italiana.\nPerseguitato dalla dittatura fascista per le sue idee politiche, fu costretto a lasciare Biella, ma venne subito individuato e arrestato a Napoli il 5 luglio 1927. Il processo si svolse l'11 agosto di quell'anno e Sola Titetto, imputato insieme a altri nove compagni militanti della Valle Strona, fu condannato a ventitr\u00e9 anni di reclusione. Dopo undici anni, il 18 dicembre 1938 gli fu concessa la libert\u00e0 a causa delle peggiorate condizioni di salute e Sola Titetto rientr\u00f2 a Mezzana Mortigliengo, dove riprese la sua attivit\u00e0 clandestina riorganizzando la federazione comunista biellese.\nNegli anni della Resistenza, prese parte alle lotte partigiane con il nome di \"Tito\", e venne nominato segretario del PCI di Vercelli nel marzo 1944. Dopo la liberazione fu nominato sindaco di Vercelli dal Comitato di liberazione nazionale, primo sindaco dalla fine della dittatura, reggendo le sorti dell'amministrazione comunale fino alle prime elezioni democratiche del 1946.\nRitornato a Biella nell'autunno 1946, fu segretario della Federazione comunista biellese. Il 24 dicembre 1946 spos\u00f2 Elda Cavigiolo, dattilografa e partigiana, dalla quale ebbe una figlia, Franca. Si spense a Roma nel 1957."}
{"id": "8618697", "revid": "2001276", "url": "https://it.wikipedia.org/wiki?curid=8618697", "title": "Creste uretrali", "text": ""}
{"id": "8618700", "revid": "1543377", "url": "https://it.wikipedia.org/wiki?curid=8618700", "title": "Minsk (cacciatorpediniere)", "text": "Il Minsk fu un cacciatorpediniere conduttore della Voenno-morskoj flot, entrato in servizio nel novembre 1938 come quarta unit\u00e0 della classe Leningrad.\nAssegnato in forza alla Flotta del Baltico, il cacciatorpediniere prest\u00f2 servizio nell'ambito del teatro del mar Baltico della seconda guerra mondiale, servendo in particolare durante l'evacuazione di Tallinn e come unit\u00e0 per l'appoggio di fuoco dei reparti a terra durante l'assedio di Leningrado; il 23 settembre 1941 fin\u00ec affondato in un attacco aereo tedesco a Leningrado, ma fu riportato a galla nell'agosto 1942 e rimesso in servizio due anni pi\u00f9 tardi. L'unit\u00e0 fu ritirata dal servizio attivo il 3 aprile 1958 e trasformata in nave bersaglio, finendo affondata in un'esercitazione a fuoco quello stesso anno nel Golfo di Finlandia.\nStoria.\nEntrata in servizio e prime operazioni.\nOrdinata nell'ambito del secondo piano quinquennale del 1933, la nave fu impostata il 5 ottobre 1934 al Cantiere navale No. 190 (Zhdanov) di Leningrado con numero di scalo 471, venendo quindi varata il 6 novembre 1935 con il nome di \"Minsk\" in onore dell'omonima citt\u00e0 all'epoca capitale della Repubblica Socialista Sovietica Bielorussa; la nave entr\u00f2 quindi in servizio il 10 novembre 1938, venendo assegnata in forza alla Flotta del Baltico.\nNell'ottobre 1939 il cacciatorpediniere prese parte all'incruenta occupazione sovietica dell'Estonia. Dopo lo scoppio della \"guerra d'inverno\" tra Unione Sovietica e Finlandia il 30 novembre 1939, il \"Minsk\" e il suo gemello \"Leningrad\" bombardarono le difese costiere finlandesi sull'isola di Saarenp\u00e4\u00e4, parte dell'arcipelago delle Isole Ber\u00ebzovye, una prima volta il 10 dicembre e poi ancora tra il 30 dicembre e il 3 gennaio 1940; il solo \"Minsk\" bombard\u00f2 nuovamente Saarenp\u00e4\u00e4 il 18 e il 19 dicembre. Nel settembre 1940 il cacciatorpediniere sub\u00ec gravi danni dopo essere incappato in una violenta tempesta, e rimase in cantiere a Leningrado per le riparazioni fino al 17 giugno 1941.\nAzioni nel Baltico, 1941.\nAl momento dell'invasione tedesca dell'Unione Sovietica il 22 giugno 1941, il \"Minsk\" era di base a Tallinn come parte della 5\u00aa Divisione cacciatorpediniere, e tra il 23 e il 27 giugno forn\u00ec protezione alle unit\u00e0 posamine sovietiche intente a stendere degli sbarramenti minai difensivi tra Hanko e Osmussaar all'entrata del Golfo di Finlandia; il 3 luglio lo stesso \"Minsk\" stese un campo minato a protezione degli approcci al porto di Tallinn.\nTra il 23 e il 27 agosto il cacciatorpediniere, divenuto nave di bandiera del contrammiraglio Yuri Aleksandrovich Panteleyev (capo di stato maggiore della Flotta del Baltico), bombard\u00f2 le truppe tedesche arrivate in vista della stessa Tallinn, sparando 563 colpi con i suoi pezzi di grosso calibro; uno dei suoi cannoni fu messo fuori uso da una granata tedesca il 27 agosto. Nella notte tra il 27 e il 28 agosto le forze navali sovietiche diedero inizio all'evacuazione di Tallinn, e il \"Minsk\" rimase indietro a fornire fuoco di copertura fino alla partenza delle ultime unit\u00e0 la mattina seguente. Pi\u00f9 avanti quello stesso 28 agosto, mentre era in rotta per Leningrado attraverso il Golfo di Finlandia, uno dei paramine del \"Minsk\" fece detonare un ordigno: l'esplosione danneggi\u00f2 lo scafo e caus\u00f2 un allagamento in tre compartimenti, obbligando l'unit\u00e0 ad ancorarsi per la notte e il contrammiraglio Panteleyev a trasferire la sua insegna sul \"Leningrad\". Il \"Minsk\" giunse poi a Kron\u0161tadt il giorno seguente.\nIl 30 agosto 1941 il \"Minsk\" fu assegnato a una forza navale incaricata di fornire fuoco di copertura alle truppe sovietiche dislocate nella zona di Kron\u0161tadt e Oranienbaum, insieme alle navi da battaglia \"Oktjabr'skaja Revoljucija\" e \"Marat\", all'incrociatore \"Kirov\" e a cinque cacciatorpediniere. Il 23 settembre il gruppo fin\u00ec sotto un massiccio attacco di bombardieri in picchiata tedeschi Junkers Ju 87 del Sturzkampfgeschwader 2 mentre si trovava all'ancora a Kron\u0161tadt: il \"Minsk\" fu colpito in successione da tre bombe da 100 kg, le quali immobilizzarono l'unit\u00e0 appiccarono un incendio e causarono un parziale affondamento dello scafo; il cacciatorpediniere and\u00f2 alla deriva fino a finire con l'incagliarsi di poppa nei pressi del faro di Leningrado, anche se alcuni rimorchiatori intervennero poi per trainarlo nel porto. Pi\u00f9 avanti quello stesso giorno altri danni all'unit\u00e0 furono causati dall'esplosione di una grossa bomba a 40 metri di distanza dallo scafo immobile; il \"Minsk\" affond\u00f2 in acque basse quella stessa notte.\nDestino finale.\nIl cacciatorpediniere fu riportato a galla nell'agosto 1942, ricevendo delle riparazioni di emergenza presso il cantiere navale di Kron\u0161tadt per poi trasferirsi con le sue stesse macchine al cantiere navale No. 190 il 9 novembre seguente per essere sottoposto ai lavori definitivi. Il \"Minsk\" fu ufficialmente rimesso in servizio il 22 giugno 1943, anche se i lavori di riparazione non furono completati fino al 28 agosto 1944.\nLa nave continu\u00f2 a servire operativamente in forza alla Flotta del Baltico fino al 31 luglio 1951, quando fu declassato a nave scuola\nper l'istituto di ingegneria navale di Leningrado; trasformata in nave scuola statica l'8 aprile 1953, l'unit\u00e0 fu rinominata \"Chorokh\" il 13 dicembre 1954 e quindi \"UTS-14\" il 27 dicembre 1956. La nave fu radiata dai registri navali sovietici il 3 aprile 1958, e il 22 aprile fu convertita in nave bersaglio per le esercitazioni di fuoco della flotta; lo scafo fu affondato pi\u00f9 avanti quello stesso anno durante dei test missilistici nei pressi dell'isola di Maly Tyuters nel Golfo di Finlandia."}
{"id": "8618702", "revid": "287204", "url": "https://it.wikipedia.org/wiki?curid=8618702", "title": "We Are the Night (Free Fall)", "text": "We Are the Night \u00e8 il terzo album del progetto \"Free Fall\", anche questa volta composto e registrato dal polistrumentista svedese Magnus Karlsson, e pubblicato nel 2020.\nSi alternano alla voce, come sempre, molti nomi illustri del settore hard'n'heavy: Ronnie Romero, Tony Martin (ex-Black Sabbath), Noora Louhimo, Mike Andersson, Dino Jelusi\u0107, Renan Zonta."}
{"id": "8618705", "revid": "1310927", "url": "https://it.wikipedia.org/wiki?curid=8618705", "title": "Lommel Sportkring", "text": "Il Lommel Sportkring, noto semplicemente come Lommel SK ed in passato come Lommel United ed Overpelt-Fabriek, \u00e8 una societ\u00e0 calcistica belga con sede nella citt\u00e0 di Lommel. Milita in Division 1B, la seconda serie del campionato belga di calcio.\nStoria.\nOverpelt-Fabriek.\nLe origini del club risalgono agli anni '20 con la fondazione del \"Vlug &amp; Vrij Overpelt-Usines\" nella citt\u00e0 di Overpelt, registrato ufficialmente alla federazione calcistica belga nel 1927 con matricola numero 1064. La societ\u00e0 si dissolse nel 1933 per poi tornare nel 1937 con il nome \"Vlug &amp; Vrij Overpelt\" e la matricola numero 2554. Nel 1954 e nel 1957 raggiunse rispettivamente la quarta e la terza divisione belga e sul finire degli anni '50 cambi\u00f2 nuovamente nome in \"Vlug &amp; Vrij Overpelt-Fabriek\" in nome delle fabbriche di zinco originarie del luogo.\nNel 1982 raggiunse la seconda divisione dove rimase per tre stagioni e nel 1987 ottenne il riconoscimento reale, consentendo al club di modificare il nome in \"Koninklijke Vlug &amp; Vrij Overpelt-Fabriek\" nel 1988. Nel corso degli anni '90 gioc\u00f2 altri tre campionati di seconda divisione senza per\u00f2 riuscire a raggiungere la promozione in Pro League.\nKVSK United Overpelt-Lommel.\nNel 2003 il \"KFC Lommel SK\" and\u00f2 in bancarotta scomparendo dal circuito calcistico belga. L'Overepelt-Fabriek decise di trasferirsi nella citt\u00e0 di Lommel cambiando il proprio nome in \"KVSK United Overpelt-Lommel\", o pi\u00f9 semplicemente \"KVSK United\". Il club mantenne numero di matricola 2554, i colori sociali divennero una combinazione fra quelli del Lommel (verde e bianco) e dell'Overpelt-Fabriek (rosso e blu), mentre le gare casalinghe furono disputate allo stadio Soverein. Da notare che non si tratt\u00f2 di una fusione vera e propria in quanto la matricola del Lommel venne ritirata dopo il suo fallimento.\nNel 2004-2005 centr\u00f2 la promozione in seconda divisione dopo aver vinto il campionato da imbattuto nell'arco dei 30 incontri, e la stagione seguente sfior\u00f2 la promozione in Pro League, perdendo la testa della classifica solo all'ultima giornata e venendo estromesso dai play-off per mano del .\nLommel United e Lommel SK.\nNel 2010 dopo alcune trattative per fondersi con il \"KFC Racing Mol-Wezel\", club di terza divisione, ha cambiato il proprio nome in \"Lommel United\". Nelle due stagioni seguenti si qualific\u00f2 per i playoff senza per\u00f2 riuscire a centrare la promozione e nel 2013 dovette affrontare un profondo rinnovamento della rosa rimpiazzando buona parte dei titolari con dei giovani. Nella stagione 2014-2015 and\u00f2 nuovamente vicino alla promozione ma nei campionati seguenti la situazione peggior\u00f2 culminando con la retrocessione in terza divisione al termine della stagione 2016-2017. In vista della stagione seguente il club cambi\u00f2 nome in \"Lommel Sportkring\" e al termine del campionato torn\u00f2 in Division 1B dopo aver vinto i playoff.\nNel maggio 2020 la societ\u00e0 venne acquistata dal City Football Group, gruppo proprietario fra le altre del .\nOrganico.\nRosa 2020-2021.\n\"Aggiornato al 5 ottobre 2020\""}
{"id": "8618706", "revid": "298229", "url": "https://it.wikipedia.org/wiki?curid=8618706", "title": "David Casinos Sierra", "text": ""}
{"id": "8618708", "revid": "1543377", "url": "https://it.wikipedia.org/wiki?curid=8618708", "title": "Hjalmar Frisk", "text": "\u00c8 stato uno studioso dell'indoeuropeo e ha ricoperto la carica di rettore dell'Universit\u00e0 di G\u00f6teborg dal 1951 al 1966.\nBiografia.\nNel 1927, tradusse il documento \"Periplus Maris Erythraei\" dal latino al francese. Due anni pi\u00f9 tardi, pubblic\u00f2 una versione sintetica del catalogo della collezione di papiri dell'ateneo, che possiede migliaia di documenti datati dal 1200 al 2000 a.C., incusi testi arabi e copti.\nLa sua opera pi\u00f9 nota \u00e8 il \"Griechisches etymologisches W\u00f6rterbuch\" (Dizionario etimologico greco), opera pubblicata in tre volumi ad Heidelberg dal 1954 al 1972.\nNel 1968 dell'Accademia reale svedese delle scienze, che per vari decenni aveva cogestito con l'ateneo svedese la Stazione Zoologica \"Kristineberg\", un centro fondato nel 1877 per un programma di ricerca della biologia marina. L'aula magna dell'Universit\u00e0 di G\u00f6teborg fu intitolata in onore di Frisk."}
{"id": "8618710", "revid": "767487", "url": "https://it.wikipedia.org/wiki?curid=8618710", "title": "Crayon Shin-chan - Gekitotsu! Rakugakingdom to hobo yonin no yusha", "text": " \u00e8 un film d'animazione del 2020, scritto da Ryo Takada e diretto da Takahiko Kyogoku, ventottesima pellicola tratta dal celebre franchise \"Shin Chan\".\nTrama.\nShin-chan adora guardare un cartone animato intitolato \"Il ragazzo mascherato\"; l'anime in questione lo porter\u00e0 in seguito a vivere una particolare avventura.\nDistribuzione.\nInizialmente programmata per il 24 aprile 2020, l'opera \u00e8 stata distribuita in Giappone dalla Toho a partire dal 20 settembre dello stesso anno in seguito all'emergenza Coronavirus."}
{"id": "8618712", "revid": "729019", "url": "https://it.wikipedia.org/wiki?curid=8618712", "title": "4K51 Rubezh", "text": "II 4K51 Rubezh (in cirillico: 4K51 \u0420\u0443\u0431\u0435\u0436, nome in codice NATO: SSC-3 Styx) \u00e8 un sistema missilistico costiero mobile di fabbricazione sovietica sviluppato negli anni '70 dal Bureau Raduga. Il sistema impiega il missile cruise antinave subsonico P-15 nella sua versione da difesa costiera P-15M.\nA differenza dei suoi predecessori, il Sopka ed il Redut, il \"4K51 Rubezh\" \u00e8 il primo sistema missilistico costiero sovietico in grado di rilevare, tracciare e neutralizzare bersagli navali in piena autonomia. Entrato in servizio con la marina militare dell'Unione Sovietica nel 1978, ha riscosso un certo successo commerciale a partire dagli anni '80.\nIl sistema risulta ancora in servizio con la marina russa, seppur in un numero di esemplari limitato, e con le forze armate di Cuba, Vietnam e Siria.\nSviluppo.\nLo sviluppo di un nuovo sistema missilistico costiero basato sul missile P-15M fu avviato dal Raduga Design Bureau a seguito del divieto di esportazione del sistema Redut basato sul missile antinave supersonico P-35 e la necessit\u00e0 di sostituire l'ormai obsoleto Sopka la cui domanda estera era crollata.\nNel 1974 venne costituita, la 1267\u00aa divisione missilistica costiera per testare il complesso con la Flotta del Mar Nero: i lanci di prova, 23 in totale fra il 1975 ed il 1977, hanno avuto luogo vicino a Capo Fiolent.\nCon decreto del Consiglio dei ministri dell'URSS n.853-875 del 22 ottobre 1978, il complesso entr\u00f2 in servizio nell'arsenale della flotta sovietica.\nCaratteristiche.\nIl sistema Rubezh si compone di 4 lanciatori e veicoli di supporto munizioni. Armamento principale del Rubezh \u00e8 il missile da crociera P-15M, impiegato anche nelle varianti P-21/P-22 nei sistemi esportati, collocato in due tubi lanciamissili KT-161 per ciascun lanciatore.\nSu ogni lanciatore mobile trova alloggio un posto comando dotato di radar 3TS51 Harpoon, in grado di rilevare grandi unit\u00e0 di superficie fino a 100\u00a0km di distanza a 360\u00b0 rispetto alla posizione di lancio.\nPer passare in configurazione da combattimento, il sistema impiega circa 5 minuti: il lanciatore solleva il radar fino a 7 metri da terra grazie ad un braccio meccanico azionato elettricamente. ed i tubi lanciamissili vengono ruotati verso l'orizzonte. Tutti i sistemi elettrici sono alimentati da una turbina a gas installata sempre sul lanciatore.\nAl lancio, il P-15M viene espulso per mezzo di un booster a propellente solido, le ali si dispiegano ed entra in azione il motore a propellente liquido.\nIl sistema di guida del missile \u00e8 di tipo ibrido inerziale/radar: ci\u00f2 significa che poco prima del lancio vengono trasmesse dal radar del Rubezh al missile le coordinate verso cui dirigersi per poi, una volta raggiunte, attivare la testa radar cercante per dirigersi verso il bersaglio.\nComposizione.\nUn sistema 4K51 Rubezh \u00e8 generalmente costituito da:\nNonostante in uno scenario bellico siano necessari l'insieme dei veicoli elencati in alto per sfruttare al massimo le capacit\u00e0 del sistema, un lanciatore 3S51 \u00e8 comunque in grado di tracciare ed ingaggiare bersagli in autonomia.\nImpiego operativo.\nNonostante fosse inizialmente pensato per i soli mercati da esportazione, il Rubezh entr\u00f2 in servizio in tutte e quattro le flotte sovietiche nel corso degli anni '80, essendo visto come un'alternativa economica al sistema Redut.\nDopo il crollo dell'URSS, i sistemi Rubezh in servizio furono divisi fra Russia ed Ucraina.\nTra i paesi acquirenti del sistema si contano: Germania Est, Bulgaria, Polonia, Romania, Jugoslavia, Cuba, Vietnam, India, Libia, Siria, Algeria e Yemen.\nVarianti.\n4K51 Rubezh: versione originale di fabbricazione sovietica.\nRubezh-ME: nuovo sistema da difesa costiera di fabbricazione russa presentato nel 2019. In realt\u00e0, si tratta di un semplice caso di omonimia: tale versione \u00e8 infatti uno sviluppo del sistema 3K60 Bal. "}
{"id": "8618713", "revid": "1784425", "url": "https://it.wikipedia.org/wiki?curid=8618713", "title": "Luis Abinader", "text": "\u00c8 stato il candidato del Partito Rivoluzionario Moderno alla presidenza della Repubblica Dominicana nelle elezioni generali del 2016 e del 2020.\nBiografia.\nI suoi genitori sono della regione del Cibao, sua madre \u00e8 Rosa Sula Corona Caba, una domenicana bianca di stirpe coloniale proveniente dalle Canarie della provincia di La Vega. Suo padre \u00e8 stato un uomo d'affari e leader politico Jos\u00e9 Rafael Abinader, domenicano di origine libanese e originario della provincia di Santiago. Suo nonno paterno era Jos\u00e9 S. Abinader, un immigrato libanese da Baskinta, Monte Libano, arrivato nel paese nel 1898 e che si stabil\u00ec nella citt\u00e0 di Tamboril (situata vicino alla citt\u00e0 di Santiago de los Caballeros).\nAbinader ha svolto gli studi liceali frequentando la scuola secondaria Colegio Loyola, ora Instituto Polit\u00e9cnico Loyola; ha conseguito la laurea in Economia presso l'Instituto Tecnol\u00f3gico de Santo Domingo (INTEC). Ha svolto corsi post-laurea, ricevendo master in Project Management presso Hult International Business School (all'epoca Arthur D. Little Institute) a Cambridge, Massachusetts. Ha inoltre studiato Finanza Aziendale e Ingegneria Finanziaria all'Universit\u00e0 di Harvard e Gestione Avanzata al Dartmouth College nel New Hampshire. \n\u00c8 stato eletto vicepresidente del Partito Rivoluzionario Dominicano (PRD) nella Convenzione Nazionale del 2005. \n\u00c8 presidente esecutivo del Gruppo ABICOR, che ha sviluppato e gestito importanti progetti turistici nel paese. Questo gruppo familiare ha guidato il business plan di quella che \u00e8 oggi l'azienda Cementos Santo Domingo, di cui \u00e8 vicepresidente. \n\u00c8 stato presidente dell'Associazione degli hotel nella zona di Puerto Plata ed \u00e8 membro del consiglio di amministrazione dell'Associazione Nazionale degli Hotel e dei Ristoranti (ASONAHORES). \n\u00c8 membro del consiglio di amministrazione della Universit\u00e0 O&amp;M. \n\u00c8 stato riconosciuto dall'Assemblea generale del Rhode Island per la sua carriera nel servizio pubblico, nell'istruzione e negli affari. Ha anche ricevuto riconoscimenti dal municipio di Boston e dal senato del Massachusetts per i suoi contributi all'istruzione superiore, all'impegno civico e al servizio alla comunit\u00e0. \nAbinader \u00e8 stato candidato alla Vicepresidenza del Partito Rivoluzionario Domenicano alle elezioni del 2012 e nel 2005 \u00e8 stato pre-candidato a senatore della provincia di Santo Domingo. \nElezioni presidenziali del 2016.\n\u00c8 stato candidato alla presidenza della Repubblica Dominicana del Partito Umanista Dominicano e del Partito Rivoluzionario Moderno (PRM) per le elezioni generali del 15 maggio 2016. \nAbinader era, insieme a Soraya Aquino, uno dei due candidati alla presidenza nel 2016 che non erano nati durante la dittatura di Rafael Trujillo (1930-1961). Lo studio Giuliani Partners, in particolare Rudy Giuliani e John Huvane, hanno assistito Abinader nella campagna come consulenti per la sicurezza.\nElezioni presidenziali del 2020.\nAbinader si \u00e8 candidato con successo alla presidenza nelle elezioni del 2020. Rudy Giuliani e John Huvane hanno nuovamente assistito Abinader nella campagna come consulenti per la sicurezza. \nAbinader \u00e8 il primo presidente della Repubblica Dominicana nato dopo la dittatura di Trujillo. Ha prestato giuramento come Presidente della Repubblica Dominicana il 16 agosto 2020."}
{"id": "8618714", "revid": "599013", "url": "https://it.wikipedia.org/wiki?curid=8618714", "title": "Sagaba Konate", "text": ""}
{"id": "8618715", "revid": "287204", "url": "https://it.wikipedia.org/wiki?curid=8618715", "title": "Servette Football Club 2018-2019", "text": "Questa voce raccoglie le informazioni riguardanti il Servette Football Club Gen\u00e8ve 1890 nelle competizioni ufficiali della stagione 2018-2019.\nOrganico.\nRosa 2017-2018.\n\"Rosa aggiornata al 15 febbraio 2018\"."}
{"id": "8618716", "revid": "1543377", "url": "https://it.wikipedia.org/wiki?curid=8618716", "title": "Cimitero ebraico di Sarajevo", "text": "Il Vecchio cimitero ebraico \u00e8 un cimitero di quasi 500 anni a Sarajevo, in Bosnia ed Erzegovina. Il sito si trova alle pendici del monte Trebevi\u0107, nella zona di Kova\u010di\u0107i-Debelo Brdo, nella parte sud-occidentale della citt\u00e0. \u00c8 uno dei pi\u00f9 grandi cimiteri ebraici dell'Europa sudorientale. \u00c8 stato usato dalla comunit\u00e0 ebraica sarajevese dall'inizio del XVI o XVII secolo fino al 1966. \nStoria.\nIstituito dagli ebrei sefarditi durante il periodo ottomano, divenne anche il luogo di sepoltura degli ebrei ashkenaziti dopo il loro arrivo a Sarajevo con l'Impero austro-ungarico alla fine del XIX secolo. Contiene pi\u00f9 di 3850 lapidi e copre un'area di 31160 metri quadrati. Ha quattro monumenti dedicati alle vittime del fascismo: uno sefardita progettato da Jahiel Finci ed eretto nel 1952, due ashkenaziti e uno dedicato alle vittime dei militanti ustascia. \nDurante la guerra degli anni '90.\nIl cimitero ebraico era in prima linea durante la guerra in Bosnia ed Erzegovina, ed era utilizzato come postazione di artiglieria dai serbi bosniaci. \u00c8 stato quindi gravemente danneggiato da proiettili e incendi causati da esplosioni. \u00c8 stato anche minato pesantemente ma \u00e8 stato completamente ripulito nel 1996. \nSepolture notevoli e monumenti commemorativi.\nLe persone degne di nota sepolte nel cimitero includono il rabbino Samuel Baruh (primo rabbino di Sarajevo dal 1630 al 1650; si ritiene che la sua tomba sia la pi\u00f9 antica del cimitero), Rabbi Isak Pardo (rabbino dal 1781 al 1810), Rabbi Avraham Abinun (Grand Rabbi dal 1856 al 1858), Moshe ben Rafael Attias (1845-1916), Laura Levi Papo LaBohoreta (scrittrice dell'inizio del XX secolo), e Isak Samokovlija. Ci sono anche quattro memoriali eretti alle vittime del terrore fascista, insieme a diversi cenotafi, tombe commemorative vuote, con i nomi di persone morte altrove e le cui tombe sono sconosciute. \nGenizah.\nLa cappella separata o \"tomba\" per i libri danneggiati, nota come Genizah, si trova nella parte sud-orientale del cimitero, con la prima sepoltura avvenuta il 3 luglio 1916. Si presume che durante la seconda cerimonia di sepoltura siano stati sepolti circa 14 scrigni di libri sacri, quindi attualmente \u00e8 in corso l'esumazione della Genizah per determinarne il contenuto. \nDesignazione del patrimonio nazionale e dell'umanit\u00e0.\nIl cimitero \u00e8 designato monumento nazionale della Bosnia ed Erzegovina come \"Complesso sepolcrale - cimitero ebraico a Sarajevo\". In preparazione per la nomina per l'inclusione nell'elenco dei siti del patrimonio mondiale, i delegati bosniaci hanno presentato la documentazione per l'elenco provvisorio all'UNESCO il 3 aprile 2018. "}
{"id": "8618719", "revid": "838137", "url": "https://it.wikipedia.org/wiki?curid=8618719", "title": "Johannes Von Euch", "text": "Biografia.\nJohannes von Euch nacque a Meppen il 21 gennaio 1834. La sua era una famiglia di origine ugonotta, discendente dai baroni De Vous (Von Euch \u00e8 la traduzione letterale in tedesco di questo cognome). Suo padre si era stabilito a Mappen nel 1831 e vi gestiva un'osteria.\nFormazione e ministero sacerdotale.\nIl 18 gennaio 1860 fu ordinato presbitero da monsignor Paul Ludolf Melchers, vescovo di Osnabr\u00fcck. Nel 1849 la Corona danese aveva revocato il divieto di culto ai cattolici e il territorio del paese era entrato a fare parte del vicariato apostolico delle Missioni Settentrionali che a partire dal 1846 era amministrato, in qualit\u00e0 di pro-vicari, dai vescovi di Osnabr\u00fcck. Johannes Von Euch fu inviato in terra danese e prest\u00f2 servizio come parroco di Fredericia.\nIl 7 agosto 1868 papa Pio IX eresse la prefettura apostolica di Danimarca.\nIl 17 febbraio 1884 papa Leone XIII lo nomin\u00f2 prefetto apostolico di Danimarca.\nMinistero episcopale.\nIl 15 marzo 1892 papa Leone XIII lo nomin\u00f2 vicario apostolico di Danimarca e vescovo titolare di Anastasiopoli. Ricevette l'ordinazione episcopale l'8 settembre successivo a Osnabr\u00fcck dal vescovo di Osnabr\u00fcck Johann Bernard H\u00f6ting, co-consacranti il vescovo di M\u00fcnster Hermann Jakob Dingelstad e il vescovo ausiliare di Colonia Anton Hubert Fischer.\nFu un grande organizzatore e il suo mandato coincise con un momento di cambiamento in quanto il numero di cattolici in Danimarca sal\u00ec da 3 000 a 25 000 grazie all'immigrazione, ma ancora di pi\u00f9 attraverso le conversioni. Monsignor Von Euch accrebbe il numero di comunit\u00e0 cattoliche, accolse numerosi missionari provenienti specialmente dalla Germania e con il loro aiuto apr\u00ec scuole e ospedali ed eresse nuove parrocchie.\nMor\u00ec a Copenaghen il 17 marzo 1922 all'et\u00e0 di 88 anni.\nGenealogia episcopale.\nLa genealogia episcopale \u00e8:"}
{"id": "8618726", "revid": "404449", "url": "https://it.wikipedia.org/wiki?curid=8618726", "title": "Sergio Simone", "text": "Biografia.\nEsponente del Partito Socialista Italiano, fu sindaco di Como dal 1985 al 1988, a capo di una giunta pentapartito composta da DC-PSI-PSDI-PRI-PLI. Fu il primo sindaco democraticamente eletto della Como repubblicana a essere espressione della sinistra, dopo anni di sindaci democristiani. Si ritir\u00f2 dalla vita politica nel 1990."}
{"id": "8618729", "revid": "599013", "url": "https://it.wikipedia.org/wiki?curid=8618729", "title": "Adri\u00e1n S\u00e1nchez (calciatore 1999)", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , nel 2020 \u00e8 stato ceduto in prestito al con cui ha esordito fra i professionisti disputando l'incontro di Primera Divisi\u00f3n Profesional pareggiato 2-2 contro il ."}
{"id": "8618739", "revid": "309289", "url": "https://it.wikipedia.org/wiki?curid=8618739", "title": "Bachany", "text": ""}
{"id": "8618749", "revid": "287204", "url": "https://it.wikipedia.org/wiki?curid=8618749", "title": "Mimizan (disambigua)", "text": ""}
{"id": "8618752", "revid": "1543377", "url": "https://it.wikipedia.org/wiki?curid=8618752", "title": "Welltris", "text": "Welltris \u00e8 un videogioco rompicapo pubblicato nel 1989-1991 per i computer Amiga, Amstrad CPC, Atari ST, Commodore 64, Mac OS, MS-DOS e ZX Spectrum dalla Infogrames in Europa e dalla Spectrum HoloByte in America. Nel marzo 1991 venne realizzato anche come videogioco arcade, con il titolo \"Alexey Pajitnov's Welltris\", dalla giapponese Video System, e nel 1992 fu pubblicato per PC-98 dalla Bullet-Proof Software.\n\u00c8 il primo seguito ufficiale del celebre \"Tetris\" e introduce una prospettiva tridimensionale, con i pezzi che scendono lungo le pareti di una fossa quadrata vista dall'alto; il nome deriva infatti da \"well\", \"pozzo\" in inglese.\nModalit\u00e0 di gioco.\nLa schermata di gioco mostra, con prospettiva tridimensionale fissa, un pozzo quadrato visto dall'alto, con le pareti e il fondo formati da una griglia di caselle quadrate, inizialmente vuota. Uno alla volta, entrano in gioco dall'orlo del pozzo dei pezzi geometrici bidimensionali simili a quelli di \"Tetris\", formati da due o pi\u00f9 blocchi quadrati che occupano altrettante caselle. Il pezzo attuale scende continuamente verso il fondo del pozzo e nel frattempo il giocatore lo pu\u00f2 spostare lateralmente, girando lungo tutte le quattro pareti del pozzo, e lo pu\u00f2 fare ruotare su s\u00e9 stesso a scatti di 90\u00b0.\nArrivato in fondo, il pezzo continua a scorrere sul pavimento del pozzo, in direzione perpendicolare alla parete appena lasciata, finch\u00e9 non si ferma definitivamente contro la parete opposta o contro blocchi caduti in precedenza, poi si passa a un nuovo pezzo. Mentre scorre sul fondo, il giocatore non pu\u00f2 pi\u00f9 spostare il pezzo, ma lo pu\u00f2 ancora ruotare.\nIn qualsiasi momento, premendo un tasto il giocatore pu\u00f2 anche velocizzare caduta e scorrimento del pezzo attuale, facendolo arrivare subito a fine corsa.\nL'obiettivo \u00e8 formare sul fondo delle linee di blocchi ininterrotte, orizzontali o verticali, che vanno da una parete all'altra. Le linee completate scompaiono, lasciando le caselle libere, e i blocchi circostanti tendono a scorrere verso il centro del pozzo riempiendo gli spazi liberati. Si accumula punteggio sia completando le linee, sia per ogni pezzo depositato, con bonus se la caduta \u00e8 stata velocizzata, in proporzione alla distanza.\nSe, a causa del fondo intasato da blocchi, un pezzo si ferma quando ancora \u00e8 tutto o in parte sulla parete, quella parete viene temporaneamente bloccata e cambia colore. I pezzi successivi non potranno passare su quella parete. Dopo che altri tre pezzi sono stati depositati altrove, la parete si sblocca e torna normale. Il game over avviene quando tutte le quattro pareti sono bloccate contemporaneamente, oppure nel caso pi\u00f9 raro che su una parete si accumulino blocchi fino in cima.\nSe un pezzo raggiunge il fondo mentre si trova sull'angolo tra due pareti, dove appare \"piegato\" tra una parete e l'altra, si divide in due pezzi: la parte che stava su ciascuna parete scorre sul fondo nella direzione perpendicolare a quella parete. Se le due parti dovessero fermarsi subito contro altri blocchi vicini, possono anche sovrapporsi e riformare un pezzo pi\u00f9 piccolo dell'originale.\nAlla destra dell'area di gioco, una parte consistente dello schermo \u00e8 occupata da un'immagine decorativa ispirata all'Unione Sovietica. Anche le schermate introduttive e di contorno hanno questa tematica. L'immagine cambia (escluse le versioni su cassetta del programma) a seconda della velocit\u00e0 di gioco, che aumenta progressivamente durante la partita ogni volta che si elimina un certo numero di linee; al livello massimo l'immagine \u00e8 un ritratto dell'autore Aleksej Pa\u017eitnov.\nImpostazioni.\nA inizio partita si possono impostare tre livelli di difficolt\u00e0 generale, che determinano i possibili tipi di pezzi che si presenteranno casualmente:\nIn tutti i livelli esistono anche \"pezzi bonus\", sempre da 5 blocchi; ne compare uno prima di ogni aumento di velocit\u00e0.\nLa velocit\u00e0 iniziale del gioco \u00e8 regolabile su cinque livelli, indipendentemente dalla difficolt\u00e0, e si pu\u00f2 aumentare anche a comando durante la partita. \nIl giocatore pu\u00f2 inoltre essere aiutato opzionalmente da un indicatore di quale sar\u00e0 il pezzo successivo.\nI punteggi che si ottengono durante la partita aumentano in proporzione alla difficolt\u00e0, in proporzione alla velocit\u00e0, e se si disabilita l'indicatore del prossimo pezzo.\nSi possono impostare due tipi di controllo per lo spostamento laterale dei pezzi: a quattro direzioni, per cui si devono dare comandi (joystick o tastiera) di movimento orizzontale o verticale a seconda dell'orientamento della parete, oppure orario/antiorario, per cui si usano solo due comandi direzionali per tutte le pareti.\nVersione arcade.\nLa versione \"Alexey Pajitnov's Welltris\" da sala giochi, derivata insolitamente da quelle per computer (mentre comunemente avveniva il contrario), si distingue sostanzialmente da tutte le altre, in particolare per la presenza della modalit\u00e0 multigiocatore. In questa modalit\u00e0, due giocatori controllano simultaneamente i propri pezzi in un unico pozzo, ciascuno limitatamente a due delle quattro pareti. Il volantino statunitense menziona anche una macchina dedicata per fino a 4 giocatori, la cui esistenza non \u00e8 confermata.\nUn'altra differenza principale \u00e8 che quando un pezzo si ferma sopra una parete, anzich\u00e9 il blocco della parete, avviene un abbassamento di tutto l'orlo del pozzo. Lo spazio perduto pu\u00f2 essere riguadagnato eliminando linee. La sconfitta avviene se i pezzi si accumulano fino all'orlo.\nNon sono presenti le grandi immagini decorative accanto al pozzo, ma c'\u00e8 una piccola caricatura animata di Aleksej Pa\u017eitnov.\nSviluppo.\n\"Welltris\" venne realizzato originariamente per MS-DOS dall'ideatore di \"Tetris\", Aleksej Leonidovi\u010d Pa\u017eitnov, insieme ad Andrei Snegov, per conto dell'azienda sovietica Doka di Zelenograd. La Doka propose al gi\u00e0 ben noto Pa\u017eitnov di radunare una squadra e realizzare liberamente alcuni giochi, che l'azienda avrebbe tentato di commercializzare; Pa\u017eitnov ne ide\u00f2 e realizz\u00f2 quattro, tra cui \"Welltris\". All'epoca la Doka lavorava solo con il mercato occidentale per quanto riguarda i videogiochi, e i suoi partner occidentali localizzarono il programma per MS-DOS e lo convertirono per le altre piattaforme.\n\"Welltris\" fu concesso in licenza alla Bullet-Proof Software (BPS), che a sua volta lo concesse alla Spectrum HoloByte, allora una divisione della Sphere Inc., che adatt\u00f2 le prime versioni pubblicate, per MS-DOS, Mac OS e Amiga. Le successive conversioni per il mercato europeo furono affidate alla Infogrames. Lo sviluppo della versione Atari ST in particolare \u00e8 accreditato alla Creative Materials Ltd. (ex Binary Design) e lo sviluppo di quelle a 8 bit (Amstrad, C64, Spectrum) principalmente a programmatori ungheresi; solo nel caso del Commodore 64 \u00e8 accreditata anche l'azienda ungherese Novotrade.\nPer quanto riguarda l'ideazione del gioco, Pa\u017eitnov racconta che, dopo il grande successo di \"Tetris\", gli veniva spesso suggerito di creare un nuovo \"Tetris\" pi\u00f9 complesso, che si svolgesse in tre dimensioni. A Pa\u017eitnov per\u00f2 un vero meccanismo in 3D sembrava troppo complicato per la mente del giocatore, con il rischio di diventare lento e noioso. Pens\u00f2 allora di mescolare l'effetto 3D grafico con una meccanica di gioco 2D che si svolge sulle pareti.\nAccoglienza.\nSecondo lo stesso Aleksej Pa\u017eitnov, il successo di \"Welltris\" fu moderato perch\u00e9 il gioco era complicato e, nella versione MS-DOS, limitato alla grafica EGA, gi\u00e0 datata; infatti secondo lui il gioco scomparve con essa, sebbene sopravvisse un po' pi\u00f9 a lungo in Giappone come arcade multigiocatore. \nA ogni modo \"Welltris\" ricevette molte recensioni positive dalla critica, pi\u00f9 o meno in tutte le versioni, tra cui una \"medaglia d'oro\" di gioco del mese della rivista \"Zzap!\" (versione Commodore 64).\nNel 1990 vinse il premio annuale \"Excellence in Software Awards\" della Software Publishers Association statunitense nella categoria miglior gioco d'azione/arcade.\nSecondo la casa produttrice Doka, \"Welltris\" complessivamente vendette copie fino al 1995.\n\"Welltris\" poteva essere messo a confronto con \"Blockout\", gioco simile uscito nello stesso periodo, ma strategicamente molto diverso, con pezzi e meccaniche effettivamente tridimensionali.\nTra i cloni di \"Welltris\" si ricordano \"Welltrix\", in pubblico dominio per Amiga (1990), e \"XWelltris\", open source per vari sistemi operativi (2003)."}
{"id": "8618753", "revid": "1859064", "url": "https://it.wikipedia.org/wiki?curid=8618753", "title": "Jack Money Bean", "text": "Jack Money Bean (stilizzato come jack money bean) \u00e8 un singolo del rapper canadese bbno$ e dei rapper statunitensi Yung Gravy e Lentra, pubblicato il 14 agosto 2020."}
{"id": "8618758", "revid": "2210568", "url": "https://it.wikipedia.org/wiki?curid=8618758", "title": "Alfeo Garini", "text": "Nato nel 1940, di professione avvocato, fu sindaco di Cremona dall'agosto 1990 al maggio 1995, ultimo sindaco democristiano della citt\u00e0."}
{"id": "8618759", "revid": "838137", "url": "https://it.wikipedia.org/wiki?curid=8618759", "title": "Josef Ludwig Brems", "text": "Biografia.\nJosef Ludwig Brems nacque a Testelt, frazione di Scherpenheuvel-Zichem il 7 agosto 1870. L'anno successivo la famiglia Brems si trasfer\u00ec a Herk-de-Stad.\nFormazione e ministero sacerdotale.\nDopo il liceo, entr\u00f2 nel convento di Averbode dei canonici regolari premostratensi. Gli fu dato il nome monastico di Ludwig. Studi\u00f2 teologia.\nIl 9 marzo 1895 fu ordinato presbitero da monsignor Benedetto Lorenzelli, internunzio apostolico in Belgio, Lussemburgo e Paesi Bassi. In seguito prest\u00f2 servizio come missionario in varie parrocchie nel nord della Germania e in Danimarca. Nel 1904 fond\u00f2 la parrocchia di San Norberto a Vejle.\nMinistero episcopale.\nIl 10 ottobre 1922 papa Pio XI lo nomin\u00f2 vicario apostolico di Danimarca e vescovo titolare di Roskilde. Ricevette l'ordinazione episcopale il 25 gennaio successivo dal cardinale Desir\u00e9-F\u00e9licien-Fran\u00e7ois-Joseph Mercier, arcivescovo metropolita di Malines, co-consacranti il vescovo di Liegi, Eupen e Malm\u00e9dy Martin-Hubert Rutten e quello di 's-Hertogenbosch Arnold Frans Diepen.\nNel novembre del 1938 papa Pio XI accett\u00f2 la sua rinuncia al governo pastorale del vicariato. Prese residenza in un convento di suore a Ch\u00ean\u00e9e e dopo la seconda guerra mondiale si trasfer\u00ec nel suo villaggio natale, Testelt.\nMor\u00ec a Testelt il 5 aprile 1958 all'et\u00e0 di 87 anni. \u00c8 sepolto nel cimitero del convento di Averbode.\nGenealogia episcopale.\nLa genealogia episcopale \u00e8:"}
{"id": "8618768", "revid": "1603714", "url": "https://it.wikipedia.org/wiki?curid=8618768", "title": "Giorgio Cornaro (disambigua)", "text": ""}
{"id": "8618770", "revid": "1603714", "url": "https://it.wikipedia.org/wiki?curid=8618770", "title": "Giovanni Cornaro", "text": ""}
{"id": "8618771", "revid": "1555966", "url": "https://it.wikipedia.org/wiki?curid=8618771", "title": "Gli anni '70 (Franco Battiato)", "text": "Gli anni '70 \u00e8 una raccolta di Franco Battiato pubblicata nel 1998 dalla BMG Ricordi. Il primo disco contiene tutte le tracce della precedente raccolta \"Feed Back\", caratterizzate da alcune differenze rispetto alle versioni sugli album originali. Nel secondo sono presenti tutti i brani degli album \"Battiato\" e \"L'Egitto prima delle sabbie\" e altri due, estratti da \"Juke Box\". "}
{"id": "8618772", "revid": "1603714", "url": "https://it.wikipedia.org/wiki?curid=8618772", "title": "Giorgio Corner", "text": ""}
{"id": "8618773", "revid": "426330", "url": "https://it.wikipedia.org/wiki?curid=8618773", "title": "Sassari-Cagliari 1975", "text": "La Sassari-Cagliari 1975, venticinquesima edizione della corsa, si svolse il 27 febbraio 1975 su un percorso di 75\u00a0km. La vittoria fu appannaggio del belga Eddy Merckx, che complet\u00f2 il percorso in 2h15'14\", precedendo l'italiano Gianbattista Baronchelli e lo svizzero Roland Salm.\nEccezionalmente la corsa invece che sulla tradizionale direttrice nord-sud della SS 131, si svolse interamente nel capoluogo Cagliari, con un circuito cittadino di 2,5\u00a0km da ripetere quaranta volte con arrivo a Monte Urpinu. Tuttavia, viste le critiche dei corridori, che a inizio stagione chiedevano un percorso pi\u00f9 agevole, considerando che la corsa si svolgeva il giorno dopo la fine del Giro di Sardegna 1975, gli organizzatori tagliarono dieci giri portando la gara a soli 75\u00a0km.\nSul traguardo, sui 57 partiti da Cagliari, 46 ciclisti portarono a termine la competizione."}
{"id": "8618774", "revid": "767487", "url": "https://it.wikipedia.org/wiki?curid=8618774", "title": "December (Neck Deep)", "text": "December \u00e8 un EP della band gallese Neck Deep, pubblicato il 18 luglio 2016 in formato digitale.\nIl disco.\nSi tratta di due rivisitazioni dell'omonima canzone (proveniente dall'album \"Life's Not Out to Get You\") contenenti featuring con Mark Hoppus dei blink-182 e Chris Carrabba dei Dashboard Confessional. La canzone originale \u00e8 acustica e tale rimane nella seconda traccia; la prima invece, reintitolata \"December (Again)\", vede la partecipazione dell'intera strumentazione elettronica (rifacimento che era gi\u00e0 stato pubblicato, senza featuring, come traccia bonus dell'edizione deluxe HMV/Target di \"Life's Not Out to Get You\" e accreditato come \"full band version\"). Le due tracce sono state anticipate dai rispettivi video musicali, usciti il giorno prima dell'EP e diretti da Daniel Broadley. I vinili sono stati pubblicati con una tiratura di 2000 copie."}
{"id": "8618776", "revid": "287204", "url": "https://it.wikipedia.org/wiki?curid=8618776", "title": "Servette Football Club 2019-2020", "text": "Questa voce raccoglie le informazioni riguardanti il Servette Football Club Gen\u00e8ve 1890 nelle competizioni ufficiali della stagione 2019-2020.\nOrganico.\nRosa 2019-2020.\n\"Rosa aggiornata al 2 agosto 2020\"."}
{"id": "8618778", "revid": "22475", "url": "https://it.wikipedia.org/wiki?curid=8618778", "title": "Tour Hekla", "text": "La Tour hekla \u00e8 un grattacielo di 220 metri (722 piedi) e 48 piani attualmente in costruzione a Puteaux, nel quartiere La D\u00e9fense, nell'Area metropolitana di Parigi. \u00c8 stato progettato dall'architetto francese Jean Nouvel . L'edificio ha ricevuto il permesso di costruire nel giugno 2016. La costruzione \u00e8 iniziata a maggio 2018 con una consegna prevista per l'inizio del 2022. Una volta completata, sar\u00e0 la seconda torre pi\u00f9 alta del quartiere La D\u00e9fense, superando Tour Montparnasse\n. Il costo del progetto \u00e8 stimato in 248 milioni di euro."}
{"id": "8618781", "revid": "115017001", "url": "https://it.wikipedia.org/wiki?curid=8618781", "title": "Torre First", "text": ""}
{"id": "8618782", "revid": "115017012", "url": "https://it.wikipedia.org/wiki?curid=8618782", "title": "Torre Hekla", "text": ""}
{"id": "8618783", "revid": "767487", "url": "https://it.wikipedia.org/wiki?curid=8618783", "title": "Programma del Partito nazionalsocialista tedesco dei lavoratori", "text": "Il programma nazionalsocialista, noto anche come programma in 25 punti o piano in 25 punti (in tedesco \"25-Punkte-Programm\"), era il programma del partito del Partito nazionalsocialista tedesco dei lavoratori (NSDAP). In origine, il nome del partito era Partito Tedesco dei Lavoratori (DAP), ma lo stesso giorno in cui venne annunciato il programma del partito, questo venne ribattezzato NSDAP, \"Nationalsozialistische Deutsche Arbeiterpartei\". Adolf Hitler annunci\u00f2 il programma del partito il 24 febbraio 1920 davanti a circa 2.000 persone al Festival di Monaco dell'Hofbr\u00e4uhaus e all'interno del programma fu scritto: \u00abI leader del partito giurano di andare avanti, se necessario sacrificando le loro vite per garantire l'adempimento del punti precedenti\u00bb e dichiar\u00f2 l'inalterabilit\u00e0 il programma. Il programma nazionalsocialista venne concepito in un congresso del DAP a Vienna, poi fu portato a Monaco dall'ingegnere civile ed ideologo Rudolf Jung, che, avendo sostenuto esplicitamente Hitler, era stato espulso dalla Cecoslovacchia a causa della sua posizione politica.\nLo storico Karl Dietrich Bracher riassume il programma dicendo che le sue componenti erano \u00abnon proprio nuove\u00bb e che \u00abnella sua compilazione si \u00e8 fatto ricorso a sostenitori tedeschi, austriaci e boemi dei movimenti anticapitalisti, nazionalisti-imperialisti e antisemiti\u00bb, e che un appello a \u00abrompere le catene del capitale finanziario\u00bb venne aggiunto in ossequio all\"'id\u00e9e fixe\" di Gottfried Feder, uno dei membri fondatori del partito. Hitler fece aggiungere l'opposizione al trattato di Versailles, oltre che l'insistenza sul fatto che i punti non potevano essere cambiati e che dovevano essere il fondamento permanente del partito. Bracher definisce i punti come \u00abformulati come slogan; si prestavano alla diffusione concisa e sensazionale della posizione \"anti-\" su cui il partito prosperava [...] Ideologicamente parlando, [il programma] era un miscuglio lanoso ed eclettico di pio desiderio politico, sociale, razzista, nazional-imperialista [...]\u00bb.\nSecondo la United States Holocaust Memorial Museum, il programma in 25 punti \u00ab\u00e8 rimasto la dichiarazione ufficiale degli obiettivi del partito, anche se negli anni successivi molti punti vennero ignorati\u00bb.\nProgramma del partito nazionalsocialista.\nA Monaco, il 24 febbraio 1920, Hitler proclam\u00f2 pubblicamente il Programma in 25 punti del NSDAP (Partito nazionalsocialista tedesco dei lavoratori), quando i nazisti erano ancora conosciuti come DAP (Partito tedesco dei lavoratori). Egli mantenne il programma nazionalsocialista dopo aver ribattezzato il partito come Partito nazionalsocialista tedesco dei lavoratori (NSDAP) nel febbraio 1920, rimanendo il programma ufficiale del partito. Il programma in 25 punti era un adattamento tedesco (redatto da Anton Drexler, Adolf Hitler, Gottfried Feder e Dietrich Eckart) del programma austro-boemo di Rudolf Jung. A differenza degli austriaci, i tedeschi non pretendevano di essere n\u00e9 liberali n\u00e9 democratici e non si opposero n\u00e9 alla reazione politica n\u00e9 agli aristocratici (Junker), ma sostenevano istituzioni democratiche (cio\u00e8 il parlamento centrale tedesco) e diritti di voto esclusivamente per i tedeschi, il che implica che un governo nazista avrebbe mantenuto il suffragio.\nIl monarchico austriaco Erik von Kuehnelt-Leddihn disse che il programma in 25 punti fosse a favore dei lavoratori: \"Il programma difendeva il diritto al lavoro e chiedeva l'istituzione della partecipazione agli utili, la confisca dei profitti di guerra, il perseguimento degli usurai e speculatori, nazionalizzazione dei trust, comunalizzazione dei grandi magazzini, ampliamento del sistema pensionistico di vecchiaia, creazione di un programma educativo nazionale di tutte le classi, divieto del lavoro minorile e fine al dominio del capitale finanziario\u00bb. Lo storico William Brustein sostiene che detti punti del programma e le dichiarazioni del fondatore del partito Anton Drexler indicano che il partito nazista (NSDAP) fosse un partito politico della classe operaia di stampo socialista.\nNel corso del perseguimento di cariche pubbliche, i fallimenti agrari degli anni '20 indussero Hitler a spiegare ulteriormente il \"vero\" significato del punto 17 (riforma agraria, esproprio legale della terra per utilit\u00e0 pubblica, abolizione dell'imposta sul valore fondiario e divieto della speculazione fondiaria), nella speranza di vincere i voti dei contadini alle elezioni del maggio 1928. Hitler mascher\u00f2 le contraddizioni implicite del punto 17 del programma nazionalsocialista, spiegando che \u00ab[...] l'espropriazione gratuita riguarda solo la creazione di appigli legali per espropriare, se necessario, terreni che sono stati illegalmente acquisiti, o non sono amministrati dal punto di vista del benessere nazionale. Questo \u00e8 diretto principalmente contro le societ\u00e0 ebraiche di speculazione fondiaria\u00bb.\nPer tutti gli anni '20, altri membri del NSDAP, in cerca di coerenza ideologica, cercarono di cambiare o sostituire il Programma nazionalsocialista. Nel 1924 l'economista Gottfried Feder propose un programma in 39 punti mantenendo alcune politiche originali e introducendo nuove politiche. Hitler soppresse ogni istanza di cambiamento programmatico rifiutandosi di affrontare la questione dopo il 1925, perch\u00e9 il programma nazionalsocialista era \"inviolabile\", quindi immutabile.\n Lo storico Karl Dietrich Bracher scrive che, \u00abPer [Hitler, il programma] era poco pi\u00f9 che un'arma di propaganda efficace e persuasiva per mobilitare e manipolare le masse. Una volta che lo aveva portato al potere, divenne pura decorazione: \"inalterabile\", ma non attuata nelle sue richieste di nazionalizzazione ed esproprio, per la riforma agraria e \"rompendo le catene del capitale finanziario\". Eppure svolse comunque il suo ruolo di sfondo e pseudo-teoria, contro la quale il futuro dittatore potrebbe dispiegare i suoi talenti retorici e drammatici\u00bb. "}
{"id": "8618795", "revid": "1603714", "url": "https://it.wikipedia.org/wiki?curid=8618795", "title": "Andrea Cornaro (storico)", "text": ""}
{"id": "8618801", "revid": "1372005", "url": "https://it.wikipedia.org/wiki?curid=8618801", "title": "Programma in 25 punti", "text": ""}
{"id": "8618811", "revid": "661526", "url": "https://it.wikipedia.org/wiki?curid=8618811", "title": "Remixaggio", "text": ""}
{"id": "8618813", "revid": "767487", "url": "https://it.wikipedia.org/wiki?curid=8618813", "title": "Uno di noi (film)", "text": "Uno di noi (\"Let Him Go\") \u00e8 un film del 2020 scritto e diretto da Thomas Bezucha.\nLa pellicola, con protagonisti Diane Lane e Kevin Costner, \u00e8 l'adattamento cinematografico dell'omonimo romanzo del 2013 scritto da Larry Watson.\nTrama.\nDopo la morte del figlio, lo sceriffo in pensione George Blackledge e sua moglie Margaret lasciano il ranch in Montana per riprendere con loro il nipote, attualmente sotto la tutela di una famiglia matriarcale, guidata dalla spietata Blanche Weboy. I Weboy non saranno d'accordo a lasciar andare il bambino, cos\u00ec George e Margaret non avranno scelta che combattere per ottenere la sua custodia.\nPromozione.\nIl primo trailer del film \u00e8 stato diffuso il 20 agosto 2020.\nDistribuzione.\nIl film, inizialmente fissato al 21 agosto 2020, \u00e8 stato distribuito nelle sale cinematografiche statunitensi a partire dal 6 novembre dello stesso anno, ed in quelle italiane dal 29 luglio 2021.\nAccoglienza.\nIncassi.\nNel primo fine settimana di programmazione, il film si posiziona al primo posto del botteghino statunitense con un incassi di 4,1 milioni di dollari, l'incasso pi\u00f9 alto delle sei settimane precedenti nel periodo della pandemia di COVID-19."}
{"id": "8618814", "revid": "1543377", "url": "https://it.wikipedia.org/wiki?curid=8618814", "title": "Torre di Pala", "text": "Torre di Pala \u00e8 una torre nel comune di San Vittore del Canton Grigioni in Svizzera. Si tratta di un sito del patrimonio svizzero di importanza nazionale.\nStoria.\nLa parte pi\u00f9 antica del castello, la torre residenziale meridionale, potrebbe risalire alla fine del XII secolo. Potrebbe essere stato costruito per un nobile locale, Albertus de sancto Victore, citato nel 1168, o per i Conti de Sacco. Nel 1265 il castello appare per la prima volta in un documento storico con la famiglia Sacco come proprietaria, anche se non viene registrato se lo costruirono o costrinsero i proprietari originali. La torre settentrionale pi\u00f9 grande fu costruita nella seconda met\u00e0 del XIII secolo dai Conti di Sasso. Le due torri erano separate da uno spazio di 3 metri ed erano collegate da un ponte. Intorno al 1400 la torre settentrionale fu innalzata alla sua attuale altezza di sei piani e sormontata da un tetto a due falde. A quel tempo il castello era abitato da un ramo cadetto della famiglia Sacco-Misocco o da uno dei loro vassalli. Chiunque fosse, nel XV secolo la famiglia si estinse e il castello fu abbandonato.\nIl castello abbandonato cadde lentamente in rovina. \u00c8 stato pulito e restaurato nel 1944 e di nuovo nel 1997.\nSito del castello.\nLe due torri che compongono il castello furono edificate su un terrazzino su un monte a nord del paese di San Vittore. La torre meridionale \u00e8 in gran parte crollata ed \u00e8 stata probabilmente utilizzata per appartamenti. La torre nord \u00e8 ancora in piedi e ha un tetto moderno aggiunto per proteggerla dagli agenti atmosferici. La torre nord \u00e8 stata costruita con diverse latrine e uno scarico insieme a numerose nicchie nelle pareti. La torre potrebbe aver avuto un piccolo muro ad anello che ospitava alcuni piccoli edifici."}
{"id": "8618817", "revid": "580197", "url": "https://it.wikipedia.org/wiki?curid=8618817", "title": "Koninklijke Football Club Lommelse Sportkring", "text": "Il Koninklijke Football Club Lommelse Sportkring, noto semplicemente come K.F.C. Lommel S.K., \u00e8 stata una societ\u00e0 calcistica belga con sede nella citt\u00e0 di Lommel. Ha militato nella massima serie belga per 11 stagioni dal 1991 al 2003 ed ha conquistato una Coppa di Lega belga.\nStoria.\nIl club fu fondato nel 1932 da alcuni giocatori del \"Lommelsche V.V.\" dopo che quest'ultima cess\u00f2 di esistere. Si iscrisse alla federazione calcistica del Belgio con il nome \"Lommelsche Sportkring\" ricevendo la matricola numero 1986. Nel 1947 cambi\u00f2 denominazione in \"Lommelse Sportkring\" e nel 1968 ottenne il riconoscimento reale adattando il nome a \"Koninklijke Football Club Lommelse Sportkring\".\nNel 1987 raggiunse per la prima volta in carriera la seconda divisione e nel 1992 vinse il campionato ottenendo la promozione in Jupiler League. Nella massima lega belga disput\u00f2 9 campionati consecutivi ottenendo come miglior risultato il quinto posto del 1996-1997. Al termine della stagione 1999-2000 scese in seconda divisione dopo essersi classificato diciottesimo, ma riconquist\u00f2 la promozione un anno pi\u00f9 tardi. In questa decade la societ\u00e0 ottenne i migliori risultati della sua storia vincendo la Coppa di Lega belga del 1998 e raggiungendo la finale di Coppa del Belgio nel 2001 (persa in finale contro il ). Inoltre nel 1997 e nel 1998 partecip\u00f2 alla Coppa Intertoto.\nNel 2003 il club cadde vittima della nuova riforma in materia di debito. Non riuscendo a pagare un'ingente somma di denaro alla federazione belga, l'intera rosa della prima squadra venne svincolata di fronte all'imminente liquidazione del club. La societ\u00e0 tent\u00f2 di schierare la formazione giovanile ma a tre giornate dal termine del campionato, nonostante fosse ancora in grado di evitare la retrocessione sul campo, venne espulso dalla Jupiler League con conseguente scomparsa della matricola numero 1986 e vennero azzerati tutti i risultati ottenuti nella sua ultima stagione.\nSuccessivamente un membro dell'ex consiglio direttivo del club entr\u00f2 in contatto con il K.V.V. Overpelt-Fabriek e riusc\u00ec a trasferire il club nella citt\u00e0 di Lommel, cambiandone il nome in \"KVSK United Overpelt-Lommel\"."}
{"id": "8618818", "revid": "287204", "url": "https://it.wikipedia.org/wiki?curid=8618818", "title": "Andrea Corner", "text": ""}
{"id": "8618820", "revid": "122580409", "url": "https://it.wikipedia.org/wiki?curid=8618820", "title": "Adrian Desmond", "text": "Autore di pubblicazioni sulla storia dell'teoria evoluzionista, nel 1991 pubblic\u00f2 con James R. Moore la pluripremiata biografia di Charles Darwin.\nBiografia.\nDopo aver studiato fisiologia all'Universit\u00e0 di Londra, si specializz\u00f2 in storia della scienza e paleontologia dei vertebrati presso l'University College di Londra. All'Universit\u00e0 di Harvard prosegu\u00ec le sue ricerche sulla storia di quest'ultima disciplina. Infine, sotto la supervisione di Stephen Jay Gould consegu\u00ec il dottorato con una dissertazione sul contesto vittoriano della teoria dell'evoluzione di Darwin.\nSuccessivamente, divenne ricercatore ospite onorario presso il Dipartimento di Biologia dell'University College di Londra.\nAttivit\u00e0.\nIl primo libro, \"The Hot-Blooded Dinosaurs\" del 1975, sostenne la tesi che il corpo dei dinosauri avessero il sangue caldo e che gli uccelli discendessero dai dinosauri. Il libro riscosse un successo di vendite e ispir\u00f2 un . Quattro anni dopo, segu\u00ec il lancio di un libro sul linguaggio dei segni degli scimpanz\u00e9.\nIl volume \"Archetypes and Anchestors\" del 1982, esamin\u00f2 il ruolo dei reperti e delle ricostruzioni fossili nel dibattito del XIX secolo sulla teoria evolutiva. Sette anni pi\u00f9 tardi, in tema di politica della scienza, diede alle stampe \"The Politics of Evolution\", premiato nel '91 col Pfizer Award, nel quale discusse il contesto e l'influsso politico sottostanti alle teorie dell'evoluzione che precorsero gli scritti di Darwin, in particolare nei circoli londinesi.\nNel 1991 pubblic\u00f2 con James R. Moore la pluripremata biografia di Charles Darwin. Sempre insieme a Moore, redasse la voce del ricercatore delle Galapagos per l'\"Oxford Dictionary of National Biography\" e per l'\"Encyclop\u00e6dia Britannica\". Al 2020, \u00e8 membro della Societ\u00e0 Zoologica di Londra, della Societ\u00e0 Britannica per la Storia della Scienza, della History of Science Society statunitense e della Scoiet\u00e0 di Paleontologia dei Vertebrati."}
{"id": "8618822", "revid": "115017390", "url": "https://it.wikipedia.org/wiki?curid=8618822", "title": "Torre C\u0153ur D\u00e9fense", "text": ""}
{"id": "8618824", "revid": "365417", "url": "https://it.wikipedia.org/wiki?curid=8618824", "title": "Grattacielo di Milano Marittima", "text": "La Storia.\nIl grattacielo di Milano Marittima \u00e8 una costruzione sita nella localit\u00e0 omonima sul litorale adriatico romagnolo.\nIl grattacielo fu progettato dall'ingegnere lughese Eugenio Berardi (1921-1977); venne inaugurato il 16 luglio 1957 ed \u00e8 stato il primo grattacielo balneare costruito in Italia. La costruzione \u00e8 nota anche come \"Condominio Marinella\" essendo stato dedicato alla moglie del progettista, la faentina Marinella Ragazzini. I lavori vennero diretti dalla Societ\u00e0 Immobiliare Marinella (SIM), istituita nel 1956 dall'ingegner Berardi, e realizzati dalla Cooperativa edile forlivese che li esegu\u00ec dal 17 maggio 1956 al 16 luglio 1957.\nSi eleva per 90 metri su 23 piani, con una grande hall d'ingresso, negozi al pian terreno, hotel al piano superiore, ristorante a doppia altezza, night club e terrazza belvedere; venne installato anche un montavivande per il collegamento di ogni appartamento col ristorante. \nL'edificio non \u00e8 mai stato soggetto a interventi di riqualificazione: lo si pu\u00f2 osservare oggi com'era esattamente nel lontano 1957.\nLa costruzione fu seguita nel 1958, sempre su progetto di Eugenio Berardi, dal grattacielo di Cesenatico, denominato \"Condominio Marinella II\", avente struttura molto simile ma pi\u00f9 alto.\nBibliografia.\nEnnio Nonni, Milano Marittima e il suo grattacielo, in \"Edifici alti in Emilia-Romagna\" a cura di Annalisa Trentin, CLUEB, 2006 ISBN 9788849126723\nEnnio Nonni, Il primo grattacielo balneare, in \"Milano Marittima 100\" a cura di Valentina Orioli, Mondadori 2012, ISBN 9788861598232\nEnnio Nonni, Giuseppe Palanti urbanista, in \"Giuseppe Palanti, pittore, urbanista, illustratore\" a cura di Anna Villari, Silvana editoriale Milano 2012 ISBN 9788861598232\nGabriele Gardini, Milano Marittima, la citt\u00e0 giardino dell'Adriatico, visioni, progetti, realizzazioni\" A Linea Editrice 2013 ISBN 9788860557766"}
{"id": "8618825", "revid": "767487", "url": "https://it.wikipedia.org/wiki?curid=8618825", "title": "\u00c1lex V\u00e1zquez", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 26 febbraio 2020 disputando l'incontro di Coppa Libertadores vinto 5-0 contro lo . L'8 marzo seguente ha debuttato anche nella massima divisione uruguaiana in occasione del match pareggiato 1-1 contro il ."}
{"id": "8618828", "revid": "767487", "url": "https://it.wikipedia.org/wiki?curid=8618828", "title": "2010 (EP)", "text": "2010 \u00e8 il primo EP del gruppo musicale statunitense State Champs, autoprodotto e pubblicato il 27 luglio 2010. Le tracce saranno rifatte e contenute nell'EP successivo \"Apparently, I'm Nothing\"."}
{"id": "8618830", "revid": "2210568", "url": "https://it.wikipedia.org/wiki?curid=8618830", "title": "Emilio Zanoni", "text": "Esponente del Partito Socialista Italiano, fu sindaco di Cremona per due mandati dal 1970 al 1980, e venne eletto senatore della Repubblica nel 1958 per la III legislatura. Parte della sua biblioteca personale \u00e8 stata donata alla biblioteca del Collegio Borromeo."}
{"id": "8618831", "revid": "1372005", "url": "https://it.wikipedia.org/wiki?curid=8618831", "title": "Programma dei 25 punti", "text": ""}
{"id": "8618832", "revid": "184755", "url": "https://it.wikipedia.org/wiki?curid=8618832", "title": "Frog Boys", "text": " \nI Frog Boys (In coreano \uac1c\uad6c\ub9ac\uc18c\ub144, \"Gaegurisonyeon\") erano un gruppo di cinque ragazzi scomparsi a Taegu, in Corea del Sud il 26 marzo 1991. \nWoo Cheol-won, Jo Ho-yeon, Kim Young-gyu, Park Chan-in e Kim Jong-sik, di et\u00e0 compresa tra i 9 e i 13 anni, scomparirono dopo essere usciti per cercare uova di salamandra nella periferia occidentale di Daegu. La loro scomparsa ha ricevuto molta attenzione, ha causato la frenesia dei media nazionali, e il presidente Roh Tae-woo ha ordinato una massiccia operazione di ricerca da parte della polizia e dell'esercito per trovarli. \nIl 26 settembre 2002, i resti dei ragazzi sono stati scoperti vicino a dove erano andati a cercare le uova, con alcuni dei cadaveri che mostravano segni di trauma da forza contundente. L'indagine \u00e8 stata inconcludente e le teorie sulla loro morte abbondano. Il termine di prescrizione \u00e8 scaduto nel marzo 2006 e il caso rimane irrisolto. \nVittime.\nI cinque ragazzi avevano tra i 9 e i 13 anni: \nTutti e cinque i ragazzi provenivano dal distretto di Dalseo di Daegu e frequentavano la stessa scuola elementare . Un sesto bambino, Kim Tae-ryong di 10 anni, ha lasciato il gruppo per andare a casa e mangiare, avendo saltato la colazione quella mattina. \nContesto e scomparsa.\nIl 26 marzo 1991, era un giorno festivo in Corea del Sud per le elezioni locali, ed i ragazzi hanno deciso di trascorrere la giornata alla ricerca di uova salamandra nei corsi d'acqua del monte Waryong ( ) presso Dalseo alla periferia occidentale di Daegu. I ragazzi non sono mai tornati a casa e, dopo che sono stati denunciati come scomparsi, la loro storia ha fatto notizia a livello nazionale. Il presidente Roh Tae-woo ha inviato 300.000 poliziotti e truppe militari a cercare i ragazzi, con le ricerche mostrate in diretta TV. Molti dei genitori dei ragazzi hanno lasciato il lavoro per cercare i figli in giro per il paese. Il monte Waryong \u00e8 stato ispezionato pi\u00f9 di 500 volte. \nScoperta dei corpi.\nIl 26 settembre 2002, pi\u00f9 di 11 anni dopo l'accaduto, un uomo alla ricerca di ghiande ha scoperto i loro corpi sul monte Waryong in un'area che era stata gi\u00e0 ispezionata. In primo luogo ha segnalato i resti tramite una telefonata anonima. Inizialmente, la polizia ha ipotizzato che i ragazzi fossero morti di ipotermia . Ma i loro genitori hanno rifiutato quella conclusione e hanno chiesto un'indagine completa. Le famiglie hanno messo in dubbio la conclusione che i ragazzi fossero semplicemente morti dopo essersi persi a causa delle stranezze dei loro vestiti trovati legati con nodi e del ritrovamento dei loro corpi a breve distanza dal villaggio in una zona che i ragazzi conoscevano bene. Gli esperti forensi hanno scoperto che i crani di tre dei bambini mostravano un trauma da forza contundente, probabilmente causato da strumenti metallici. La polizia ha detto che i bambini potrebbero essere stati uccisi da qualcuno che \"potrebbe essere andato su tutte le furie\".\nConseguenze.\nNel 2006, il termine di prescrizione \u00e8 scaduto sul caso. Ma la polizia ha detto che continuer\u00e0 le indagini per ottenere risposte.\nRiferimenti nella cultura popolare.\nL'incidente dei Frog Boys \u00e8 stato oggetto di due film: \"Come Back, Frog Boys\" (1992) e \"Children\" (2011). Anche diverse canzoni citano il caso. "}
{"id": "8618833", "revid": "729019", "url": "https://it.wikipedia.org/wiki?curid=8618833", "title": "Strada provinciale 36 Val di Zena", "text": "La strada provinciale 36 Val di Zena \u00e8 una strada provinciale italiana della citt\u00e0 metropolitana di Bologna.\nPercorso.\nParte dalla localit\u00e0 Pulce (San Lazzaro di Savena), ben collegata con la citt\u00e0 di Bologna e con la Via Emilia. Puntando da subito a sud, a Farneto incontra il torrente Zena, della cui valle segue una lunga porzione. Entra poi nel comune di Pianoro proseguendo verso meridione sul fondovalle: tocca cos\u00ec i piccoli centri di Botteghino di Zocca e Zena. La fine della strada \u00e8 posta a Fornace di Zena."}
{"id": "8618852", "revid": "767487", "url": "https://it.wikipedia.org/wiki?curid=8618852", "title": "Alex Mellemgaard", "text": ""}
{"id": "8618857", "revid": "2210568", "url": "https://it.wikipedia.org/wiki?curid=8618857", "title": "Giovanni Lombardi (politico 1914)", "text": "Esponente della Democrazia Cristiana, fu sindaco di Cremona dal 1952 al 1956, e venne eletto pi\u00f9 volte al Parlamento, sia come deputato (III, VI), sia come senatore (IV, V)."}
{"id": "8618862", "revid": "404449", "url": "https://it.wikipedia.org/wiki?curid=8618862", "title": "Giovanni Enrico Lombardi", "text": ""}
{"id": "8618863", "revid": "1522738", "url": "https://it.wikipedia.org/wiki?curid=8618863", "title": "Milo Murphy's Law", "text": ""}
{"id": "8618864", "revid": "1207148", "url": "https://it.wikipedia.org/wiki?curid=8618864", "title": "Roberto d'Asburgo-Este", "text": ""}
{"id": "8618866", "revid": "1207148", "url": "https://it.wikipedia.org/wiki?curid=8618866", "title": "Francesco V d'Asburgo-Este", "text": ""}
{"id": "8618872", "revid": "2210568", "url": "https://it.wikipedia.org/wiki?curid=8618872", "title": "Ottorino Rizzi", "text": "Di professione avvocato e iscritto alla Democrazia Cristiana, combatt\u00e9 come partigiano durante la Resistenza e partecip\u00f2 alla formazione del Comitato di liberazione nazionale di Cremona. Dopo la guerra venne nominato segrerario provinciale della DC e nel febbraio 1948 fu eletto sindaco di Cremona. Mor\u00ec improvvisamente il 6 febbraio 1952 mentre si trovava a Roma per lavoro."}
{"id": "8618876", "revid": "767487", "url": "https://it.wikipedia.org/wiki?curid=8618876", "title": "Beak (gruppo musicale)", "text": "I Beak&gt; (reso graficamente BEAK&gt;) sono un gruppo musicale britannico. Il loro stile \u00e8 un rock elettronico e sperimentale che si ispira a Can, Syd Barrett, Goblin, allo stoner rock e al post punk.\nStoria.\nI Beak&gt; erano originariamente un trio composto da Geoff Barrow, gi\u00e0 nei Portishead, Billy Fuller, ex membro dei Sensational Space Shifters di Robert Plant, e Matt Williams, anche attivo negli MXLX e nei Fairhorns. Dopo essere stati scritturati dalla Invada di propriet\u00e0 dello stesso Barrow, i Beak&gt; esordirono con l'omonimo album (2009), registrato in soli dodici giorni in una stanza a Bristol, in presa diretta e senza l'ausilio di sovraincisioni. Nel 2010, i Beak&gt; scrissero due canzoni di Anika e produssero il suo primo album. Nello stesso anno, andarono in tourn\u00e9e nel Regno Unito e negli USA. Durante l'anno seguente, i Beak&gt; vennero selezionati per partecipare all'All Tomorrow's Parties britannico e a quello statunitense, entrambi curati dai Portishead. Pi\u00f9 tardi, i Beak&gt; composero la colonna sonora del film \"Couple in a Hole\" (2015), i cui brani sono rivisitazioni di brani gi\u00e0 registrati dal trio. Nel 2016, Will Young dei Moon Gangs sostitu\u00ec Williams."}
{"id": "8618877", "revid": "1983214", "url": "https://it.wikipedia.org/wiki?curid=8618877", "title": "Hime-sama &quot;g\u014dmon&quot; no jikan desu", "text": ", noto anche con il titolo internazionale 'Tis Time for \"Torture\", Princess, \u00e8 un manga del 2019 scritto da Robinson Haruhara e disegnato da Hirakei.\nTrama.\nIn seguito a una gigantesca battaglia, la Principessa Imperiale viene catturata da un'armata demoniaca e Torture Tortura, giovane ragazza che \u2013 come dice il suo nome \u2013 si occupa di estrapolare informazioni dalle persone imprigionate, d\u00e0 vita ogni giorno a una vera e propria \"ora della tortura\". In realt\u00e0 quelle che sono concepite per essere punizioni finiscono per avere risvolti comici, e Torture diventa rapidamente amica della Principessa."}
{"id": "8618878", "revid": "1346043", "url": "https://it.wikipedia.org/wiki?curid=8618878", "title": "'Tis Time for &quot;Torture&quot;, Princess", "text": ""}
{"id": "8618881", "revid": "726373", "url": "https://it.wikipedia.org/wiki?curid=8618881", "title": "Premio Pfizer", "text": "Il Premio Pfizer (in inglese: \"Pfizer Award\") \u00e8 un riconoscimento annuale della \"History of Science Society\" statunitense, che lo conferisce per un'eminente testo di storia della scienza, pubblicato in lingua inglese nei tre anni precedenti.\nStoria.\nIl premio fu istituito nel 1958, mentre la sua prima edizione ebbe luogo l'anno dopo. Salvo casi eccezionali, non sono stati presi in esame libri di storia della tecnologia e di storia della medicina, per evitare sovrapposizoni di competenze e di contributi economici con la Society for the History of Technology (Societ\u00e0 per la Storia della tecnologia) e con l'\"American Association for the History of Medicine\" (Associazione americana per la storia della medicina) che gi\u00e0 hanno un loro specifico premio.\nCol passare degli anni, ha assunto una rilevanza internazionale fino a coinvolgere un centinaio di candidati nelle sue edizioni pi\u00f9 contese. Al 2014, il premio consisteva in un contributo di 2.500 dollari, unitamente ad una medaglia.\nVincitori.\nSi riporta di seguito l'elenco dei vincitori, a decorrere dalla prima edizione del premio che si tenne nel 1959. La lista \u00e8 la seguente:"}
{"id": "8618885", "revid": "2210568", "url": "https://it.wikipedia.org/wiki?curid=8618885", "title": "Gino Rossini", "text": "Biografia.\nAntifascista, iscritto al Partito Socialista Italiano, combatt\u00e9 come partigiano durante la Resistenza e partecip\u00f2 alla formazione del Comitato di liberazione nazionale di Cremona. Nella citt\u00e0 lombarda fu il fondatore dell'ANPI provinciale. Fu eletto sindaco di Cremona nel marzo 1946, primo sindaco del comune democraticamente eletto. Mor\u00ec dopo una grave malattia il 26 ottobre 1948."}
{"id": "8618888", "revid": "1207148", "url": "https://it.wikipedia.org/wiki?curid=8618888", "title": "Francesco IV d'Austria-Este (1779-1846)", "text": ""}
{"id": "8618906", "revid": "117906230", "url": "https://it.wikipedia.org/wiki?curid=8618906", "title": "Otto no chinpo ga hairanai", "text": ", noto anche con i titoli internazionali My Husband's Penis Can't Go In e My Husband Won't Fit, \u00e8 un romanzo giapponese del 2017, tratto da una storia vera. Dall'opera \u00e8 stato tratto un manga e una serie televisiva, con protagonista Aoi Nakamura.\nTrama.\nKumiko e Kunichi si conoscono all'universit\u00e0 come compagni di corso, e si innamorano; dopo avere avuto il loro primo rapporto, Kumiko tuttavia scopre che Kunichi \u00e8 impotente. I due, essendo innamorati, si sposano, tuttavia Kumiko \u00e8 frustrata dal non poter consumare neppure la propria prima notte di nozze, e con il passare del tempo a tale problema se ne sommano numerosi altri."}
{"id": "8618907", "revid": "729019", "url": "https://it.wikipedia.org/wiki?curid=8618907", "title": "Castello di Philippsruhe", "text": "Il Castello di Philippsruhe (in tedesco \"Schloss Philippsruhe\") \u00e8 un castello della citt\u00e0 di Hanau, in Assia, Germania.\nStoria.\nLe origini.\nNel 1594 il conte Filippo Luigi II di Hanau-M\u00fcnzenberg acquist\u00f2 il terreno dell'area ove attualmente sorge il castello, con l'intento di costruirvi una casa di campagna in forma di castello fortificato. Questa struttura, ad ogni modo, venne pesantemente danneggiata nel corso della Guerra dei Trent'anni e venne abbattuta.\nLa costruzione del castello.\nAlla fine del XVII secolo, il conte Filippo Reinardo di Hanau-M\u00fcnzenberg decise di riprendere il progetto del padre e di costruire sul medesimo sito della distrutta residenza un nuovo castello nella forma di un palazzo barocco con giardini alla francese.\nLa costruzione dell'edificio principale inizi\u00f2 nel 1701. La pianta del palazzo si rif\u00e0 al progetto del castello di Clagny, in Francia, progettato sotto il regno di Luigi XIV da Jules Hardouin-Mansard come residenza per la marchesa di Montespan, una delle amanti del sovrano francese. Da questi progetti l'architetto per il castello di Philippsruhe, Julius Ludwig Rothweil, trasse le sue principali ispirazioni, oltre a curarne le prime fasi di costruzione. Appena un anno dopo l'inizio dei lavori, ad ogni modo, il conte Filippo Reinardo affid\u00f2 il progetto all'architetto francese Jacques Girard che inizi\u00f2 la costruzione delle ali laterali dell'edificio nel 1706.\nL'ultimo conte di Hanau, Giovanni Reinardo III di Hanau, nel 1720, affid\u00f2 i lavori ad un altro architetto francese, \"monsieur\" Bonde, che realizz\u00f2 anche l'orangerie all'estremit\u00e0 occidentale del parco, il cui tetto per\u00f2 dovette essere ricostruito nel 1736 ad opera dell'architetto tedesco Christian Ludwig Hermann a causa di infiltrazioni di acqua piovana.\nIl castello come residenza della casata d'Assia.\nDopo la morte dell'ultimo conte di Hanau, il castello di Philippsruhe divenne propriet\u00e0 dei langravi e poi elettori d'Assia-Kassel per eredit\u00e0. Questi si occuparono attivamente della struttura a partire dal 1736, ma grande impulso venne dato alla struttura dell'elettore Guglielmo II d'Assia il quale vi fece costruire attorno al 1830 una \"Coffee house\" nella parte sud-occidentale del giardino del palazzo. Guglielmo II fece ridisegnare completamente gli interni delle stanze del palazzo in stile neoclassico secondo il gusto dell'epoca, compresi i mobili, oggi in gran parte perduti.\nL'unico ambiente rimasto intatto di questo periodo \u00e8 il salone da ballo (il cosiddetto \"Salone Bianco\"), contraddistinto dalla presenza di otto colonne corinzie e stucchi bianchi in stile antico (a foglie di acanto). Tale sala \u00e8 stata restaurata completamente nel 2016/2017.\nDal momento che l'ultimo elettore Federico Guglielmo d'Assia non ebbe discendenti legittimi, alla sua morte tutti i suoi possedimenti e titoli passarono al ramo degli Assia-Rumpenheim nella persona di Federico Guglielmo. Questi, particolarmente affezionato al castello di Philippsruhe, si occup\u00f2 attivamente della struttura ed avvi\u00f2 importanti lavori di ristrutturazione ed ampliamento del palazzo tra il 1875 ed il 1880, conferendo ad esso l'aspetto attuale. Federico Guglielmo affid\u00f2 i lavori all'architetto danese Ferdinand Meldahl, coadiuvato dal collega di Francoforte, Richard Dielmann, i quali si occuparono inoltre di realizzare un sistema di riscaldamento a stufe di ceramica. In precedenza tali stufe non erano mai state impiantate nell'edificio in quanto esso veniva utilizzato esclusivamente come residenza estiva e pertanto non necessitava di riscaldamento. Nel 1879 alla struttura venne aggiunto un artistico cancello in ferro battuto progettato e realizzato a Parigi su richiesta dell'elettore.\nDopo il completamento dei lavori, la famiglia elettorale visse al castello sino al 1918 quando venne costretta ad abbandonare i propri domini dopo la caduta dell'Impero tedesco. Il castello pass\u00f2 di propriet\u00e0 al comune di Hanau nel 1919, il quale cerc\u00f2 di vendere all'asta la struttura, senza per\u00f2 trovare alcun acquirente disposto ad acquistarlo. Rimasto di propriet\u00e0 della comunit\u00e0 locale, nel 1943, per proteggerli dai bombardamenti, i mobili del castello vennero in gran parte trasferiti al Castello di Fasanerie nei pressi di Fulda; col senno di poi questa decisione si rivel\u00f2 completamente sbagliata poich\u00e9 Philippsruhe rimase illeso dagli attacchi, mentre Fulda venne colpita a pi\u00f9 riprese.\nDopo la fine della seconda guerra mondiale, dal 1950 la citt\u00e0 di Hanau si serv\u00ec del castello per accogliervi il municipio cittadino in quanto la storica sede comunale posta sulla piazza del mercato della citt\u00e0 era stata distrutta da un pesante bombardamento aereo del 19 marzo 1945. Nel 1964 l'amministrazione comunale fu in grado di trasferirsi nel municipio ricostruito nel centro della citt\u00e0 e nel 1967 il castello venne riaperto come museo.\nIl 7 agosto 1984, il castello venne colpito da un incendio che danneggi\u00f2 gravemente la parte superiore della cupola che and\u00f2 distrutta. Dopo accese discussioni, si decise nella campagna di ricostruzione che segu\u00ec di realizzare la cupola secondo lo stile originario del progetto, senza orpelli barocchi. Con l'aiuto di fotografie storiche, l'architettura interna venne ricostruita come al tempo di Federico Guglielmo d'Assia-Rumpenheim, ma alcune opere d'arte del museo andarono irrimediabilmente perdute.\nL'orangerie nel giardino venne riaperta come esposizione delle carrozze del palazzo. Essa \u00e8 stata completamente restaurata nel 2002 riportandola al progetto originario. In essa e nella vicina \"Coffe house\" si tengono oggi eventi come l'annuale Festival delle fiabe dei fratelli Grimm o concerti di musica.\nI giardini.\nIl parco barocco.\nIl giardiniere di corte Marx Do\u00dfmann inizi\u00f2 il progetto dei giardini del castello per conto dell'ultimo conte, Giovanni Reinardo III di Hanau-Lichtenberg, realizzando gi\u00e0 dal 1696 uno schema per i giardini che avrebbero dovuto sorgere gi\u00e0 prima della costruzione del castello stesso per fornire alle piante il tempo necessario per crescere. Responsabile delle piantumazioni fu il giardiniere Schneider. Dall'estate del 1721, questi venne sostituito da Johann David F\u00fclck, gi\u00e0 giardiniere di corte del principe Rudolf Franz Erwein von Sch\u00f6nborn, dal quale era stato licenziato per un alterco.\nIl giardino del parco si estendeva lungo il corso del fiume Meno, in direzione est-ovest, dal quale traeva le acque per il funzionamento delle proprie fontane. Le aiuole presenti erano incorniciate da siepi di bosso, viali affiancati da tigli, querce, ciliegi e un'area coltivata ad orto per il sostentamento della corte, posta nei pressi dell'orangerie.\nIl giardino all'inglese.\nTra il 1840 ed il 1880, gli elettori dell'Assia-Kassel prima ed i membri degli Assia-Rumpenheim poi, fecero ridisegnare completamente il giardino barocco originario del castello, sostituendolo con un giardino all'inglese per merito del giardiniere svedese Jens Person Lindahl (che in seguito progett\u00f2 anche il \"Ringpark\" di W\u00fcrzburg). Tuttavia, alcuni elementi del giardino barocco, come i viali di tiglio, le querce storiche e le aiuole sulle terrazze del palazzo, vennero conservati ed integrati nel progetto. Anche l'area del giardino venne ulteriormente espansa, portandola all'estensione attuale di 8,6 ettari.\nDalla met\u00e0 del XX secolo, il parco inizi\u00f2 a soffrire di un'adeguata manutenzione: i tigli morti e altri alberi di valore non vennero sostituiti ed i prati erano perlopi\u00f9 lasciati incolti. Anche il laghetto centrale della struttura fin\u00ec per prosciugarsi quasi completamente al punto che l'acqua al suo interno era talmente bassa che in inverno si ghiacciava completamente, andando a costituire una vera e propria pista di ghiaccio per gli abitanti della citt\u00e0.\nNel 1986, nel 1988 e nel 1990, inizi\u00f2 la riqualifica completa del parco con tre gare per la realizzazione di una serie di sculture da installare nel parco, realizzate da artisti di fama internazionale come quelle di Alf Lechner. And\u00f2 cos\u00ec a costituirsi il parco delle sculture del castello di Philippsruhe.\nIn occasione della manifestazione \"Landesgartenschau Hanau\" del 2002, i giardini vennero riportati al loro antico splendore seguendo gli schemi voluti da Lindahl con la piantumazione di nuovi alberi (tra essi tigli, frassini, aceri, castagni e faggi rossi) oltre a ripristinare il funzionamento della fontana centrale dell'asse prospettico del giardino del castello."}
{"id": "8618908", "revid": "1346043", "url": "https://it.wikipedia.org/wiki?curid=8618908", "title": "My Husband's Penis Can't Go In", "text": ""}
{"id": "8618909", "revid": "1346043", "url": "https://it.wikipedia.org/wiki?curid=8618909", "title": "My Husband Won't Fit", "text": ""}
{"id": "8618912", "revid": "2210568", "url": "https://it.wikipedia.org/wiki?curid=8618912", "title": "Bruno Calatroni", "text": "Antifascista, iscritto al Partito Socialista Italiano, combatt\u00e9 come partigiano durante la Resistenza e partecip\u00f2 alla formazione del Comitato di liberazione nazionale di Cremona. Fu il primo sindaco di Cremona dopo la fine della dittatura fascista, nominato dal prefetto con il beneplacito del CLN e del comando anglo-americano. Mor\u00ec tragicamente il 15 agosto 1966 durante una vacanza in famiglia sul lago di Garda, a causa di un nubifragio che aveva causato il ribaltamento dell'imbarcazione su cui si trovava; anche la moglie Nerina mor\u00ec, non prima per\u00f2 di essere riuscita a trascinare a riva il figlio Guido, salvandogli la vita."}
{"id": "8618916", "revid": "363629", "url": "https://it.wikipedia.org/wiki?curid=8618916", "title": "Medaglia George Sarton", "text": "La Medaglia George Sarton (in inglese: \"George Sarton Medal\") \u00e8 il pi\u00f9 importante conferimento della History of Science Society statunitense, istituito nel 1955 e da allora conferito annualmente con due sole eccezioni nel 1964 e nel 1967.\nDescrizione.\nIl premio \u00e8 assegnato a uno storico della scienza appartenente alla comunit\u00e0 internazionale, che si sia distinto per una \"vita di risultati accademici\" nel campo.\nLa medaglia fu progettata da Bern Dibner (ingegnere elettrico) e intitolata allo storico della scienza George Sarton, fondatore della rivista \"Isis\". Un premio omonimo \u00e8 conferito annualmente anche dall'Universit\u00e0 di Gand, citt\u00e0 natale di Sarton.\nVincitori.\nSi riporta di seguito l'elenco completo dei vincitori, a partire dalla prima edizione annuale del 1955:"}
{"id": "8618921", "revid": "144796", "url": "https://it.wikipedia.org/wiki?curid=8618921", "title": "Federico Guglielmo d'Assia-Rumpenheim", "text": ""}
{"id": "8618948", "revid": "1543377", "url": "https://it.wikipedia.org/wiki?curid=8618948", "title": "Luigi Leone (imprenditore)", "text": "Biografia.\nPoco si sa su Luigi Leone. Nato da Giuseppe a Neive, nella provincia di Cuneo, Leone apr\u00ec la sua confetteria nel centro citt\u00e0 di Alba nel 1857 e inizi\u00f2 a produrre pastiglie al gusto di menta, arquebuse, fernet e cannella che ebbero grande successo. Nel 1888 Leone si trasfer\u00ec a Torino in cerca di una clientela pi\u00f9 vasta. Durante l'anno seguente, costitu\u00ec la Querio e Leone assieme a Piero Querio, che verr\u00e0 sciolta dieci anni dopo. Nello stesso period\u00f2, lanci\u00f2 le confezioni tascabili e le celebri lattine gialle e oro, e deposit\u00f2 la lettera \"L\", presente sulle pastiglie, come marchio di fabbrica. I dolci di Leone ebbero grande successo nell'alta societ\u00e0: fra i suoi clienti figuravano infatti Ferdinando di Savoia, che nomin\u00f2 Leone \"Provveditore di Sua Altezza Reale il Duca di Genova\", e di Camillo Benso. Durante la seconda met\u00e0 dell'Ottocento, un tale di nome Luigi Leone apparteneva alla Societ\u00e0 italiana di mutuo soccorso fra i caffettieri, confettieri e liquoristi di Torino, e risultava socio benemerito al 1913. Nonostante ci\u00f2, non \u00e8 chiaro se si trattasse dell'imprenditore neivese."}
{"id": "8618963", "revid": "287204", "url": "https://it.wikipedia.org/wiki?curid=8618963", "title": "Luigi Leone", "text": ""}
{"id": "8618964", "revid": "1005847", "url": "https://it.wikipedia.org/wiki?curid=8618964", "title": "Sejdi\u0107 e Finci v. Bosnia ed Erzegovina", "text": "Sejdi\u0107 e Finci v. Bosnia ed Erzegovina (27996/06 e 34836/06) (\"Sejdi\u0107 and Finci v. Bosnia and Herzegovina\", in inglese) \u00e8 stato un caso (fuso da due) deciso dalla Grande Camera della Corte europea dei diritti dell'uomo nel dicembre 2009, nella prima sentenza che ha constatato una violazione dell'articolo 14 della Convenzione europea dei diritti dell'uomo in combinato disposto con l'articolo 3 del Protocollo n. 1 dello stesso, per quanto riguarda le disposizioni della Costituzione della Bosnia-Erzegovina riguardo alla Camera dei Popoli della Bosnia-Erzegovina, e una violazione dell'articolo 1 del Protocollo n. 12 per quanto riguarda agli accordi costituzionali sulla Presidenza della Bosnia-Erzegovina.\nI querelanti erano due cittadini della Bosnia-Erzegovina, Dervo Sejdi\u0107 e Jakob Finci, rispettivamente di etnia Rom ed Ebraica.\nFatti.\nLa Costituzione della Bosnia-Erzegovina del 1995, creata come parte dell'accordo di Dayton che pose fine alla guerra in Bosnia del 1992-95, includeva disposizioni sulla ripartizione del potere che prevedevano che i posti nella Presidenza tripartita della Bosnia-Erzegovina e la Camera dei Popoli (camera alta dell'assemblea parlamentare nazionale) erano riservati esclusivamente ai bosgnacchi, serbo-bosniaci e croato-bosniaci.\nI ricorrenti, essendo rom ed ebrei, hanno contestato queste disposizioni. Finci era rappresentato da Clive Baldwin, precedentemente membro di Minority Rights Group International ora con Human Rights Watch, e da Sheri Rosenberg della Cardozo Law School, con la consulenza e l'assistenza di Minority Rights Group International. Dervo Sejdi\u0107 era rappresentato da F. Javier Leon Diaz, avvocato affermato per i diritti umani.\nAtti.\nLe domande sono state presentate nel 2006 e comunicate al governo nel 2008. Nel 2009 la giurisdizione \u00e8 stata assegnata alla Grande Camera.\nNel giugno 2009 si \u00e8 tenuta un'udienza pubblica e nel dicembre 2009 \u00e8 stata pubblicata la sentenza.\nProcesso.\nLa Corte ha ritenuto che l'inammissibilit\u00e0 dei ricorrenti a candidarsi alle elezioni per la Camera dei Popoli viola l'articolo 14 della CEDU (divieto di discriminazione nel campo dei diritti della Convenzione) in combinato disposto con l'articolo 3 del Protocollo n. 1 (libere elezioni), per 14 voti contro 3, e che la loro ineleggibilit\u00e0 a candidarsi alle elezioni per la Presidenza viola l'articolo 1 del Protocollo n. 12 (divieto generale di discriminazione), con 16 voti contro 1.\nIl giudice Mijovi\u0107 (Bosnia ed Erzegovina), affiancato dal giudice Hajiyev (Azerbaigian), ha espresso un'opinione in parte concorde e in parte dissenziente, non trovando alcuna violazione dell'ineleggibilit\u00e0 dei ricorrenti alla Casa dei Popoli.\nIl giudice Bonello (Malta) ha espresso dissenso sia per l'accesso alla presidenza sia per la Camera dei Popoli.\nConseguenze.\nNell'ottobre 2011 l'Assemblea parlamentare della Bosnia-Erzegovina ha avviato una riforma costituzionale, che includeva anche la modifica delle disposizioni elettorali.\nNel novembre 2014 i ministri degli esteri del Regno Unito e della Germania, Philip Hammond e Frank-Walter Steinmeier, hanno inviato una \"lettera aperta\" al popolo della Bosnia ed Erzegovina, che ha promesso progressi sostanziali verso l'adesione della Bosnia all'UE se i politici bosniaci si fossero impegnati per iscritto ad attuare un pacchetto di riforme, compreso il rispetto della sentenza \"Sejdic e Finci\" della Corte europea dei diritti dell'uomo."}
{"id": "8618969", "revid": "599013", "url": "https://it.wikipedia.org/wiki?curid=8618969", "title": "Picco Mosca", "text": "Il Picco Mosca (in russo \u043f\u0438\u043a \u041c\u043e\u0441\u043a\u0432\u0430; in tagico \u049a\u0443\u043b\u043b\u0430\u0438 \u041c\u043e\u0441\u043a\u0432\u0430, \"Qullai Moskau\") \u00e8 una montagna del Tagikistan (Asia centrale).\nGeografia.\nQuesta montagna ammantata da ghiacciai raggiunge i 6785 m e costituisce il punto culminante della catena di Pietro il Grande nel Pamir occidentale. 15,7\u00a0km pi\u00f9 ad est si innalza il Picco Ismail Samani (gi\u00e0 \"Picco del Comunismo\" e \"Picco Stalin\"). Dal Picco Mosca si dipartono tre creste montuose: una diretta ad est verso il Picco Ismail Samani, un'altra ad ovest/sud-ovest e una terza a nord-ovest. Dal versante nord-orientale della montagna si diparte il ghiacciaio Fortambek, mentre sul suo versante occidentale si trova l'estremit\u00e0 superiore del ghiacciaio Sagran. A sud del Picco Mosca scorre in direzione ovest il ghiacciaio Gando.\nStoria.\nLa cima principale fu scalata per la prima volta da I. Bogat\u0161ov nel 1959. Quella un po' pi\u00f9 bassa ad ovest (6725 m) era gi\u00e0 stata scalata da D. Oboladze nel 1956."}
{"id": "8618973", "revid": "1318658", "url": "https://it.wikipedia.org/wiki?curid=8618973", "title": "Zircon (missile)", "text": "Lo Zircon (in cirillico: \u0426\u0438\u0440\u043a\u043e\u043d, nome in codice NATO: SS-N-33), noto anche come 3M-22 Zircon o 3M-22 Tsirkon, \u00e8 un missile cruise ipersonico di fabbricazione russa, in fase di test, progettato per neutralizzare unit\u00e0 navali maggiori tra cui portaerei, incrociatori e cacciatorpediniere. Ritenuto in grado di intercettare obiettivi sia marini che terrestri ad una distanza non inferiore a 1.000\u00a0km di distanza, pu\u00f2 viaggiare a velocit\u00e0 vicine a Mach 9 e ad altitudini comprese fra i 30 e i 40\u00a0km dove l'aria \u00e8 pi\u00f9 rarefatta e l'attrito inferiore.\nIl missile, destinato al momento a servire nella sola marina russa, \u00e8 compatibile con i lanciatori verticali gi\u00e0 in uso nelle unit\u00e0 maggiori della flotta ed utilizzati per lanciare i P-800 Oniks e i Kalibr ed \u00e8 lanciabile sia da unit\u00e0 di superficie che da sottomarini.\nPer via delle sue performance, lo Zircon \u00e8 ritenuto essere invulnerabile ai sistemi anti-aerei in uso sulle unit\u00e0 navali delle forze armate occidentali, poich\u00e9 il lasso di tempo fra rilevamento, ingaggio e reazione sarebbe insufficiente ad imbastire una qualsiasi difesa.\nNell'estate 2021 \u00e8 stato firmato il primo ordine da parte delle forze armate russe, mentre a novembre dello stesso anno \u00e8 iniziata la produzione in serie.\nNe \u00e8 prevista l'entrata in servizio nel 2022.\nSviluppo.\nNel 1995 venne presentato all'edizione del MAKS di quell'anno l'HELA \"(Hypersonic Experimental Flying Vehicle)\" sviluppato da NPO Mashinostroyeniya, di cui lo Zircon \u00e8 uno sviluppo diretto.\nI primi test a terra sullo Zircon sono iniziati nel 2015, con il primo successo riportato dall'agenzia di stampa RIA Novosti, nel marzo 2016. Nel febbraio 2017, sono stati avviati i test in mare e nell'aprile 2017, lo\u00a0Zircon \u00e8 stato lanciato con successo da una piattaforma costiera raggiungendo la velocit\u00e0 di Mach 8 (9.800\u00a0km/h). Lo Zircon \u00e8 stato nuovamente testato il 3 giugno 2017 ed un ulteriore test si \u00e8 svolto il 10 dicembre 2018 portandone il totale a pi\u00f9 di 10, come riportato dal The National Interest.\nIl primo test condotto da unit\u00e0 di superficie \u00e8 stato effettuato nel gennaio 2020 dalla fregata Admiral Gorshkov in navigazione nel Mare di Barents. Il bersaglio era posto sulla terra ferma ad oltre 500\u00a0km di distanza.\nA dicembre 2019, Vladimir Putin ha rivelato che lo sviluppo di una versione da difesa costiera del missile \u00e8 attualmente in via di sviluppo. Il 26 luglio 2020, il Ministero della Difesa ha annunciato che la Russia stava proseguendo i test del missile Zircon rispettando la tabella di marcia. A dicembre 2020, a seguito di una serie di lanci avvenuti con successo, \u00e8 stato divulgato dall'agenzia di stampa governativa TASS che lo Zircon entrer\u00e0 nella fase di test statali nel 2021. Nel corso dei test, propedeutici all'entrata in servizio del missile, verranno effettuati lanci sia da unit\u00e0 di superficie che sottomarine.\nNel luglio 2021 inizia una nuova fase di test, inaugurata dal lancio di uno Zircon dalla fregata Admiral Gorshkov. Il 4 ottobre, a seguito di due lanci riusciti (uno in superficie, l'altro effettuato a 40 metri di profondit\u00e0) il Ministero della difesa russo ha comunicato il completamento dei test di lancio del missile ipersonico da sottomarino. Il 24 dicembre viene effettuato con successo il lancio di una salva di missili Zircon, il primo lancio mai effettuato per un sistema d'arma ipersonico.\nCaratteristiche.\nSi ritiene che lo Zircon sia un missile da crociera ipersonico, a corpo portante, dotato di booster a combustibile solido, che accelera il missile a velocit\u00e0 supersoniche, e di motore scramjet a combustibile liquido che lo accelera a velocit\u00e0 ipersoniche.\nIn grado di volare ad una velocit\u00e0 pari a Mach 8, per via dell'attrito si creerebbe attorno al corpo del missile una nuvola di plasma in grado di assorbire le onde elettromagnetiche e di renderlo praticamente invisibile ai radar.\nNonostante sia stato progettato con vocazione antinave, \u00e8 stato testato con successo anche su bersagli terrestri.\nPiattaforme.\nStando a quanto riportato da pi\u00f9 fonti, lo Zircon verr\u00e0 impiegato su una variet\u00e0 di piattaforme fra terrestri e navali, tra cui:\nRecord.\nLo Zircon, nel corso del suo sviluppo, ha fissato i seguenti record:"}
{"id": "8618978", "revid": "287204", "url": "https://it.wikipedia.org/wiki?curid=8618978", "title": "Re dei re (romanzo)", "text": "Re dei re (\"King of Kings\") \u00e8 un romanzo avventuroso di Wilbur Smith, scritto in collaborazione con Imogen Robertson, pubblicato nel 2019.\nTrama.\nNel 1887 a Il Cairo, le gemelle Saffron e Amber Benbrook sono state salvate dal commerciante Ryder Courtney e dal cinico maggiore Penrod Ballantyne. Saffron \u00e8 diventata moglie di Ryder, ma l'imminente matrimonio fra Penrod e Amber viene rovinato da Lady Agatha, figlia del duca di Kendal, e amante di Penrod. \nAmber, sconvolta e amareggiata, decide di seguire la gemella e il cognato fra le montagne etiopi per sfruttare una miniera d'argento, come autorizzato dall'imperatore Giovanni IV d'Etiopia. Nel frattempo Penrod e Agatha diventano oppiomani: mentre Penrod riesce a salvarsi, Agatha muore a causa del poche cure fornite dal padre. Penrod, cambiato profondamente nel carattere, si vendica del duca e ritorna nell'esercito inglese, con l'incarico di seguire e fornire assistenza all'esercito italiano, che si appresta alla guerra contro il successore di Giovanni, Menelik II, il \"Re dei re\".\nUna serie di incidenti funesta l'attivit\u00e0 della miniera, e mette a rischio la concessione mineraria e il rapporto fra i Courtney e l'imperatore Menelik. Si scoprir\u00e0 che dietro a questi incidenti c'\u00e8 sempre la mano vendicativa del duca, che arriver\u00e0 fino al rapimento di Amber. Penrod, sempre innamorato di Amber, e Ryder riusciranno a salvarla e a rendere definitivamente fruttuosa la miniera.\nPenrod e Amber si sposeranno e, insieme a Ryder e Saffron (divenuti genitori di Leon e Penelope), torneranno a Il Cairo. Penrod si unir\u00e0 quindi all'esercito inglese nella riconquista del Sudan, arrivando a uccidere il rapitore delle sorelle Benbrok, Osman Atalan, e riportando alla famiglia i due figli (maschio e femmina) della sorella maggiore Rebecca."}
{"id": "8618979", "revid": "599013", "url": "https://it.wikipedia.org/wiki?curid=8618979", "title": "M'Bala Nzola", "text": "Biografia.\nNato in Angola a Buco-Zau, \u00e8 cresciuto in Francia.\nCaratteristiche tecniche.\n\u00c8 una punta centrale di piede mancino, dotata di una notevole forza fisica. Abile nell'attaccare la profondit\u00e0, dispone di un'ottima velocit\u00e0, corsa e progressione. Si distingue anche per i ripiegamenti difensivi, oltre ad avere un buon controllo palla. Si contraddistingue per il buon fiuto del gol e l'abilit\u00e0 del dribbling.\nCarriera.\nClub.\nGli esordi.\nComincia la carriera nel settore giovanile del dove viene notato, all'et\u00e0 di 15 anni, dall'osservatore Kebba Ciss\u00e9. Dopo alcuni contatti con gli inglesi del e altre squadre francesi, Nzola disputa un torneo con la , ma l'ingaggio non si concretizza, malgrado un'ottima prova fornita dal calciatore.\nNzola si trasferisce dunque in Portogallo, nelle giovanili dell'. Debutta in prima squadra il 28 gennaio 2015, in occasione dell'incontro della Ta\u00e7a da Liga perso 4-1 contro il nel quale realizza l'unica rete degli ospiti. Nel 2015-2016 gioca nel Sertanense, club militante nella terza divisione portoghese: segna 7 reti in 25 presenze, ma alla fine della stagione lascia la squadra, data la difficile situazione economica.\nL'approdo in Italia: Virtus Francavilla e Carpi.\nNel luglio 2016 Nzola viene scartato dal dopo un provino di dieci giorni e rientra a Bologna, presso l'abitazione dell'agente Didier Pingisi. Alla fine del mese, dopo alcuni contatti con la non andati a buon fine, Pingisi, su suggerimento di Francesco Montervino, contatta Stefano Trinchera, direttore sportivo della , compagine pugliese neopromossa in Lega Pro, e concorda un provino di quattro giorni. Il 7 agosto 2016, dopo il secondo giorno di test, al termine di un'amichevole contro il a Francavilla Fontana, il direttore Stefano Trinchera e il presidente Antonio Magr\u00ec fanno sottoscrivere al giocatore un contratto con il club francavillese. Nella sua prima esperienza italiana, in 35 presenze realizza 11 reti, la prima delle quali al Monopoli.\nDopo una sola stagione in Puglia, il 7 agosto 2017 si trasferisce al , militante in Serie B, dove ritrova l'allenatore Antonio Calabro, avuto a Francavilla Fontana. Con i biancorossi gioca 14 partite in campionato e due in Coppa Italia.\nTrapani.\nIl 16 agosto 2018 passa in prestito al , club di Serie C, dove in 33 partite realizza 8 reti. Al termine della stagione, la societ\u00e0 granata decide di riscattare il cartellino del giocatore.\nSpezia.\nIl 13 gennaio 2020 viene comunicata la cessione del giocatore in prestito allo , militante nello stesso campionato e in cui Nzola ritrova Vincenzo Italiano, suo allenatore l'anno precedente a Trapani. Esordisce con i liguri sei giorni dopo nella gara pareggiata in casa con il (1-1). Nella partita successiva in casa del parte per la prima volta da titolare, realizzando il suo primo gol per lo Spezia, poi vincente per 1-2. Diventa subito un punto fermo della squadra, tanto che in febbraio va a segno in 3 partite consecutive (tutte vinte). Con 6 reti realizzate contribuisce al terzo posto della squadra, che si qualifica cos\u00ec ai play-off. Nei play-off il giocatore va a segno nella partita vinta per 3-1 contro il , che ribalta la sconfitta per 2-0 dell'andata, e gioca le due partite di finale contro il , conclusesi con la promozione in Serie A dei liguri. Il club bianconero decide, tuttavia, di non riscattare il cartellino del calciatore, che fa ritorno al Trapani.\nDopo essersi svincolato dal club siciliano, escluso dal campionato di Serie C, il 7 ottobre 2020 fa ritorno allo Spezia, con cui debutta in massima serie il 18 ottobre seguente contro la , subentrando nel secondo tempo della sfida pareggiata per 2-2. Sette giorni dopo, in occasione del pareggio per 2-2 contro il , parte per la prima volta dal primo minuto di gioco in Serie A. Il 7 novembre 2020 realizza i suoi primi gol in massima serie, mettendo a segno una doppietta nella sfida vinta per 3-0 in casa del . L'11 gennaio 2021 realizza il rigore del decisivo 2-1 nel derby contro la , consentendo allo Spezia di ottenere il suo primo successo interno in massima serie. Termina la stagione con 11 reti, contribuendo alla salvezza dei liguri, ottenuta alla penultima giornata nel successo per 4-1 contro il in cui ha realizzato una doppietta.\nNazionale.\nDopo avere avuto dei contatti nel novembre 2020, il 15 marzo 2021 riceve la sua prima convocazione nella nazionale angolana, dal commissario tecnico Pedro Gon\u00e7alves. Dieci giorni dopo fa il suo esordio con l'Angola in occasione della sconfitta per 1-0 contro il .\nIl 12 novembre 2021 realizza, su calcio di rigore, il suo primo gol per le antilopi nere in occasione del pareggio per 2-2 contro l'.\nStatistiche.\nPresenze e reti nei club.\n\"Statistiche aggiornate al 23 gennaio 2022.\""}
{"id": "8618985", "revid": "6923", "url": "https://it.wikipedia.org/wiki?curid=8618985", "title": "Dervo Sejdi\u0107", "text": "Insieme a Jacob Finci, un eminente ebreo bosniaco e ambasciatore della Bosnia-Erzegovina in Svizzera, nel 2006 ha lanciato un appello alla Corte europea dei diritti dell'uomo sulla base del fatto che la Costituzione della Bosnia ed Erzegovina viola la Convenzione europea dei diritti dell'uomo, impedendo ai cittadini non appartenenti ai Popoli costitutivi della Bosnia ed Erzegovina (tra cui Rom ed ebrei) di presentarsi alle elezioni per la Presidenza della Bosnia ed Erzegovina e per la Camera dei popoli. La sentenza \u00e8 stata emessa a loro favore nel settembre 2009.\nLa risoluzione della questione costituzionale al centro del caso \u00e8 un grosso ostacolo al progresso della Bosnia-Erzegovina verso l'adesione all'Unione europea."}
{"id": "8619001", "revid": "765341", "url": "https://it.wikipedia.org/wiki?curid=8619001", "title": "Re dei Re (disambigua)", "text": ""}
{"id": "8619011", "revid": "1719883", "url": "https://it.wikipedia.org/wiki?curid=8619011", "title": "Isis Unveiled", "text": ""}
{"id": "8619014", "revid": "870065", "url": "https://it.wikipedia.org/wiki?curid=8619014", "title": "Bj\u00f6rk Orchestral Tour", "text": ""}
{"id": "8619015", "revid": "767487", "url": "https://it.wikipedia.org/wiki?curid=8619015", "title": "SG Lewis", "text": "Attualmente legato a Republic Records e Virgin EMI, SG Lewis \u00e8 noto principalmente per aver inciso numerosissime collaborazioni con artisti come JP Cooper, Raye e Ray BLK. Nella sua carriera ha pubblicato 5 EP, 3 dei quali costituiscono un unico progetto discografico e sono stati pubblicati anche sotto forma di album fisico in un'edizione limitata.\nBiografia.\nSG Lewis inizia a pubblicare musica nei primi anni '10, periodo in cui rilascia del materiale prodotto in autonomia su internet ed ha modo di eseguire i suoi primi concerti. In particolare, l'artista debutta come DJ in un locale di Londra chiamato Chibuku Club, un'esperienza che definir\u00e0 fondamentale per la maturazione del suo gusto artistico e per le future produzioni. Nel 2014, SG Lewis firma il suo primo contratto con la PMR Records e si esibisce insieme ai Disclosure in un loro concerto.\nNel 2015 SG Lewis pubblica il suo primo EP \"Shivers,\" mentre nel 2016 viene pubblicato un altro EP intitolato \"Yours\". Nel primo \u00e8 presente una collaborazione con JP Cooper, mentre nel secondo \u00e8 presente una collaborazione con Gallant. A partire dal 2017, SG Lewis inizia a pubblicare svariati singoli e attira l'attenzione della Virgin Records, che lo mette sotto contratto. Nello stesso periodo l'artista realizza uno dei remix ufficiali di \"New Rules,\" nota hit di Dua Lipa.\nNel 2018 l'artista annuncia l'intenzione di pubblicare il suo album di debutto, dividendolo tuttavia in 3 EP: \"Dusk, Dark\" e \"Dawn\". Il primo singolo da questo progetto \u00e8 Aura, brano pubblicato il 18 gennaio 2018. L'EP \"Dusk\" viene pubblicato il 6 aprile. La seconda parte del progetto, \"Dark\", viene pubblicata il 9 novembre 2018. Prima della pubblicazione di questo progetto, l'artista collabora con AlunaGeorge nel singolo Hurting e Clairo nel singolo \"Better\". Sempre nel 2018, Lewis produce il brano \"Let Me Know\" dei Lany.\nNel 2019 pubblica il singolo \"Blue\" a cui fanno seguito il secondo singolo \"Throwaway\" e il terzo EP di questa trilogia, \"Dawn\". Successivamente i tre EP vengono resi disponibili anche in un'edizione limitata fisica in un box unico, diventando dunque un album a tutti gli effetti. Nel corso del 2019 e del 2020 SG Lewis ha pubblicato altri singoli, collaborando con artisti come Victoria Mon\u00e9t e Robyn. Sempre nel 2020 Lewis \u00e8 fra gli autori del brano \"Hallucinate\" di Dua Lipa. Il 26 agosto 2020 pubblica il singolo Feed The Fire in collaborazione con \"Feed The Fire\". Nel febbraio 2021 pubblica il suo primo album in studio \"Times\".\nInfluenze musicali.\nSG Lewis ha citato Bon Iver, James Blake, Common, Timbaland e The Neptunes come sue principali fonti d'ispirazione musicali."}
{"id": "8619016", "revid": "1568601", "url": "https://it.wikipedia.org/wiki?curid=8619016", "title": "Surchob", "text": "Il Surchob (in tagico \u0421\u0443\u0440\u0445\u043e\u0431) \u00e8 un fiume del Tagikistan, ramo sorgentifero di destra del Vach\u0161.\nNasce dalla confluenza tra il Kyzylsu (Kyzyl-Suu) e il Muksu. Scorre per 150 km in direzione ovest/sud-ovest per poi unirsi all'Obichingou, proveniente da est, e formare il Vach\u0161. Il Surchob drena il versante meridionale dei monti Alaj. La strada statale A372 costeggia il fiume, lungo le cui rive si trovano le citt\u00e0 di Tojikobod e Garm. Nel punto in cui il fiume lascia Garm, la sua portata media \u00e8 di 325 m\u00b3/s. \u00c8 maggiormente ricco di acqua durante i mesi estivi di luglio e agosto."}
{"id": "8619020", "revid": "80598", "url": "https://it.wikipedia.org/wiki?curid=8619020", "title": "Erba di casa mia", "text": ""}
{"id": "8619022", "revid": "767487", "url": "https://it.wikipedia.org/wiki?curid=8619022", "title": "Coppa di Francia 1957-1958", "text": "La Coppa di Francia 1957-1958 \u00e8 stata la 41\u00aa edizione della coppa nazionale di calcio francese."}
{"id": "8619023", "revid": "879070", "url": "https://it.wikipedia.org/wiki?curid=8619023", "title": "Kyzylsu", "text": "Il Kyzylsu (in kirghiso \u041a\u044b\u0437\u044b\u043b-\u0421\u0443\u0443; in tagico \u041a\u0438\u0437\u0438\u043b\u0441\u04ef; letteralmente \u00abFiume Rosso\u00bb) \u00e8 un fiume di Kirghizistan e Tagikistan, ramo sorgentifero del Surchob (a sua volta ramo sorgentifero di destra del Vach\u0161).\nNasce sul versante meridionale dei monti Alaj ad est di Sary Ta\u0161, nel Kirghizistan meridionale (dove \u00e8 noto come \"Kyzyl-Suu\"), e scorre in direzione ovest attraverso la valle di Alaj. Soprattutto quando la neve si scioglie, viene alimentato da numerosi affluenti ed espande le sue acque nel suo ampio letto di ciottoli. Il Kyzylsu lascia la valle di Alaj in prossimit\u00e0 del passo di Karamyk, attraverso una gola, entrando in Tagikistan. Infine si unisce al Muksu dando vita al Surchob. In tutto ha una lunghezza di 235 km e drena un'area di 8380 km\u00b2. A 86 km a monte della foce, ha una portata media di 40,6 m\u00b3/s.\nIl \u00abKyzylsu orientale\u00bb.\nUna piccola parte della valle di Alaj ad est del passo di Tongmurun \u00e8 bagnata da un fiume chiamato anch'esso Kyzylsu, che nasce sul versante settentrionale del Transalaj e scorre oltre Irke\u0161tam verso lo Xinjiang e Kashgar. Per distinguere i due fiumi, a volte si parla di \u00abKyzylsu occidentale\u00bb e \u00abKyzylsu orientale\u00bb."}
{"id": "8619025", "revid": "1855488", "url": "https://it.wikipedia.org/wiki?curid=8619025", "title": "Sarah Kohr", "text": "Sarah Kohr \u00e8 una serie televisiva tedesca trasmessa su ZDF dal 16 marzo 2014. In italia viene trasmessa dal 7 agosto 2020 su Rai 2 in seconda serata.\nTrama.\nL'agente di polizia Sarah Kohr vuole prendersi una pausa perch\u00e9 durante un'operazione ha sparato a una persona mentre era in servizio. Risolto questo dubbio torna in polizia risolvendo numerosi crimini violenti. Ha una relazione turbolenta con un uomo sposato."}
{"id": "8619035", "revid": "1442080", "url": "https://it.wikipedia.org/wiki?curid=8619035", "title": "Circoscrizione di Chahvarz", "text": " \nLa Circoscrizione di Chahvarz farsi \u0686\u0627\u0647\u200c\u0648\u0631\u0632, \u00e8 un bakhsh (circoscrizione) situato nello Shahrest\u0101n di Lamerd, nella Provincia di Fars. Secondo i dati del censimento effettuato nel 2006, si contavano 7985 persone divise in 2565 famiglie. All'interno della circoscrizione \u00e8 presente una citt\u00e0: Chahvarz. Sono presenti inoltre due distretti rurali: il Distretto rurale di Chahvarz e il Distretto rurale di Sheykhamer. "}
{"id": "8619044", "revid": "767487", "url": "https://it.wikipedia.org/wiki?curid=8619044", "title": "Nigel Freminot", "text": "Carriera.\nClub.\nCon il Saint-Michel United vinse quattro campionati nazionali e tre coppe nazionali in cinque stagioni.\nNazionale.\nEsord\u00ed in nazionale il 9 settembre 2007 contro Mauritius, in una partita valevole per le qualificazioni alla Coppa D'Africa 2008 (conclusasi sull'1-1).\nIn totale collezion\u00f2 21 presenze con la propria nazionale."}
{"id": "8619055", "revid": "404449", "url": "https://it.wikipedia.org/wiki?curid=8619055", "title": "Giuseppe Pogliani", "text": "Biografia.\nNato a Lecco nel 1947, \u00e8 stato per anni funzionario della Banca Popolare di Lecco. Vicino agli ambienti dell'estrema destra in giovent\u00f9 ed espressione del ceto borghese abbiente cittadino, ha poi militato nella Lega Nord, presentandosi come candidato a sindaco di Lecco alle prime amministrative a elezione diretta del 1993. Al ballottaggio del 20 giugno 1993 \u00e8 risultato eletto con il 56,30% dei voti, avendo la meglio contro la sfidante del centro-sinistra Rosangela Granata, e si \u00e8 insediato come sindaco il giorno successivo. La sua elezione ha interrotto il dominio della Democrazia Cristiana che governava ininterrottamente la citt\u00e0 dal 1948.\nNel 2006 \u00e8 nuovamente eletto in consiglio comunale a Lecco all'interno di una lista civica."}
{"id": "8619060", "revid": "1123217", "url": "https://it.wikipedia.org/wiki?curid=8619060", "title": "Grotta Son Doong", "text": ""}
{"id": "8619072", "revid": "92920", "url": "https://it.wikipedia.org/wiki?curid=8619072", "title": "Alberto Segalini", "text": "Biografia.\nNato a Lodi nel 1955 e di professione chirurgo estetico, si iscrive alla Lega Nord e si candida a sindaco di Lodi alle prime amministrative a elezione diretta del 1993. Al ballottaggio del 5 dicembre \u00e8 stato eletto sindaco con il 61,15% dei voti, avendo la meglio sullo sfidante Valerio Manfrini della Democrazia Cristiana, e si \u00e8 insediato il giorno successivo.\nIl 16 novembre 1995 ha rassegnato le dimissioni da sindaco a seguito di un'indagine per furto aggravato; la guida dell'amministrazione municipale \u00e8 stata affidata al vicesindaco Landolfo Lussardi, prima di procedere al commissariamento del comune il 22 dicembre. \nAlle amministrative del 2005 \u00e8 nuovamente eletto al consiglio comunale di Lodi come indipendente, salvo poi rientrare nella Lega Nord con la quale \u00e8 rieletto consigliere ancora nel 2010, nel 2013 e nel 2017."}
{"id": "8619077", "revid": "767487", "url": "https://it.wikipedia.org/wiki?curid=8619077", "title": "La figlia del capitano (film 1958)", "text": "La figlia del capitano (\"\u041a\u0430\u043f\u0438\u0442\u0430\u043d\u0441\u043a\u0430\u044f \u0434\u043e\u0447\u043a\u0430, Kapitanskaja do\u010dka\") \u00e8 un film del 1958 diretto da Vladimir Pavlovi\u010d Kaplunovskij, basato sul romanzo omonimo di Aleksandr Pu\u0161kin."}
{"id": "8619078", "revid": "1123217", "url": "https://it.wikipedia.org/wiki?curid=8619078", "title": "Dong Bac", "text": ""}
{"id": "8619079", "revid": "1511973", "url": "https://it.wikipedia.org/wiki?curid=8619079", "title": "Vladimir Pavlovi\u010d Kaplunovskij", "text": ""}
{"id": "8619080", "revid": "767487", "url": "https://it.wikipedia.org/wiki?curid=8619080", "title": "Ko\u010dubej (film)", "text": "Ko\u010dubej (\"\u041a\u043e\u0447\u0443\u0431\u0435\u0439\") \u00e8 un film del 1958 diretto da Jurij Nikolaevi\u010d Ozerov."}
{"id": "8619081", "revid": "767487", "url": "https://it.wikipedia.org/wiki?curid=8619081", "title": "Mister Iks", "text": "Mister Iks (\"\u041c\u0438\u0441\u0442\u0435\u0440 \u0418\u043a\u0441\") \u00e8 un film del 1958 diretto da Julij Osipovi\u010d Chmel'nickij."}
{"id": "8619090", "revid": "1511973", "url": "https://it.wikipedia.org/wiki?curid=8619090", "title": "Julij Osipovi\u010d Chmel'nickij", "text": ""}
{"id": "8619097", "revid": "767487", "url": "https://it.wikipedia.org/wiki?curid=8619097", "title": "Vybor carskoj nevesty", "text": "Vybor carskoj nevesty (\"\u0412\u044b\u0431\u043e\u0440 \u0446\u0430\u0440\u0441\u043a\u043e\u0439 \u043d\u0435\u0432\u0435\u0441\u0442\u044b\") \u00e8 un film del 1909 diretto da Vasilij Michajlovi\u010d Gon\u010darov."}
{"id": "8619098", "revid": "767487", "url": "https://it.wikipedia.org/wiki?curid=8619098", "title": "Beglec", "text": "Beglec (\"\u0411\u0435\u0433\u043b\u0435\u0446\") \u00e8 un film del 1914 diretto da Aleksandr Aleksandrovi\u010d Volkov."}
{"id": "8619099", "revid": "1123126", "url": "https://it.wikipedia.org/wiki?curid=8619099", "title": "Cammino delle Pievi", "text": "Il Cammino delle Pievi \u00e8 un sentiero escursionistico di lunga percorrenza a tappe situato in Carnia (Friuli-Venezia Giulia, provincia di Udine) che collega tutte le principali Pievi della suddetta sub-regione geografica montana del Friuli, attraversando le valli e diverse cime montuose della regione; il percorso assume dunque particolare rilevanza storico-religiosa per il pellegrino oltre che prettamente escursionistica per l'escursionista, a piedi, a cavallo o in MTB.\nDescrizione.\nIl percorso si articola in 20 tappe complessive, 10 delle quali toccano le suddette Pievi, le altre toccano punti naturalistici/paesaggistici degni di nota. Le pievi attraversate dal percorso sono:"}
{"id": "8619100", "revid": "287204", "url": "https://it.wikipedia.org/wiki?curid=8619100", "title": "Serie B 2019-2020 (gironi A-B-C)", "text": ""}
{"id": "8619101", "revid": "2149408", "url": "https://it.wikipedia.org/wiki?curid=8619101", "title": "Super Formula 2020", "text": "La stagione 2020 della Super Formula \u00e8 la quarantottesima edizione del pi\u00f9 importante campionato giapponese per vetture a ruote scoperte, l'ottava con la denominazione di \"Super Formula\". La serie \u00e8 iniziata il 30 agosto ed \u00e8 terminata il 20 dicembre, dopo 7 gare. Il campionato \u00e8 stato vinto dal pilota giapponese Naoki Yamamoto, che aveva vinto il campionato gi\u00e0 nel 2013 e nel 2018. Tra le scuderie si \u00e8 imposto il Team TOM's, per la quinta volta.\nDa questa stagione il Campionato giapponese di Formula 3 viene ribattezzato \"Super Formula Light (SFL)\", al fine di stringere i legami tra questa categoria e le due pi\u00f9 importanti categorie motoristiche del Giappone, la Super Formula e la Super GT Series.\nLa pre-stagione.\nCalendario.\nNel giugno del 2019 fu pubblicata una prima versione provvisoria del calendario. A settembre venne inserita una modifica, che confermava come prima gara un appuntamento sul Circuito di Suzuka, al posto di uno sul Circuito del Fuji. La gara finale a Suzuka venne poi spostata di due settimane, per evitare la concomitanza con il Campionato del mondo endurance, che prevede una gara al Fuji il primo novembre.\nIl calendario \u00e8 stato poi stravolto, a seguito della pandemia di COVID-19. Una versione definitiva \u00e8 stata pubblicata il 9 giugno. Il campionato inizia a fine agosto, e si protrae fino a dicembre.\nTest.\nLa sessione di test ufficiali si tiene sul Circuito del Fuji, tra il 24 e 25 marzo. \u00c8 stata invece annullata la sessione di test prevista sul Circuito di Suzuka tra il 3 e 4 aprile. Gli organizzatori annunciano poi una sessione di test, da effettuarsi sul Twin Ring Motegi, nei giorni precedenti la prima gara.\nScuderie e piloti.\nScuderie.\nLa Drago Corse di Ryo Michigami ritorna nel campionato, collaborando con la ThreeBond. La scuderia mancava dall'edizione 2016.\nLascia la competizione il Team LeMans. La scuderia era presente dal 1988. In sua sostituzione sia la KCMG che il Cerumo Motorsport aggiungono una monoposto. La terza vettura del Cerumo \u00e8 iscritta come \"Rookie Racing\".\nA febbraio anche la \"Real Racing\" annuncia il suo abbandono del campionato.\nPiloti.\nIl campione della F3 giapponese 2019, Sacha Fenestraz rimpiazza Yuji Kunimoto alla Kond\u014d Racing. Kunimoto passa a guidare la seconda vettura del Team KCMG. A seguito dell'abbandono del Team LeMans, Kazuya Oshima passa al Cerumo Motorsport, correndo con la vettura della ROOKIE Racing.\nLa colombiana Tatiana Calder\u00f3n, proveniente dalla Formula 2, viene ingaggiata dalla Drago Corse. \u00c8 la prima donna a competere nella categoria dai tempi della irlandese Sarah Kavanagh, che corse due gare nel 1997.\nL'estone J\u00fcri Vips viene iscritto dal Team Mugen, dopo aver preso il posto di Patricio O'Ward nell'ultima gara del 2019. O'Ward \u00e8 passato a correre nella IndyCar Series. Nella prima gara Vips \u00e8 sostituito dal pilota nipponico Ukyo Sasahara. Sasahara viene confermato nelle gare successive, fino al termine della stagione.\nPietro Fittipaldi era stato, inizialmente, confermato alla B-MAX. Fittipaldi aveva gi\u00e0 corso nella categoria nel 2018, prima di essere fermato da un incidente. Tuttavia, prima dei test primaverili svolti sul Circuito del Fuji, \u00e8 stata annunciata la sua sostituzione con S\u00e9rgio Sette C\u00e2mara, che arriva dalla Formula E, a causa di problemi con gli sponsor. Sette C\u00e2mara trova come compagno di team Charles Milesi, anche lui in arrivo dal campionato nipponico di Formula 3. Entrambi i piloti della B-Max del 2019, Lucas Auer e Harrison Newey, lasciano la serie, passando al DTM.\nAnche \u00c1lex Palou abbandona la Super Formula, per competere nell'IndyCar. Viene rimpiazzato da Toshiki Oyu, anche lui ex pilota di Formula 3.\nKazuki Nakajima (Team TOM'S), Kenta Yamashita (Kondo), Kamui Kobayashi (KCMG) e Tatiana Calder\u00f3n (Drago), partecipano alla 24 Ore di Le Mans, il 19-20 settembre. Per le norme, previste in Giappone, per combattere la pandemia di COVID-19 sono sottoposti a quarantena, e cos\u00ec non possono partecipare alla seconda gara del campionato. Vengono rimpiazzati, rispettivamente, da Ritomo Miyata (esordiente, impegnato anche nella Super Formula Light), Sena Sakaguchi (gi\u00e0 impegnato in passato nella categoria), Yuichi Nakayama (che aveva corso 9 gare nel 2014) e Koudai Tsukakoshi (impegnato nella categoria per oltre un decennio, fino al 2019).\nPer la terza gara Kazuki Nakajima, Kenta Yamashita e Kamui Kobayashi tornano al volante delle loro vetture. Sempre a Sugo fa l'esordio in categoria il pilota brasiliano S\u00e9rgio Sette C\u00e2mara alla B-MAX, dove prende il posto di Mitsunori Takaboshi. Ad Autopolis, nella gara successiva, Nobuharu Matsushita, ex pilota di Formula 2, sostituisce S\u00e9rgio Sette C\u00e2mara. Sempre ad Autopolis si rivedono Tatiana Calder\u00f3n, alla Drago Corse, Ritomo Miyata che prende di nuovo il posto di Nakaijma al Team TOM'S, e Yuichi Nakayama al Team KCGM in luogo di Kobayashi. Fa il suo esordio stagionale il francese Charles Millesi, alla Buzz Racing.\nKobayashi rientra in categoria, per le tre gare di dicembre, cos\u00ec come Nakajima. Per l'ultima gara del Fuji Hiroki Otsu sostituisce Makino alla TCS Nakajima Racing.\nModifiche al regolamento.\nRegolamento sportivo.\nLe gare si svolgono senza rifornimento n\u00e9 cambio gomme obbligatori. Le gare vengono ridotte a 70 minuti o circa 160 km. I weekend di gara vengono compressi in solo due giorni, il sabato per prove e qualifiche e la domenica per la gara. Dalla gara di Okayama viene reintrodotto il cambio gomme obbligatorio, da effettuarsi tra il decimo e l'ultimo giro. Inoltre la durata della gara viene riportata a circa 190 km.\nViene modificato anche il sistema di punteggio. Per la classifica contano solo i 5 migliori risultati, e sono attribuiti punti ai primi dieci. Inoltre vengono stabiliti dei punti anche per i migliori tre delle qualifiche.\nRisultati e classifiche.\nClassifica piloti.\nI punti sono assegnati secondo lo schema seguente. I punti assegnati per la qualifica valgono solo per la classifica piloti e non per quella riservata alla scuderie.\nTest post-stagionali.\nIl Circuito del Fuji ospita dei test post-stagionali, il 22 e 23 dicembre."}
{"id": "8619102", "revid": "122246", "url": "https://it.wikipedia.org/wiki?curid=8619102", "title": "Serie B 2019-2020 (gironi D-E-F)", "text": ""}
{"id": "8619103", "revid": "1702319", "url": "https://it.wikipedia.org/wiki?curid=8619103", "title": "Chiesa di San Vittore (Landriano)", "text": "La chiesa di San Vittore, \u00e8 la parrocchiale di Landriano, in provincia e diocesi di Pavia; fa parte della vicariato III.\nStoria.\nLa primitiva chiesa di Landriano sorse nel 1122; la si trova menzionata nelle \"Rationes decimarum\" del 1322-1323.\nL'attuale parrocchiale venne costruita nel 1392.Negli atti alla visita del 1460 di Amicus de Fossulanis si legge che la chiesa era inserita nel vicariato di Vidigulfo; tale situazione \u00e8 confermata nel 1576. In quello stesso anno fu prescritta dal vescovo Ippolito de' Rossi la realizzazione di una recinzione per il cimitero.\nNel 1708 l'altra parrocchia del paese, dedicata a San Quirico, fu soppressa ed aggregata a quella di San Vittore; tra il 1762 e il 1769 si rifece il pavimento e si realizzarono le balaustre del presbiterio.Nel 1769 risultava che la chiesa fosse aggregata al vicariato di Gualdrasco e che il clero a servizio della cura d'anime fosse composto da quattro sacerdoti e da tre chierici, mentre nel 1807 solo dal parroco e da un cappellano, nel 1823 nuovamente da quattro sacerdoti e poi nel 1845 dal parroco, da due coadiutori e dal cappellano, anche se successivamente la figura del cappellano non \u00e8 pi\u00f9 attestata a Landriano.\nNel 1860 la facciata venne modificata con la costruzione del porticato e nel 1886 la chiesa di consacrata dal vescovo Agostino Gaetano Riboldi.\nDalla relazione della vista pastorale del 1898 del suddetto vescovo Riboldi s'apprende che nella chiesa, che era a capo di un vicariato foraneo, avevano sede le confraternite del Santissimo Sacramento e del Santo Rosario, le Pie Unioni della Sacra Famiglia e delle Figlie di Maria, la compagnia di San Luigi Gonzaga e la congregazione del Terz'Ordine di San Francesco d'Assisi.\nIl 25 ottobre 1989 venne soppresso il vicariato di Landriano, che comprendeva, oltre a quella landrinese, anche le parrocchie di Vidigulfo, di Bascap\u00e8, di Gualdrasco, do Pairana, di Torrevecchia Pia, di Vigonzone e di Zibido al Lambro.\nDescrizione.\nFacciata.\nLa facciata della chiesa, che \u00e8 a salienti, \u00e8 tripartita da quattro contrafforti al culmine del quali sono posti dei pinnacoli; la parte centrale \u00e8 introdotta da un esonartece in aggetto caratterizzato da due colonne centrali, mentre quelle centrali presentano due porte laterali sopra le quali si aprono delle finestre.\nInterno.\nL'interno della chiesa, che \u00e8 a croce latina, \u00e8 diviso in tre navate, separate da pilastri caratterizzati da capitelli in oietra.L'aula termina col presbiterio rialzato di qualche gradino e a sua volta chiuso dall'abside semicircolare."}
{"id": "8619104", "revid": "287204", "url": "https://it.wikipedia.org/wiki?curid=8619104", "title": "Serie B 2019-2020 (gironi G-H)", "text": ""}
{"id": "8619116", "revid": "115022381", "url": "https://it.wikipedia.org/wiki?curid=8619116", "title": "The World Became the World (Impressioni di settembre)", "text": ""}
{"id": "8619131", "revid": "1924342", "url": "https://it.wikipedia.org/wiki?curid=8619131", "title": "Baby (Madison Beer)", "text": "Baby \u00e8 un singolo della cantante statunitense Madison Beer, pubblicato il 21 agosto 2020 come terzo estratto dal primo album in studio \"Life Support\".\nPubblicazione.\nLa cantante ha annunciato l'uscita del singolo il 7 agosto precedente tramite i suoi canali social.\nPromozione.\nBeer ha tenuto la prima esibizione dal vivo della canzone il 26 agosto 2020 al \"Late Late Show\" di James Corden. Ha poi presentato il brano nell'ambito degli MTV Europe Music Awards l'8 novembre successivo.\nVideo musicale.\nIl videoclip, diretto da Drew Kirsch, \u00e8 stato reso disponibile attraverso il canale YouTube dell'interprete in concomitanza con la pubblicazione del singolo.\nTracce.\nTesti e musiche di Madison Beer, Elizabeth Lowell Boland, Jeremy Dussoliet, Leroy Clampitt e Tim Sommers."}
{"id": "8619133", "revid": "115022931", "url": "https://it.wikipedia.org/wiki?curid=8619133", "title": "Domschale", "text": ""}
{"id": "8619134", "revid": "115022951", "url": "https://it.wikipedia.org/wiki?curid=8619134", "title": "Domseldorf", "text": ""}
{"id": "8619135", "revid": "115022982", "url": "https://it.wikipedia.org/wiki?curid=8619135", "title": "Manfred Mann (disambigua)", "text": ""}
{"id": "8619138", "revid": "762947", "url": "https://it.wikipedia.org/wiki?curid=8619138", "title": "Liquido extracellulare", "text": ""}
{"id": "8619139", "revid": "287204", "url": "https://it.wikipedia.org/wiki?curid=8619139", "title": "Hafen Rock", "text": "L\u2019Hafen Rock o Hafenrock \u00e8 un festival musicale che si tiene con cadenza annuale ad Amburgo, in Germania dal 1993, in contemporanea all'Hafengeburtstag (compleanno del porto di Amburgo).\nStoria.\nIl festival si \u00e8 svolto per la prima volta nel 1993, in contemporanea alle celebrazioni dell'Hafengeburtstag, nell'ex parcheggio per camion in St. Pauli Hafenstrasse. Fin dall'inizio l'intenzione degli organizzatori \u00e8 stata quella di istituire \"Hafen Rock\" come un festival indipendente dall'Hafengeburtstag, con un programma separato. In seguito i palchi musicali dell'Hafen Rock si sono spostati nella zona occidentale dell'Hafengeburtstag, direttamente sulla St. Pauli Hafenstrasse, a fianco alla passeggiata dell'Elba.\nHafen Rock ha attualmente tre palchi per i concerti e un programma di supporto. I due palchi pi\u00f9 importanti sono l\u2019\"Astra Hafenrock\" (rinominato \"Beck's stage per motivi di sponsorizzazione) e il palco \"Jolly Roger\", che si trovano uno di fronte all'altro a circa 600 metri di distanza. Un altro palco pi\u00f9 piccolo, il Gipsy Lounge, si trova all'incirca a met\u00e0 tra i due palchi principali.\nIl record di visitatori \u00e8 stato raggiunto nel 2016, con oltre 50.000 persone che hanno partecipato all'evento in quattro giorni."}
{"id": "8619140", "revid": "658312", "url": "https://it.wikipedia.org/wiki?curid=8619140", "title": "Lunar Orbital Platform-Gateway", "text": ""}
{"id": "8619143", "revid": "635893", "url": "https://it.wikipedia.org/wiki?curid=8619143", "title": "Louis Remy de la Fosse", "text": "Biografia.\nPoco si sa delle origini e della formazione di de la Fosse, ma di lui si sa che era figlio del pittore Charles de La Fosse e che era stato costretto ad emigrare nel Sacro Romano Impero dopo la revoca dell'editto di Nantes da parte di Luigi XIV di Francia. Secondo altre ipotesi, invece, egli sarebbe stato figlio del cartografo ed architetto Georges-Louis Le Rouge.\nLe sue prime fonti risalgono al 1705 quando lo si trova impegnato nello studio di Johann Friedrich Eosander von G\u00f6the a Berlino dove collabor\u00f2 alla stesura di un piano di costruzione per il castello di Charlottenburg che per\u00f2 poi non venne adottato per il progetto finale. Nel 1706, divenne architetto di corte del principe elettore di Hannover, Giorgio I, ove rimase sino al 1709 quando ottenne il medesimo incarico presso il langravio d'Assia-Kassel per poi tornare ad Hannover nel 1711 e rimanendovi sino al 1714. Venne quindi assunto al servizio del langravio Ernesto Luigi d'Assia-Darmstadt che lo impieg\u00f2 notevolmente per la costruzione di una serie di strutture civili e militari. Acquisite notevoli competenze anche nel campo dell'ingegneria idraulica, si rese responsabile di una serie di dighe e strutture idrauliche per la regolazione del livello delle acque del fiume Reno."}
{"id": "8619156", "revid": "298229", "url": "https://it.wikipedia.org/wiki?curid=8619156", "title": "Mona Ullmann", "text": "Biografia.\nAtleta norvegese ipovedente, ha iniziato gareggiando nel 1984 nella categoria B3 (ipovedenti meno gravi), ma gi\u00e0 nel 1988 \u00e8 passata alla categoria B2, comprendente gli ipovedenti di maggiore gravit\u00e0. Ha praticato il salto in lungo, il getto del peso, il giavellotto, il disco e il pentathlon.\nComplessivamente ha conquistato undici medaglie paralimpiche, a partire dai Giochi di New York - Stoke Mandeville nel 1984, per proseguire alle Paralimpiadi di Seul 1988 ed infine a Barcellona nel 1992. In ogni edizione ha vinto medaglie d'oro, argento e bronzo nelle specialit\u00e0 cui ha partecipato. Di rilievo le sue performances come giavellottista: argento nel 1984, ha raggiunto il gradino pi\u00f9 alto del podio nel 1988, migliorando dal precedente 26,55 m ai 30,48 m; nel 1992, pur aumentando ancora la lunghezza del lancio (31,84 m), si \u00e8 ritrovata terza.\nDopo il ritiro dall'attivit\u00e0 agonistica, Mona Ullmann \u00e8 stata impegnata in qualit\u00e0 di direttore della sezione pubblica per il braille, dal 1995 al 2019. Dal 2012 \u00e8 presidente di una scuola per cani guida."}
{"id": "8619161", "revid": "61051", "url": "https://it.wikipedia.org/wiki?curid=8619161", "title": "Janine van Wyk", "text": "Nazionale dal 2005, ha disputato cinque edizioni della Coppa d'Africa di categoria, arrivando in finale nel 2012 e nel 2018, due Olimpiadi e un Mondiale, superando le 150 presenze con la maglia delle \"Banyana Banyana\", risultato condiviso con Noko Matlou, uniche atlete a raggiungere in Sudafrica, tra maschi e femmine, tale primato."}
{"id": "8619162", "revid": "715366", "url": "https://it.wikipedia.org/wiki?curid=8619162", "title": "Il demone (opera)", "text": ""}
{"id": "8619163", "revid": "61051", "url": "https://it.wikipedia.org/wiki?curid=8619163", "title": "Janine Van Wyk", "text": ""}
{"id": "8619164", "revid": "287204", "url": "https://it.wikipedia.org/wiki?curid=8619164", "title": "Composizioni di Georges Bizet", "text": "Questo \u00e8 un elenco di opere musicali del compositore francese Georges Bizet (1838\u20131875).\nElenco delle opere.\nLavori teatrali.\nOpere:\nMusiche di scena:"}
{"id": "8619165", "revid": "439868", "url": "https://it.wikipedia.org/wiki?curid=8619165", "title": "Porta d'Amore", "text": ""}
{"id": "8619168", "revid": "1305772", "url": "https://it.wikipedia.org/wiki?curid=8619168", "title": "Tick Tock", "text": "Tick Tock \u00e8 un singolo del gruppo musicale britannico Clean Bandit e della cantante britannica Mabel, pubblicato il 21 agosto 2020 come primo estratto dal terzo album in studio dei Clean Bandit.\nDescrizione.\n\"Tick Tock\", che vede la partecipazione del rapper statunitense 24kGoldn, \u00e8 una canzone dance pop ed \u00e8 stata inclusa come traccia bonus nell'edizione digitale e streaming del primo album in studio di Mabel \"High Expectations\".\nPubblicazione.\nGli interpreti hanno annunciato il singolo il 17 agosto precedente sui loro canali social.\nVideo musicale.\nIl video musicale, reso disponibile in concomitanza con l'uscita del brano, \u00e8 stato diretto dai Clean Bandit.\nTracce.\nTesti e musiche di Grace Chatto, Jack Patterson, Kamille, Mabel Mcvey e Golden Landis Von Jones.\nSuccesso commerciale.\n\"Tick Tock\" \u00e8 entrata nei primi dieci posti della Official Singles Chart britannica nel mese di ottobre, durante la sua nona settimana di permanenza in classifica, all'8\u00aa posizione con unit\u00e0 vendute, diventando la decima top ten dei Clean Bandit, la sesta di Mabel (terza consecutiva) e la seconda di 24kGoldn. In Italia il brano \u00e8 stato il 24\u00ba pi\u00f9 trasmesso dalle radio nel 2020."}
{"id": "8619173", "revid": "101768", "url": "https://it.wikipedia.org/wiki?curid=8619173", "title": "Adelgunda", "text": ""}
{"id": "8619174", "revid": "300067", "url": "https://it.wikipedia.org/wiki?curid=8619174", "title": "Brylle Kamen", "text": ""}
{"id": "8619175", "revid": "132266", "url": "https://it.wikipedia.org/wiki?curid=8619175", "title": "Capitano di 3\u00b0 rango", "text": ""}
{"id": "8619176", "revid": "132266", "url": "https://it.wikipedia.org/wiki?curid=8619176", "title": "Capitano di 1\u00b0 rango", "text": ""}
{"id": "8619177", "revid": "767487", "url": "https://it.wikipedia.org/wiki?curid=8619177", "title": "Isabelle W\u00e9ry", "text": "Biografia.\nNata a Liegi nel 1970, ha studiato all' \"Institut national sup\u00e9rieur des arts du spectacle et des techniques de diffusion\" fino al 1991.\nAttrice e drammaturga, ha esordito nella narrativa nel 2006 con il romanzo \"Monsieur Ren\u00e9\".\nCon il romanzo \"Marilyn denudata\" ha vinto il Premio letterario dell'Unione europea nel 2013."}
{"id": "8619179", "revid": "92723", "url": "https://it.wikipedia.org/wiki?curid=8619179", "title": "Nogometni klub Opatija", "text": "Il Nogometni klub Opatija, conosciuto semplicemente come Opatija, \u00e8 una squadra di calcio di Abbazia (in croato \"Opatija\"), nella regione litoraneo-montana in Croazia.\nStoria.\nIl club viene fondato nel 1911 nell'allora Impero austro-ungarico dal dipartimento del Sokol (da cui prende il nome) di Abbazia; la prima partita viene disputata a Sussak il 14 maggio contro il Sokol locale. Nell'anno seguente la comunit\u00e0 tedesca della cittadina fonda il \"Vorw\u00e4rts\", il Sokol (espressione della comunit\u00e0 slava) cambia nome in \"Opatija\", inevitabile che nasca una forte rivalit\u00e0 fra le due squadre.Fino allo scoppio della prima guerra mondiale disputano amichevoli contro il Viktorija di Sussak, il Doria e l'Hajduk di Spalato, Slavia, H\u0160K Frankopan ed Olympia di Fiume e l'; tutte squadre non pi\u00f9 attive oggi, eccetto Opatija e .Le due squadre si incontrano per la prima volta a Spalato il 7 dicembre 1913, ma la partita viene interrotta per pioggia sullo 0\u20130. La gara viene proseguita il giorno seguente e terminata 3\u20130 per i padroni di casa.L'Opatija aspetta fino al 2001 per la rivincita, quando l'Hajduk \u00e8 ospite dei bianconeri per la celebrazione del loro 90\u00ba anniversario. Davanti alle affollate tribune gli spalatini vincono per 6\u20130.\nDopo la fine della prima guerra mondiale, Abbazia viene occupata dal Regno d'Italia. Con l'avvento del fascismo, le autorit\u00e0 bandiscono la lingua croata. Per qualche tempo i calciatori si esibiscono sotto il nome \"Olymp\", ma anche questo nome viene presto bandito. I fascisti vogliono fondare con la forza il \"Club Calcio Abbazia\", ma i calciatori preferiscono trasferirsi nel \"Concordia\" di Fiume. Il compromesso vede la nascita nel 1929 del \"Club sportivo Virtus\". Nel 1933 gli sport vengono riorganizzati in tutta Italia e gli sport di massa possono essere organizzati solo dalla OND (Opera nazionale del dopolavoro); viene fondata la \"Sezione Calcio OND Abbazia\", che opera fino al 1941.\nNel 1945, dopo la seconda guerra mondiale viene ricostruita la squadra di calcio col nome \"Opatija\"; la prima partita viene disputata il 1\u00ba gennaio 1946 contro l'allora forte \"Lignum\" di Fiume (vittoria 1\u20130 fuori casa). La mancanza di uno stadio rende impossibili le esibizioni ufficiali fino al 31 ottobre 1948, quando viene inserito nel campionato regionale di Fiume, categoria in cui militer\u00e0 fino alla dissoluzione della Jugoslavia.\nIn occasione del giubileo del 95\u00ba anniversario, si torna ad invitare l' (sconfitta 0\u20134). In occasione del 100\u00ba viene invitata una partecipante alla Champions League: la (sconfitta 1\u20133). Il calcio d'inizio viene eseguito dalla \"vecchia gloria\" Mario Bassa ed il gol della bandiera viene segnato da Niko Vlatkovi\u0107.\nNel 2013-14 vince la Tre\u0107a HNL Ovest, ma non ottiene la licenza per la Druga HNL ed allora devide di iscriversi nella quarta divisione, la \"M\u017dNL NS Rijeka\".Nella coppa di Croazia 2014-15 fa soffrire la negli ottavi di finale, la sconfitta 2\u20134 viene nei tempi supplementari, dopo che un dubbio rigore viene assegnato nei minuti di recupero ai capitolini che permette loro di pareggiare nel tempo regolamentare.Vince nuovamente la Tre\u0107a HNL Ovest nel 2019-20, stavolta ottiene la licenza e, dopo lo spareggio vinto contro il (0\u20130 e 3\u20131), sale fra i professionisti della Druga HNL.\nStrutture.\nStadio.\nLo stadio di Abbazia \u00e8 lo Igrali\u0161te Opatije, un impianto da 2000 posti, le cui dimensioni del campo sono solo 100x64 metri, insufficienti per la Druga HNL. C'\u00e8 stata una proposta per un nuovo stadio, ma col campo di soli 90x60 metri, poteva essere utilizzato solo per i campionati regionali (quinta divisione). C'\u00e8 un nuovo stadio in progetto e la costruzione dovrebbe iniziare nel 2021.\nIl NK Opatija, in attesa del nuovo stadio, disputa le partite interne allo Stadio Cantrida di Fiume."}
{"id": "8619181", "revid": "110157", "url": "https://it.wikipedia.org/wiki?curid=8619181", "title": "Evariste Shonganya", "text": ""}
{"id": "8619194", "revid": "1564499", "url": "https://it.wikipedia.org/wiki?curid=8619194", "title": "Comunit\u00e0 montana Alto Ionio", "text": ""}
{"id": "8619197", "revid": "1673774", "url": "https://it.wikipedia.org/wiki?curid=8619197", "title": "Entrepreneur", "text": "Entrepreneur \u00e8 un singolo del cantante statunitense Pharrell Williams, con la collaborazione del rapper Jay-Z, pubblicato il 21 agosto 2020.\nDescrizione.\nIl singolo, scritto da Chad Hugo, Pharrell Williams, Jay-Z e prodotto da The Neptunes. Pharrell ha spiegato la sua ispirazione per la canzone attraverso una collaborazione con la rivista \"Time\" denominata \"The New American Revolution (la nuova rivoluzione americana)\":\u00c8 difficile essere un imprenditore afroamericano. Specialmente come persona di colore, ci sono un sacco di svantaggi sistemici e blocchi intenzionali. Come si pu\u00f2 far partire un fuoco, o anche solo la speranza di un tizzone per accendere un fuoco, quando si parte da svantaggi per quanto riguarda l'assistenza sanitaria, l'istruzione e la rappresentanza nel governo? [...] La canzone cerca di comunicare che quando come esseri umani restiamo uniti, ci trattiamo meglio e ci accogliamo a vicenda, ci sono pi\u00f9 soldi e pi\u00f9 opportunit\u00e0 per tutti.\nAccoglienza.\nPriyadarshini Patwa di Entrepreneur Magazine scrive che \u00abquesta canzone \u00e8 la perfetta narrazione di ci\u00f2 che sono gli svantaggi e l'ostruzione che devono attraversare le persone di colore per affermare il proprio business\u00bb. Gil Kaufman, recensendo il brano per \"Billboard\", afferma che si tratti di un \u00abinno sull'eccellenza nera\u00bb.\nElias Leight di \"Rolling Stone\" elogia il ritorno del duo a collaborare, soffermandosi su come la canzone \u00abaffronta direttamente la disuguaglianza razziale\u00bb apprezzando Jay-Z che \u00abdiscute la mancanza di uguale rappresentazione delle minoranze nei media e sostiene le imprese di propriet\u00e0 dei neri\u00bb. \nVideo.\nIl video musicale del brano \u00e8 stato rilasciato il 21 agosto 2021 sul canale YouTube di Pharrell Williams. \nIl video, diretto da Calmatic, pone l'obiettivo di emancipare gli imprenditori e personaggi pubblici di successo afroamericani, vedendo la partecipazione di Tyler, the Creator, Issa Rae, Nipsey Hussle, Robert Hartwell, Six Sev, TyAnthony Davis, Vincent Williams, Chace Infinite, Chef Alisa, \u00a0Iddris Sandu, Beatrice Dixon, Arthell &amp; Darnell Isom, Neighbors SkateShop, Alrick Augustine.\nIl video del brano fa inoltre riferimento al movimento \"Black Lives Matter\"."}
{"id": "8619203", "revid": "729019", "url": "https://it.wikipedia.org/wiki?curid=8619203", "title": "Gro\u00dfer Garten (Hannover)", "text": "Il Gro\u00dfer Garten (in italiano: \"gran giardino\") di Hannover, era il principale dei Giardini reali di Herrenhausen che costituiscono il parco del castello di Herrenhausen, in Germania.\nStoria.\nIl progetto iniziale del giardino.\nNel 1638 il duca Giorgio di Brunswick-L\u00fcneburg disponeva sul sito ove poi sarebbe sorto il grande parco di Herrenhausen un'area coltivata ad orto presso il villaggio di H\u00f6ringehusen. Quando il figlio di Giorgio, Giovanni Federico, sal\u00ec al potere nel 1665, ribattezz\u00f2 il villaggio con il nome di Herrenhausen e vi fece costruire un proprio castello per trascorrere il periodo estivo in campagna, una struttura precedente all'attuale palazzo. Per abbinare un giardino che ne fosse degno alla nuova struttura, incaric\u00f2 il suo giardiniere di corte Michael Grosse di creare un giardino fiorito che sfiorava le dimensioni pressappoco dell'attuale \"Grande Parterre\" del parco.\nA partire dal 1674, i progetti per il giardino vennero portati a compimento con la partecipazione dell'architetto italiano Girolamo Sartorio. Nel 1675 fu assunto il maestro fontaniere Marinus Cadart (Cattare) il quale progett\u00f2 una grotta e una grande cascata. Inoltre venne probabilmente impiegata la consulenza di Henry Perronet (\u2020 1690). L'esecuzione dei lavori venne affidata a Anton Heinrich Bauer, nominato giardiniere di corte nel 1675, coadiuvato dall'italiano Pietro Meccage. Nel 1676, dunque, iniziarono i lavori al giardino, il cui aspetto \u00e8 solo vagamente ricostruibile per mancanza di fonti; \u00e8 probabile ad ogni modo che i giardini disponessero di una vasta gamma di elementi di disegno di origine rinascimentale e del primo barocco, sviluppati su 14 ettari di terreno. Quando Giovanni Federico mor\u00ec nel 1679, il giardino non era ancora terminato.\nL'espansione e il periodo di massimo splendore (1680\u20131755).\nL'espansione del \"Grosser Garten\" di Herrenhausen \u00e8 strettamente collegata all'ascesa della linea dei Guelfi di Hannover. La creazione e la manutenzione di grandi giardini avevano un'alta priorit\u00e0 nel sistema di rappresentanza principesca. Tre reggenti plasmarono in questo periodo il \"Grosser Garten\" tra il 1680 e il 1755: Ernesto Augusto (1679\u20131698), che fu nominato elettore di Braunswick-L\u00fcneburg nel 1692, suo figlio Giorgio Luigi, che fu incoronato re d'Inghilterra col nome di Giorgio I nel 1714 e Giorgio II, nato proprio al castello di Herrenhausen nel 1683. Fino alla sua ultima visita nel 1755, questi fece del complesso la sua residenza estiva e luogo di feste e riunioni diplomatiche.\nL'espansione di Ernesto Augusto e di Sofia del Palatinato.\nDopo il 1680, Ernesto Augusto continu\u00f2 il progetto iniziato da suo fratello per la realizzazione dei giardini della palazzina che qui sorgeva. Come quello di Giovanni Federico, il suo gusto era stato modellato in gran parte sul modello della cultura italiana dell'epoca. Da diverse visite in Italia, entrambi avevano riportato esperienze impressionanti nell'ambito di parchi e giardini, in particolare nel Veneto. Inoltre, Ernesto Augusto e sua moglie Sofia del Palatinato si erano portati in un tour delle ville romane nel 1664. Ernesto Augusto, che era in procinto ormai di ricevere la carica di principe elettore del Sacro Romano Impero, doveva per tale carica disporre anche di uno splendido palazzo e di un altrettanto splendido giardino per le sue ambizioni politiche, per riflettere la sua potenza sociale ed economica e quindi il suo ruolo nella gestione degli affari della politica dell'impero. Nel 1683, Ernesto Augusto e Sofia assunsero per Herrenhausen il giardiniere francese Martin Charbonnier, che aveva gi\u00e0 allestito per loro il parco del castello di Osnabr\u00fcck. Questi complet\u00f2 la parte settentrionale del giardino, conferendo cos\u00ec alla residenza un primo aspetto regale.\nErnesto Augusto, in questa sua opera di costruzione, si pose in diretta competizione coi suoi cugini, i duchi di Brunswick, che pure stavano realizzando uno splendido palazzo a Wolfenb\u00fcttel, i quali pure aspiravano al titolo elettorale. Dopo il 1687, il duca Antonio Ulrico di Brunswick-Wolfenb\u00fcttel inizi\u00f2 a costruire la propria residenza estiva di castello di Salzdahlum in una competizione di splendore e ricchezza col duca Ernesto Augusto. Per questo motivo, Ernesto Augusto decise di riprogettare ed espandere ulteriormente il \"Grosser Garten\" di Herrenhausen sempre attingendo dai principali giardini europei e complice, nel medesimo periodo, la costruzione della reggia di Versailles. La duchessa Sofia si coinvolse direttamente nella progettazione dei giardini, la quale nel 1679 si port\u00f2 nei Paesi Bassi, tornando nei luoghi dove aveva vissuto in esilio la sua giovinezza con la sua famiglia, ma dove pure esistevano splendidi giardini barocchi alla francese. All'inizio di questa nuova fase di espansione tra il 1689 ed il 1696 si inizi\u00f2 a raddoppiare le dimensioni del giardino.\nLe fontane.\nNell'agosto del 1689, Ernesto Augusto licenzi\u00f2 il suo maestro fontaniere Cadart che per tredici anni aveva lavorato al progetto di numerosi giochi d'acqua nel parco. Nonostante i numerosi tentativi, infatti, egli fall\u00ec nel compito essenziale di fornire acqua costante al parco e a un livello di pressione sufficiente da azionare gli alti getti delle fontane locali. Nel 1686, proprio Cadart si era portato a Brema per osservare i progetti dell'architetto di corte Westermann.\nAl posto di Cadart, Ernesto Augusto chiam\u00f2 a corte l'architetto impiegato al castello di Celle, Johann Friedrich de M\u00fcnter, figlio di Benedictus de M\u00fcnter, il quale dal 1690 inizi\u00f2 a lavorare ad un nuovo sistema di giochi d'acqua. Come prima cosa, egli fece rinnovare i serbatoi d'acqua disposti da Cadart a nord-ovest del castello. Dopo una malattia, ad ogni modo, De M\u00fcnter mor\u00ec nell'agosto del 1693 e venne sostituito dal parigino Pierre D\u00e9nis che prese servizio stabilmente ad Herrenhausen nel 1694. Questi si limit\u00f2 a continuare i progetti gi\u00e0 avviati. Nella primavera del 1696, venne chiamato ad affiancarlo nel lavoro Gottfried Wilhelm Leibniz, progettista di fontane. Quest'ultimo in particolare riusc\u00ec finalmente a risolvere il problema della pressione dell'acqua attraverso un complesso sistema di pompe idrauliche che avrebbero consentito di far funzionare i giochi d'acqua di tutto il nuovo giardino in costruzione.\nDurante il suo regno, Ernesto Augusto dedic\u00f2 circa 65.000 \"Reichstaler\" alla progettazione architettonica del palazzo, del giardino e degli edifici di corte ad esso vicine. 16.000 \"Reichstaler\" vennero dedicati interamente all'ampliamento del giardino, oltre a 46.000 \"Reichstaler\" investiti per la costruzione e progettazione dei sistemi di canalizzazione per le fontane e per i giochi d'acqua stessi.\nContinuazione dei lavori sotto l'elettore Giorgio Luigi.\nCon la morte di Ernesto Augusto, l'elettrice Sofia ricevette nel 1698 il castello di Herrenhausen come sua residenza vedovile, compreso un importo annuo fisso per la manutenzione del giardino e dei giochi d'acqua del palazzo. Poich\u00e9 i mezzi finanziari erano insufficienti per continuare il lavoro iniziato, ella decise di consegnare il giardino a suo figlio, l'elettore Giorgio Luigi, pur continuando a risiedere a Herrenhausen. Giorgio Luigi continu\u00f2 i lavori intrapresi sino ad includere la met\u00e0 meridionale del giardino con la costruzione dei due padiglioni rotondi progettati da Louis Remy de la Fosse. Intorno al 1708, dopo che Giorgio Luigi divenne principe ereditario candidato al trono inglese con l'Act of Settlement del 1701 ed ebbe ereditato il principato di L\u00fcneburg da suo zio, riprese ancora con maggior vigore i lavori al \"Grosser Garten\". Il giardino occupava ora una superficie di 36 ettari e, comprendendo anche i prati esterni, giungeva a un totale di 50 ettari di terreno (quasi l'area del centro storico di Hannover, dove vivevano circa 7000 persone e dove si trovavano 1000 case). La parte del progetto del giardino che rimase particolarmente a cuore di Giorgio Luigi fu la realizzazione della Grande Fontana, i cui lavori iniziarono nel 1700 e terminarono vent'anni pi\u00f9 tardi.\nNella zona intorno al \"Grosser Garten\", Giorgio Luigi fece realizzare altri giardini minori oltre a edifici di utilit\u00e0 come ad esempio un caseificio (1706) e un'orangerie (completata nel 1723). Al progetto, tra il 1726 ed il 1727, collabor\u00f2 il giardiniere Ernst August Charbonnier, succeduto al padre Martin Charbonnier dopo morte di questi.\nDalla met\u00e0 del XVIII secolo al XIX secolo.\nGiorgio III e Giorgio IV risiedettero stabilmente come sovrani d'Inghilterra a Londra, da dove dirigevano anche l'elettorato di Hannover. Durante la seconda met\u00e0 del XVIII secolo, l'interesse della casa regnante per il castello di Herrenhausen e il suo giardino svan\u00ec progressivamente, diminuendo quindi gli investimenti e le modifiche messe a progetto. Proprio per questo motivo, ad ogni modo, il \"Grosser Garten\" non venne trasformato in un giardino all'inglese, mantenendo la sua peculiarit\u00e0 barocca.\nDopo la Guerra dei Sette anni (1756\u20131763) il \"Grosser Garten\" venne aperto al pubblico, ma per l'occasione venne apposto all'ingresso un singolare regolamento per l'utilizzo del parco su tavole di pietra che ancora oggi sono conservate. Il \"Grosser Garten\" divenne quindi una delle attrazioni pi\u00f9 popolari della citt\u00e0 di Hannover, un luogo di socializzazione e di passeggio, di svago e di piacere per gli abitanti di ogni ceto sociale.\nDopo che l'elettorato di Hannover fu elevato al rango di regno (1814) e dopo la fine dell'unione personale con la Gran Bretagna (1837), il ramo dei Guelfi che rimase a governare lo stato prefer\u00ec abitare al castello di Monbrillant, pi\u00f9 vicino alla citt\u00e0. Dal 1819 al 1821 l'architetto di corte Georg Ludwig Friedrich Laves, ristruttur\u00f2 il palazzo di Herrenhausen e due anni dopo pose mano all'orangerie. Dopo che il re Ernesto Augusto ebbe ad ogni modo trasferito la propria residenza ad Hannover, l'atteggiamento verso il \"Grosser Garten\" cambi\u00f2 radicalmente ed il palazzo coi suoi giardini inizi\u00f2 sempre pi\u00f9 ad essere visto come un grande monumento celebrativo alla casata reale dei Guelfi. Dal 1857, Giorgio V di Hannover utilizz\u00f2 Herrenhausen come residenza estiva e come sua residenza primaria nel periodo di costruzione del Welfenschloss (1862\u20131866).\nDopo l'annessione del Regno di Hannover alla Prussia nel 1866, il \"Grosser Garten\" pass\u00f2 sotto l'amministrazione prussiana. La manutenzione del giardino venne finanziata coi beni confiscati alla casata reale dei Guelfi, i cosiddetti \"Welfenfonds\".\nDal XX secolo ad oggi.\nDopo la fine della prima guerra mondiale, i \"Welfenfonds\" stavano ormai esaurendosi anche a causa della pesante inflazione della Germania e quindi non vi furono pi\u00f9 fondi sufficienti a mantenere adeguatamente il grande giardino. Quando la casata di Braunswick-L\u00fcneburg riottenne le sue propriet\u00e0 nel 1934, il giardino appariva ormai trascurato e l'anno dopo venne chiuso. Nel 1936 la citt\u00e0 di Hannover acquist\u00f2 il \"Grosser Garten\", mentre il castello, l'orangerie, la galleria e il giardino immediatamente adiacente al castello rimasero in possesso della famiglia dei Guelfi. Secondo il principio del restauro integrativo all'epoca diffuso, il giardino venne completamente ridisegnato in forme barocche grazie alla collaborazione dello storico dell'arte Udo von Alvenslebendal, grazie ad un progetto del direttore dei giardini cittadini Hermann Wernicke e con l'influenza del sindaco Arthur Menge. L'architetto di giardini Wilhelm Siepen progett\u00f2 alcune aree del parco. Per la manutenzione del parco, la citt\u00e0 impieg\u00f2 principalmente disoccupati.\nUna delle innovazioni principali che and\u00f2 a mutare la scenografia del giardino fu l'uso dell'illuminazione elettrica che venne utilizzata per evidenziare sculture, muri di siepi e giochi d'acqua. Vennero altres\u00ec rinnovati ed ampliati gli impianti delle fontane. Il 13 giugno 1937 si svolse la cerimonia di apertura del giardino rinnovato, inteso come area verde ricreativa per la citt\u00e0.\nDopo l'inizio della seconda guerra mondiale, la manutenzione dei giardini venne gradualmente limitata. Negli ultimi anni del conflitto e nei primi anni del dopoguerra, le aiuole del giardino vennero utilizzate per coltivare ortaggi per la popolazione locale. Il giardino non venne pi\u00f9 aperto al pubblico. Nel 1943 il castello fu completamente distrutto durante un bombardamento aereo su Hannover e del complesso del giardino si salvarono solo la grotta, la grande cascata e la gradinata esterna del palazzo. L'edificio della galleria sub\u00ec solo lievi danni. Gran parte del giardino, ad ogni modo, risultava solcato dai crateri delle bombe cadute e si rese necessaria una ricostruzione. Per smuovere l'animo dei donatori, dal 26 agosto 1945 il giardino venne nuovamente riaperto al pubblico, ma i restauri dovettero necessariamente procedere in maniera semplificata per la mancanza di fondi almeno fino agli anni '50. Parallelamente si inizi\u00f2 a pensare a una possibile ristrutturazione dei giardini in stile barocco.\nNegli anni '50, il \"Grosser Garten\" torn\u00f2 ad essere un luogo di eventi. Tra il 1943 e il 1950 l'edificio della galleria era gi\u00e0 servito come palcoscenico sostitutivo per il teatro dell'opera cittadino andato distrutto. Nell'estate del 1952 si tenne a Herrenhausen il primo Festival della Musica locale.\nI preparativi per il trecentenario della fondazione del \"Grosser Garten\" nel 1959, si posero l'obiettivo di riportare il giardino alle sue forme del 1937. Il 1\u00ba gennaio 1962, le rovine del castello, la galleria, l'orangerie e le aree adiacenti al giardino vennero acquisite dalla citt\u00e0 di Hannover. I giardini vennero completati nei loro restauri nel 1966. Divenne chiaro ad ogni modo che la citt\u00e0 di Hannover da sola non disponeva dei mezzi necessari per il restauro e la cura del parco e contemporaneamente per il restauro degli affreschi della galleria presente nel giardino, delle statue e delle altre strutture presenti nel parco. Venne aperta una sottoscrizione pubblica nel 1975 ed in quello stesso anno venne costituita l'Associazione amici dei giardini di Herrenhausen.\nStruttura.\nL'area del \"Grosser Garten\" \u00e8 larga nel complesso 450 metri e lunga 800 metri; \u00e8 composta da due met\u00e0 di forma quadrata. La loro rispettiva struttura risale alle diverse fasi di sviluppo del giardino: la met\u00e0 settentrionale \u00e8 quella pi\u00f9 antica, sviluppata a partire dal 1666, mentre la met\u00e0 meridionale \u00e8 la parte pi\u00f9 nuova del giardino creata dopo il 1696. Il palazzo di Herrenhausen, insieme all'edificio della galleria e all'orangerie ad est, costituiscono il confine settentrionale del giardino. Il giardino ha una forma di un rettangolo.\nLa parte di giardino davanti al luogo ove sorgeva il palazzo \u00e8 occupata da un'area di quasi 32.000 mq di \"parterre\", il tutto circondato da una serie di ambienti racchiusi da siepi di carpino a pianta quadrata. A ovest del \"parterre\" si trova il labirinto, la terrazza panoramica ed altri ambienti del giardino. La grande fontana forma il centro della parte meridionale del parco.\nIl punto di riferimento e punto di partenza per la progettazione del giardino era il palazzo di Herrenhausen. Il centro del castello definiva l'asse prospettico evolutosi nel tempo per i giardini. L'asse longitudinale dominante ha inizio addirittura al cancello del cortile principale di quello che era il castello, attraversava il cortile d'onore, il portale del palazzo, la grande sala al piano terreno e proseguiva poi per un viale centrale unico, terminando al confine meridionale del giardino. Ad esso si intersecano percorsi laterali per dividere il \"Grosser Garten\" nelle sue varie aree progettuali. Siepi e viali delimitano gli spazi verdi del giardino sulla base di questa planimetria architettonica. Questa struttura di base rimase pressoch\u00e9 invariata dal completamento del giardino nel 1708 fino ad oggi. Il progetto del giardino ha subito vari cambiamenti durante i suoi trecento anni di esistenza, come parte della storia del complesso stesso.\nIl \"gran parterre\".\nIl grande \"parterre\" che domina la met\u00e0 settentrionale del giardino, \u00e8 largo 200 metri e lungo 160 metri. Esso \u00e8 suddiviso al proprio interno in otto segmenti longitudinali, divisi tra loro da sentieri e tappeti erbosi. Il centro del \"parterre\" \u00e8 composto da una fontana a campana con 164 getti d'acqua illuminati di notte. L'attuale progetto del \"parterre\" risale alla ristrutturazione del giardino operata nel 1936-1937. L'attenzione degli architetti del verde dell'epoca, ad ogni modo, non si concentr\u00f2 su una fedele ricostruzione dei sentieri e delle aiuole del Settecento, ma su una rilettura semplicistica del progetto, adattata ai gusti degli anni Trenta. Wilhelm Siepen impieg\u00f2 in particolare i motivi a \"broderie\" solo in quelli centrali, utilizzando altri spunti decorativi pi\u00f9 semplici per quelli laterali. Ogni scomparto \u00e8 delimitato da siepi di tasso o di bosso coniche e viene riempito con decorazioni floreali stagionali ogni anno.\nIl concetto di base del \"parterre\" di Martin Charbonnier del 1700 \u00e8 ancora oggi riconoscibile. Esso risultava particolarmente fruibile da una posizione elevata come la visione dalla scalinata esterna del castello, da cui ancora oggi si pu\u00f2 godere una delle migliori visioni d'insieme del complesso del giardino. L'idea di Charbonnier, ad ogni modo, contraddiceva per ragioni di spazio la teoria del giardino alla francese che puntava sulla longitudine dei \"parterres\" per accentuare l'idea di profondit\u00e0 della prospettiva del giardino; per mantenere comunque un effetto gradevole, egli rimpicciol\u00ec le parti laterali cos\u00ec che il \"parterre\" si avvicinasse visivamente nell'area centrale.\nLe sculture e la meridiana.\nIl giardino venne arricchito da una serie di statue e sculture tra il 1702 ed il 1710. 32 sculture in arenaria di vari scultori decorano ancora oggi il complesso del parco, dipinte in marmo per suggerire l'idea del marmo. L'ispirazione per la presenza di queste sculture pervenne direttamente da Versailles. Proprio li, infatti, nel 1679, l'elettrice Sofia aveva visto il gruppo di sculture disegnate da Charles Le Brun nel 1674, la cosiddetta \"Grande Commande\", per il \"Parterre d'Eau\". Anche a Herrenhausen le sculture non vennero utilizzate solo come decorazione, ma anche come rappresentazione allegorica del cosmo, come simboli dell'ordine mondiale e del potere. I quattro elementi sono rappresentati pi\u00f9 volte in diverse varianti, ad esempio tramite figure mitologiche, ma anche con l'uso di sculture di vasi e oggetti inanimati che rappresentano le quattro stagioni. Altre divinit\u00e0 e allegorie alludono alle virt\u00f9 e ai privilegi del principe. Di fronte al castello, sul lato nord del parterre, si trovano due statue di Ercole poste a fiancheggiare il percorso principale, il quale era la personificazione dell'elettore stesso che svolgeva cos\u00ec il compito di protettore anche del parco. La statua con la personificazione dell'Europa nella parte nord-est del giardino fornisce un collegamento diretto con l'elettore Giorgio Luigi. Ai suoi piedi, infatti, si trova la corona elettorale e l'aquila imperiale a due teste posta sullo scudo che imbraccia si riferisce non solo al Sacro Romano Impero, ma anche all'ufficio di Giorgio Luigi come Tesoriere Imperiale.\nNel 1712 fu installata una meridiana a colonna nel punto di passaggio tra il giardino del palazzo e il \"parterre\". Re Giorgio I la fece sostituire tra il 1722 e il 1727 da una realizzazione in ottone ancora oggi esistente sul modello di quella realizzata a Londra dall'orologiaio britannico Jonathan Sisson.\nLa grotta e la cascata.\nSecondo il progetto di Marinus Cadart, vennero realizzati una grotta e una grande cascata artificiale per il giardino a partire dall'espansione del parco voluta dal 1676. Per la realizzazione della grotta, vennero progettate e realizzate delle enormi conchiglie di arenaria per completare le decorazioni dei giochi d'acqua, ma la frequente minaccia dell'umidit\u00e0 impose frequenti riparazioni.\nEntrambi gli edifici del giardino erano accessibili e traevano spunto nelle loro forme dalle ville rinascimentali romane che i duchi avevano avuto modo di vedere nei loro viaggi in Italia. Per dare un aspetto ancora pi\u00f9 vero alla grotta, pi\u00f9 simile ad un vero e proprio ninfeo, grazie alla collaborazione di Michael Riggus, le pareti interne della struttura vennero decorate con minerali, cristalli, vetri rotti, gusci di lumache e conchiglie vere. Alle decorazioni lavor\u00f2 anche l'italiano Giacomo Perinetti.\nLa cascata, completata nel 1685, \u00e8 un buon esempio dei giochi d'acqua allestiti sotto il governo del duca Giovanni Federico di Brunswick-L\u00fcneburg. Da essa discendevano quattro percorsi d'acqua ripartiti in sei bacini individuali adornati con conchiglie e gocciolatoi che modellano e strutturano la stessa facciata. Tra di esse vi sono cinque nicchie e nelle pareti laterali si trovano delle finte pareti rocciose adorne di altre conchiglie ed elementi marittimi. Tra le sculture presenti si riconoscono quelle di Venere e di Leda. La parte superiore della cascata \u00e8 accessibile tramite due rampe di scale curve che racchiudono il bacino della fontana e la incorniciano. Anche sul parapetto della struttura si trovano altre figure di divinit\u00e0 mitologiche legate all'acqua.\nLa struttura venne ristrutturata completamente nel 1848 ad opera dell'architetto di corte Georg Heinrich Schuster. Un'ultima ristrutturazione venne eseguita nel 2002.\nLa riprogettazione della grotta.\nUna delle ultime opere dell'artista Niki de Saint Phalle si trova proprio nel \"Grosser Gaeten\". Ella si occup\u00f2 di ridisegnare completamente l'edificio della grotta nel parco, dividendola in tre stanze. In origine, le stanze interne alla struttura erano decorate con cristalli, minerali, vetro e conchiglie, ed erano dotate di giochi d'acqua che servivano come rifugio rinfrescante nelle calde giornate estive; le decorazioni avevano il compito di incantare i visitatori durante il loro soggiorno a corte.\nDopo la seconda guerra mondiale, le decorazioni dell'edificio apparivano fortemente danneggiate. Vennero rimosse e la grotta venne utilizzata come magazzino per il complesso. Tra il 2001 e il 2003, l'artista Niki de Saint Phalle diede nuova vita all'interno della struttura realizzando mosaici in vetro e specchi oltre a sculture decorative, tutti incentrati sul tema della vita dell'uomo. La sala centrale, di forma ottagonale, ha le pareti con colonne a spirale formate da vetri rotti colorati, specchi e ciottoli. La stanza degli specchi, che si apre a sinistra, \u00e8 dedicata al tema del \"giorno\", mentre quella a destra, contraddistinta dal colore blu, a quello della \"notte\".\nGiardini minori.\nQuattro giardini separati, delimitati da siepi e separati l'uno dall'altro, erano presenti nel complesso del \"Grosser Garten\" ed erano riservati a piantagioni o ad usi speciali. Essi, per ragioni di praticit\u00e0, erano posti non distanti dal castello. I due giardini adiacenti all'ala est del palazzo vennero creati come giardini ornamentali. Sul lato ovest si trovano il giardino dei fichi e il cosiddetto \"fetta di mela\". Entrambi erano originariamente orti e servivano per fornire alla fattoria frutta locale, frutta esotica e verdure durante tutto l'anno, per completare nel complesso l'esperienza sensoriale di una visita al grande giardino. Secondo la teoria del giardino francese del XVII secolo, ad ogni modo, frutteti e orti dovevano rimanere nascosti alla visita degli spettatori, mentre qui si pu\u00f2 notare come queste parti di giardino siano state sapientemente integrate al giardino meramente decorativo, come accadeva nei giardini rinascimentali o nei giardini barocchi olandesi. Questa inclusione riflette anche la predilezione dell'elettrice Sofia per la frutta.\nIl giardino dei fichi, posto dietro la grotta, \u00e8 oggi utilizzato per fini gastronomici. L'edificio del ristorante, costruito nel 1999\u20132000 su progetto di Peter P. Schweger e Wolfgang Schneider, si trova sul sito dell'ex cucina del castello andata precedentemente distrutta. Di fronte ad essa vi era in origine una serra in cui venivano piantati alberi di fico da cui il nome del piccolo giardino. Sulle pareti di fronte, si coltivavano piante da frutto a spalliera, sensibili al freddo.\nLa \"fetta di mela\" serv\u00ec come deposito materiali per i lavori al giardino del 1937. Wilhelm Siepen volle comunque mantenere inalterato il pi\u00f9 possibile questo giardino. Il suo curioso nome \u00e8 dovuto alla sua forma che per l'appunto ricorda una fetta di mela.\nIl giardino fiorito, posto dietro la cascata, era originariamente riservato all'uso esclusivo della casa principesca ed era per questo chiamato anche giardino privato. Era strutturato come un piccolo giardino barocco: una piccola aiuola davanti fungeva da \"parterre\" ed era delimitato lateralmente da viali che conducevano a una zona boscosa. L'area \u00e8 contraddistinta ancora oggi da una galleria in vetro e ghisa costruita tra il 1861 ed il 1862 e rappresenta uno dei pochi elementi rimasti del XIX secolo del \"Grosser Garten\".\nIl parterre degli aranci, posto di fronte all'edificio della galleria, aveva un carattere pubblico e di rappresentanza e rappresentava un chiaro rimando all'omonimo presente a Versailles. In estate esso era utilizzato per mettere in mostra al pubblico la grande collezione di agrumi e piante estive dell'elettore che per\u00f2 erano sensibili al freddo e quindi nel periodo invernale dovevano essere necessariamente ritirate in serra. Nel 1714 in tutto il castello si trovavano 400 piante di arancia coltivate in vaso, oltre ad oleandri e melograni. Negli anni '30 del Settecento, nel parterre degli aranci furono collocati principalmente alberi di agrumi e alloro in fioriere dipinte artisticamente, a dare l'impressione di un vero e proprio aranceto.\nNei pressi del parterre degli aranci si trova l'orangerie che venne disegnata da Karl Heinrich Meyer e che veniva utilizzata appunto come luogo di ricovero invernale delle piante d'arancio.\nDavanti al complesso si trova la fontana di Nettuno, ufficialmente inaugurata il 28 aprile 2008, con un costo di realizzazione pari a 320.000 euro. L'opera \u00e8 stata ricreata dopo un concorso di architettura vinto dello scultore Magnus Kleine-Tebbe di Braunschweig utilizzando figure di fontane barocche in ottone.\nIl teatro all'aperto.\nIl teatro all'aperto del giardino del castello di Herrenhausen \u00e8 uno dei pochi teatri barocchi all'aperto ancora esistenti e rappresenta quindi non solo un monumento alla storia dell'arte, ma anche alla storia del teatro internazionale. Venne costruito tra il 1689 e il 1692 ed \u00e8 ancora oggi utilizzato. La forma \u00e8 quella tipica dei teatri all'aperto progettati nel XVII secolo, con una cinta e quinte sceniche con di siepe e verdure. L'area della scena \u00e8 a forma di anfiteatro a riprendere l'idea dei teatri all'aperto degli antichi greci e romani.\nL'ispirazione per la realizzazione di questo teatro, che fu il primo di questa tipologia costruito oltre le Alpi, trae direttamente l'idea da quello realizzato da Andr\u00e9 Le N\u00f4tre (tra il 1664 ed il 1671) un tempo esistente presso i giardini delle Tuileries a Parigi.\nIl progetto del palcoscenico, realizzato secondo il linguaggio barocco del teatro, \u00e8 attribuito a Johann Peter Wachter. Il fondale scenico, in leggera pendenza, \u00e8 costituito da siepi a coppie sfalsate e contribuisce ad espandere il fondo del giardino verso una prospettiva pi\u00f9 ampia. Tra tassi di forma conica, si trovano due copie dorate del cosiddetto \"Gladiatore Borghese\", accompagnate dalle sculture delle dee Cerere e Luna che costituiscono l'ingresso del palcoscenico, sviluppato su 62 metri di larghezza.\nLe sculture presenti (tra cui figura anche una copia della Venere Medici) vennero commissionate dal duca Ernesto Augusto ad Amsterdam attorno al 1690 dove vennero realizzate in piombo dagli scultori Georg e Willem Larson e successivamente dorate. Le 17 statue originali ancora oggi visibili nel complesso, sono state sostituite nel 1974 da copie in bronzo, pi\u00f9 resistenti agli agenti atmosferici, e sono state integralmente restaurate tra il 2004 e il 2009.\nPer tutto il XVIII secolo, il teatro all'aperto aveva un ruolo fondamentale per l'intrattenimento della corte. Esso era utilizzato non solo per rappresentazioni teatrali, ma anche per spettacoli di ballo e di musica, oltre che come luogo di ricevimenti di stato, balli e feste in maschera. Nel cosiddetto \"K\u00f6nigsbusch\" presso il teatro, si trovano ancora oggi delle statue in arenaria che raffigurano i duchi Giorgio, Ernesto Luigi e Giorgio Luigi (Giorgio I) oltre alla duchessa Sofia e rappresentano un chiaro richiamo politico all'ascesa al potere della casata dei Guelfi.\nNel corso del XX secolo, Hermann Wernicke e Karl Heinrich Meyer ristrutturarono l'area del teatro aggiungendovi ad esempio la buca per l'orchestra che, pur non alterando il teatro barocco originale, risulta funzionale ai moderni spettacoli che vi si tengono. Il teatro all'aperto pu\u00f2 ora ospitare ancora oggi circa 1000 spettatori.\nIl labirinto.\nNel XIX secolo, l'uso orticolo nella met\u00e0 settentrionale del giardino aveva deturpato la zona del boschetto originario progettato nel XVII secolo. Era scomparsa la tipica divisione interna barocca degli spazi con viali, nicchie e stanze realizzate con siepi di carpino. Ad ovest del Gran \"Parterre\", nel 1936-1937 vennero fatti dei tentativi per compensare la perdita del boschetto cercando una controparte progettuale al teatro all'aperto sul fronte opposto.\nVenne cos\u00ec creato il labirinto come nuova attrazione nel \"Grosser Garten\". Si tratta di un sistema modellato basato su una pianta del 1674. Il labirinto ha una pianta ottagonale e un diametro di 38 metri. Il labirinto \u00e8 circondato da siepi di carpino, la cui lunghezza totale \u00e8 di 500 metri. Un padiglione, che originariamente era dotato di una voliera per uccelli esotici, costituisce il punto focale del complesso. Non \u00e8 noto se nel XVII secolo vi fosse effettivamente un labirinto nel \"Grosser Garten\".\nGli stagni dei cigni.\nI quattro stagni quadrati detti oggi \"dei cigni\" vennero ricavati da due grandi stagni dedicati all'allevamento di pesci e creati attorno al 1665. Nel corso dell'ampliamento del giardino del 1696, questi vennero suddivisi a formare dei nuovi giochi d'acqua, andando comunque a costituire un tratto tipico della parte vecchia del giardino, quella pi\u00f9 strettamente legata agli stilemi rinascimentali. I corpi idrici, dotati di casette in legno ed utilizzati per l'allevamento di anatre e cigni, erano appena visibili di fronte al giardino, poich\u00e9 erano circondati da siepi di carpino nel XVIII secolo. Durante la riprogettazione del 1936-1937, gli stagni vennero sostituiti da veri e propri bacini d'acqua non profondi e dotati di piccole fontane con illuminazione. Filari di tigli in un rigoroso taglio quadrato delimitano l'area del giardino.\nI giardini speciali.\nTra il 1936 e il 1937 vennero allestiti anche dei giardini speciali che andarono a sostituire le aree di boschetti perdute irrimediabilmente. Vennero creati per l'appunto otto diversi giardini a pianta quadrata per emulare i progetti del XVII e XVIII secolo. Elementi di design tipici come il \"parterre\", ornamenti e fontane vennero arricchiti con piccole architetture e sculture. Le bozze di questi giardini vennero elaborate perlopi\u00f9 da Wilhelm Siepen. Il giardino dell'isola \u00e8 stato creato su disegno del pittore Bernhard D\u00f6rries. I giardini hanno i seguenti temi:\nIl giardino meridionale.\nLa met\u00e0 meridionale del giardino (chiamato anche \"Nouveau Jardin\") venne allestita come un giardino a boschetti su una pianta geometrica del 1696. La zona del giardino, che \u00e8 delimitata da viali laterali, \u00e8 caratterizzata dagli spazi verdi delimitati da siepi di carpino. Il sistema di percorsi divide questa met\u00e0 del giardino, di forma quasi quadrata, in trentadue spazi minori. Al centro di questa parte del giardino si trova la Grande Fontana del complesso, che rappresenta il punto focale dell'intero \"Grosser Garten\", da cui si irradiano dei percorsi diagonali.\nIn questa parte del giardino si trova anche un grandioso monumento dedicato all'elettrice Sofia, grande fautrice del parco della residenza, realizzato nel 1878 dallo scultore Friederich Wilhelm Engelhard in marmo di Carrara.\nNel XVIII secolo la maggior parte delle aree verdi di questa parte del giardino venne decorata su espressa volont\u00e0 dell'elettrice con piante da frutto, andando cos\u00ec ad arricchire il giardino e ponendosi in pieno contrasto con la teoria del giardino barocco francese che imponeva una netta separazione tra il giardino di piacere e quello funzionale al sostentamento della corte. Tale tradizione di coltivazione della frutta si mantenne nella parte meridionale del giardino sino al XX secolo, venendo compromessa solo dalle ristrutturazioni del 1936 quando i progettisti della citt\u00e0 di Hannover ritennero tale idea incompatibile con l'idea del giardino barocco in generale. Hermann Wernicke fece quindi sostituire gli alberi da frutto con alberi decidui.\nLa Grande Fontana.\nAl centro della parte meridionale del \"Grosser Garten\" si trova la Grande Fontana, un gioco d'acqua in funzione dal 1719. Il suo getto d'acqua raggiunge l'altezza di 81 metri quando non c'\u00e8 vento. Per raggiungere questa altezza, l'acqua viene posta in pressione attraverso una fessura circolare di 4 cm di larghezza, dalla quale esce con una velocit\u00e0 massima di 140 km/h. La fontana ha un consumo orario di 500 m\u00b3 d'acqua.\nLa costruzione della Grande Fontana ebbe inizio attorno al 1700. L'elettore Giorgio Luigi progett\u00f2 la creazione nel parco della sua residenza ad Hannover di una grandiosa fontana contraddistinta da un imponente getto d'acqua, superiore a quello di ogni altra fontana tedesca dell'epoca, cos\u00ec da legittimare allegoricamente la sua pretesa di essere superiore a tutti gli altri suoi pari, in particolare dopo l'acquisizione del titolo di principe ereditario del trono inglese. La sfida intrapresa a Herrenhausen era quella di generare una pressione idrica sufficiente da poter innalzare il getto d'acqua ben oltre i 27 metri del \"Bassin du Dragon\" del parco della Reggia di Versailles che all'epoca era considerato una meraviglia dell'ingegneria idraulica. Giorgio Luigi per questo scopo non volle realizzare un progetto architettonico per la sua fontana, bens\u00ec volle creare un luogo ove la sola tecnologia era l'elemento a farla da padrone, fatto che lo avrebbe quindi fatto apparire come un sovrano moderno e orientato al futuro. L'idea era che il getto d'acqua fosse esso stesso una personificazione del principe, come l'acqua sconfigge la gravit\u00e0 e quindi la natura, elementi che rimandano al potere umano. La fontana costituisce il centro del giardino geometricamente disegnato e lo domina cos\u00ec come il principe \u00e8 posto al centro di uno stato ordinato e lo governa.\nCome primo passo nella costruzione della fontana, Pierre La Croix, progettista assunto a Parigi per essere destinato al \"Grosser Garten\" di Hannover nel 1700 dopo la morte del maestro fontaniere Pierre Denis, cre\u00f2 il bacino rotondo in arenaria, del diametro di oltre 50 metri, per la ospitare la grande fontana. La realizzazione tecnica del progetto si \u00e8 per\u00f2 rivelata pi\u00f9 difficile di quanto supposto. Un sistema di pompe convenzionale installato sul fiume Leine nel 1706, alle porte di Hannover, e azionato da una ruota idraulica si \u00e8 rivelato insufficiente per spingere l'acqua a grandi altezze come da progetto. L'elettore Giorgio Luigi sperava che forse l'uso di motori a vapore portasse ad una soluzione soddisfacente ma nulla sembr\u00f2 cambiare in maniera sostanziale; in particolare dopo la sua candidatura alla successione al trono inglese, i contatti dell'elettore con l'Inghilterra aumentarono sempre pi\u00f9 al punto che nel 1706 venne contattato da William Benson, chierico inglese e architetto dilettante, politicamente ambizioso, il quale cerc\u00f2 di ottenere il favore del futuro sovrano risolvendo il problema idraulico che lo affliggeva nella sua residenza tedesca. Dopo l'ascesa al trono di Giorgio I nel 1714, Benson si mise in luce come inventore di macchine ad acqua. Re Giorgio I fece controllare attentamente le proposte di Benson nel 1717 dal direttore delle macchine agricole dell'Hannover, Bernard Ripking, tra i migliori ingegneri dell'elettorato di Hannover dell'epoca. Questi not\u00f2 come all'interno dei meccanismi proposti da Benson vi fossero dei sistemi di pompaggio a vapore simili a quelli utilizzati nelle miniere della Cornovaglia e per questo l'elettore pens\u00f2 di sfruttare la medesima tecnica anche nelle miniere dei monti Harz.\nNel 1718, Giorgio I mise a disposizione di Benson la somma di 20.000 \"Reichstaler\" per la costruzione di una potente macchina per il trasporto dell'acqua verso le fontane del parco, concedendogli il permesso di realizzare una diga sul fiume Leine a sud-ovest del \"Grosser Garten\". Dopo pi\u00f9 di vent'anni venne finalmente realizzata un'opera che, seguendo i principi fisici elaborati da Gottfried Wilhelm Leibniz, aveva dato una risposta soddisfacente al problema delle fontane al castello di Herrenshausen. Benson fu il primo di una serie di personaggi che, provenendo dall'Inghilterra, trovarono occupazione presso la corte dell'Hannover nel corso del XVIII secolo, tra i quali il meccanico Joseph Andrews, il mastro falegname Joseph Cleeves ed altri nove artigiani che lavorarono direttamente alla meccanica delle fontane dei giardini del castello. Nel marzo 1718 iniziarono i lavori di scavo per la costruzione di un canale di drenaggio lungo quasi 900 metri dietro la macchina idrica progettata (l'attuale \"Ernst-August-Kanal\"). Quattro mesi dopo, vennero iniziati i lavori per la costruzione di uno sbarramento di legno lungo 52 metri lungo il corso del fiume con 46 incastri sempre in legno per la regolazione del livello dell acque, regolabili manualmente. Alla struttura vennero affiancate cinque ruote idrauliche del diametro di 9,4 metri e le cosiddette \"serrature a spazzamento\" per l'azionamento di 40 pompe a pressione. Tre di queste ruote avrebbero dovuto azionare da sole le pompe per la grande fontana e due avrebbero dovuto azionare i piccoli giochi d'acqua della parte pi\u00f9 vecchia del giardino. Per la prima volta a Herrenhausen, venne utilizzata la ghisa per la realizzazione delle tubature di pressione della fontana, anzich\u00e9 il piombo come era in uso sino a quell'epoca. Dal tetto della struttura di pompaggio era possibile avere un contatto visivo con la grande fontana al centro del giardino. Il 21 settembre 1719, alla presenza del re e della corte, si svolse una corsa di prova delle tre ruote idrauliche completate, ma invece dei 20 metri sperati, il getto d'acqua della fontana raggiunse solo 5 metri.\nPer evitare una perdita di prestigio di fronte a tutta la corte e rimediare alle carenze, vennero eseguiti nuovi studi e fu l'ugonotto John Theophilus Desaguliers (1683\u20131744), membro della Royal Society, a trovare l'errore: gran parte del sistema perdeva potenza in quanto i tubi di collegamento con il bacino della fontana non erano curvi, ma erano stati piegati a 90 gradi. Con questa correzione, gi\u00e0 nel settembre del 1720 il getto della Grande Fontana raggiunse un'altezza di 35 metri in assenza di vento e con l'utilizzo di tutte le ruote idrauliche e le pompe: re Giorgio I poteva cos\u00ec disporre del getto di fontane pi\u00f9 alto di tutte le corti europee. Per la Grande Fontana erano stati spesi in tutto 220.000 talleri, una somma che \u00e8 paragonabile ai 230.000 talleri spesi per la costruzione della \"Frauenkirche\" di Dresda quasi nel medesimo periodo.\nJoseph Cleeves e suo figlio John vennero impiegati come maestri macchinisti per garantire la piena funzionalit\u00e0 a lungo termine. Nel 1742, nello specifico, la struttura in legno venne perfezionata con aggiunte di muri in mattoni e parti in arenaria cos\u00ec da renderla pi\u00f9 solida. Nella seconda met\u00e0 del Settecento, si pu\u00f2 dire che tutto l'interesse sugli altri giochi d'acqua del giardino era ormai svanito e tutto si concentrava unicamente nel funzionamento della Grande Fontana.\nVerso la met\u00e0 del XIX secolo, vennero intrapresi nuovi lavori per aumentare ulteriormente le prestazioni della Grande Fontana. Nel 1856, l'ingegnere Richard Auhagen progett\u00f2 un accorciamento dei tubi e la sostituzione di tutte le condotte di piombo con condotte unicamente in ghisa. Senza alcuna modifica alla macchina dell'acqua, il getto della fontana raggiunse cos\u00ec la ragguardevole altezza di 44 metri. Per tenere il passo con la concorrenza, ancora nel 1861 re Giorgio V incaric\u00f2 il consigliere edile Heinrich Hagen di progettare una nuova macchina di pompaggio per l'alimentazione della fontana. Le nuove pompe vennero realizzate dalla fabbrica di macchine idrauliche Egestorff a Linden che, grazie al progresso tecnico rispetto al secolo precedente, richiesero solo due ruote di 8 metri di diametro. La nuova struttura per ospitare le macchine venne costruita nel 1862 con progetto degli ingegneri Georg Heinrich Schustere e Richard Auhagen. Nel 1863 il nuovo impianto poteva dirsi completato e con entrambe le ruote in funzione, le pompe erogavano 400.000 litri di acqua all'ora, sufficienti per spingere il getto fino a 67 metri, rendendo la Fontana Grande la seconda fontana da giardino pi\u00f9 alta d'Europa. Ancora oggi la macchina di pompaggio \u00e8 un monumento alla tecnica fontaniera del XIX secolo ed \u00e8 mantenuta funzionante. Dal 1956 la stazione di pompaggio \u00e8 stata elettrificata, il che ha portato ulteriore innalzamento del getto d'acqua all'altezza attuale.\nIl fossato.\nPer tre dei quattro suoi lati, il \"Grosser Garten\" \u00e8 circondato da un fossato d'acqua chiamato in tedesco \"Gr\u00e4fte\" e derivato dalla parola olandese \"Gracht\" che serviva originariamente appunto per definire i fossati che circondavano le residenze nobiliari e i castelli antichi. Tale soluzione era diffusa particolarmente nei giardini barocchi olandesi che Martin Charbonnier aveva avuto modo di vedere nel corso di un suo viaggio di studio nei Paesi Bassi. I lavori per la realizzazione di queste canalizzazioni nel \"Grosser Garten\" ebbero inizio nell'estate del 1697, col recupero della terra di scavo per il rinforzo degli argini. Il fossato venne ultimato attorno al 1700 e, oltre a scopi difensivi, era utilizzato anche per altre funzioni pratiche come ad esempio fornire l'acqua alle coltivazioni circostanti e del giardino, acqua che non era necessario ricevere in pressione come per le fontane ma che giungeva placidamente dal livello del fiume. Il percorso totale del canale era di quasi due chilometri.\nAll'inizio del XVIII secolo il fossato offriva anche la possibilit\u00e0 di organizzare delle gite in gondola come attrazione speciale per la corte. All'estremit\u00e0 nord-ovest del parco, infatti, nel 1702 vennero costruiti un pontile e una rimessa per le barche per il ricovero notturno delle gondole, appositamente fatte arrivare da Venezia. Nel 1747 il servizio, ad ogni modo, venne abbandonato.\nTra il 1839 e il 1840, venne costruito sul fossato il \"Friederikenbr\u00fccke\", un ponte che consentiva l'accesso diretto al \"Georgengarten\".\nI padiglioni.\nTra il 1707 ed il 1708 vennero costruiti nel \"Grosser Garten\" due padiglioni ad opera dell'architetto di corte Louis Remy de la Fosse agli angoli sud del grande parco. Questi padiglioni erano di forma tondeggiante e contraddistinti sulla cima da una cupola riccamente decorata, innalzati su un piedistallo in arenaria con gradini. Essi fungevano da punto di fuga per i viali di tigli che segnavano l'estensione del giardino al limitare meridionale del complesso. Entrambi vennero originariamente realizzati in legno, ma dopo che nel 1752 un disastroso incendio bruci\u00f2 completamente quello occidentale, i due padiglioni vennero ricostruiti in muratura ad opera di Johann Paul Heumann. Rispetto alla sua controparte ad est, il padiglione ad ovest mostra per\u00f2 ancora oggi delle decorazioni architettoniche leggermente diverse, realizzate dallo scultore di corte Johann Friedrich Ziesenis. Nel 1757 Ziesenis realizz\u00f2 otto busti con ritratti di pensatori greci e romani che andarono a decorare l'interno dei padiglioni, i cui originali sono andati perduti ed ora sono stati sostituiti da copie.\nEdifici nel giardino.\nIl castello di Herrenhausen.\nIl castello di Herrenhausen venne costruito a partire dal 1640 attraverso la graduale conversione ed espansione di un piccolo maniero costruito in loco dalla casata dei Guelfi come abitazione estiva. Sotto la direzione del duca Giovanni Federico, l'originale struttura venne ampliata in forma di palazzo dal 1676. Intorno al 1688, il duca Ernesto Augusto inizi\u00f2 a progettare un nuovo palazzo ad Herrenhausen, in concorrenza con il castello di Salzdahlum. Il primo degli edifici ad essere costruito in questa fase fu la Galleria nel giardino.\nDurante il suo regno, l'elettore Giorgio Luigi si occup\u00f2 prevalentemente della realizzazione dei giochi d'acqua nel parco del castello. Nel 1725 la facciata del castello venne rinnovata in stile barocco, conservandosi ad ogni modo sostanzialmente invariato anche durante il regno di Giorgio II. Con Giorgio III vennero rimosse dal castello tutte le decorazioni barocche aggiunte in facciata in quanto la manutenzione delle stesse, sottoposte a continui danneggiamenti degli agenti atmosferici, era stato giudicato eccessivo. Nel 1818 l'architetto di corte Georg Ludwig Friedrich Laves si occup\u00f2 di dare un'impronta neoclassica al complesso.\nDal 1837 il castello fu sempre pi\u00f9 utilizzato per cene e ricevimenti di rappresentanza che come abitazione. Dal 1857 Giorgio V di Hannover inizi\u00f2 ad utilizzare stabilmente Herrenhausen anche come propria residenza. Il castello venne completamente distrutto da un bombardamento aereo la sera del 18 ottobre 1943.\nDopo la seconda guerra mondiale, sono state avanzate varie proposte (poi non realizzate) per la ricostruzione parziale o totale del castello. Nel 1986, venne concluso un accordo tra la citt\u00e0 di Hannover e lo stato della Bassa Sassonia per una ricostruzione della struttura adattata al \"Grosser Garten\" conservatosi.\nCon l'aiuto della Fondazione Volkswagen, \u00e8 stato possibile ricostruire la facciata originale del castello secondo il progetto elaborato da Laves. La prima pietra \u00e8 stata posta il 6 giugno 2011, con l'apertura ufficiale della struttura il 18 gennaio 2013.\nLa Galleria.\nL'edificio pi\u00f9 antico ad essere sopravvissuto di tutto il complesso del \"Grosser Garten\" \u00e8 indubbiamente quello della Galleria. Essa venne costruita tra il 1694 ed il 1698. Il progetto iniziale venne realizzato intorno al 1690 per mano dell'architetto Johann Peter Wachter, anche se il progetto definitivo vide la mano anche di altri artisti, tra cui l'architetto e pittore veneziano Tommaso Giusti che ottenne anche la direzione dei lavori.\nLa struttura venne inizialmente pensata come orangerie per la conservazione degli agrumi del castello durante il periodo invernale, ma successivamente la sua struttura particolarmente ampia e a campata unica lo rese un luogo prediletto per feste da ballo durante i mesi estivi. Espandendo gli originali padiglioni laterali per ospitare ricevimenti privati e salotti per la coppia elettorale, l'elettrice Sofia prese la direzione dei lavori e l'edificio acquis\u00ec sempre pi\u00f9 il carattere di una \"maison de plaisance\" (palazzo di piacere). Anche nella Galleria l'idea era quella di stupire il visitatore ed in particolare gli ambasciatori stranieri o gli ospiti di alto rango provenienti dall'estero. A differenza per\u00f2 della prassi dell'epoca, l'edificio non seguiva i dettami dell'architettura barocca francese dell'epoca, bens\u00ec di quella italiana che la coppia elettorale aveva avuto modo di vedere durante un viaggio compiuto nella penisola.\nLa costruzione della galleria enfatizz\u00f2 l'uso del palazzo di Herrenhausen come residenza estiva. La sua architettura e gli interni si riferivano esplicitamente all'Italia e all\"otium\" latino inteso come un rilassamento dal rigido cerimoniale vigente a corte. La galleria venne utilizzata per i festeggiamenti nel periodo di massimo splendore del complesso di Herrenhausen, ovvero sino al 1755, mentre nelle epoche successive venne utilizzata sporadicamente per ospitare banchetti e feste da ballo. Oggi l'edificio \u00e8 sede di un museo ed \u00e8 stato ampliato tra il 1964 ed il 1966 con l'aggiunta di alcuni locali di servizio come un guardaroba e un foyer su due livelli ad opera dell'architetto danese Arne Jacobsen. Dall'esterno questi ampliamenti hanno preso la forma di un cubo di vetro allungato, volontariamente distinto dall'edificio barocco originale.\nArchitettura esterna.\nL'edificio della Galleria si presenta come una struttura di forma allungata, a due piani, con la facciata principale rivolta verso il parterre degli aranci e la parte meridionale del giardino a cui \u00e8 allineata lateralmente. La facciata, lineare, richiama gli stilemi dell'architettura italiana del XVII secolo, con la presenza di molte finestre disposte in modo uniforme e simmetrico. Le lesene quadrate e le cornici delle finestre, nonch\u00e9 la cornice in arenaria, sono elementi decorativi di chiara ispirazione italiana. Il portale di accesso alla struttura si presenta particolarmente evidenziato da una serie di elementi decorativi con lesene di stile corinzio, architrave, trabeazione e timpano triangolare sovrastante. Il campo del timpano \u00e8 decorato col monogramma della coppia elettorale in rilievo, affiancato dalle statue di Marte e di Minerva sugli spioventi del frontone, ponendo cos\u00ec idealmente l'allegoria della forza, della saggezza, della legge e della virt\u00f9. Un gruppo di tre finestre sovrastanti il portone, sono decorate dalla presenza di putti con lo stemma dell'elettorato del Brunswick-L\u00fcneburg, e da altri che rappresentano le allegorie delle quattro stagioni a sottolineare ulteriormente il carattere di residenza estiva del palazzo. L'area del sottotetto, mansardata alla francese, ha consentito la creazione di una serie di camere per i dipendenti.\nGli interni.\nLa galleria vera e propria occupa l'ala centrale dell'edificio. Essa ha una lunghezza di 66 metri e una profondit\u00e0 di 12 metri ed \u00e8 quindi un'area pi\u00f9 ampia anche della Galleria degli Specchi della Reggia di Versailles. La sua funzione era quella di grande serra invernale per le piante d'arancio e frutta in vaso presenti nel giardino che necessitavano di essere riparate dal freddo invernale, mentre in estate essa diveniva un luogo di rappresentanza per l'elettore e la sua corte. Gli unici elementi strutturali presenti nello spazio della galleria si trovano sul muro nord e sono dei camini leggermente sporgenti dal muro e destinati al riscaldamento dell'ambiente in inverno. Per garantire una corretta illuminazione all'ambiente interno, la parete sud venne corredata da una lunga fila di ampie finestre. Ancora una volta questa struttura non \u00e8 un rimando alle tipiche gallerie di stile francese, bens\u00ec a quelle italiane dell'epoca e nello specifico ai grandi saloni veneziani, utilizzati anche per allestire orchestre e spettacoli durante l'estate. Il piano terra, posto a livello del terreno, permetteva poi di ampliare lo spazio utilizzabile a tale scopo anche verso il \"parterre\" all'esterno.\nNel 1696, durante il completamento del giardino, iniziarono in contemporanea i lavori per la costruzione della Galleria. I disegni degli affreschi che adornano ancora oggi le pareti e gli stucchi sul soffitto vennero affidati al genio di Tommaso Giusti e rappresentano ancora oggi un chiaro esempio di affresco barocco nella Germania settentrionale, influenzato dal gusto italiano dell'arte dell'epoca. Giusti era del resto un esponente dell'arte veneziana e struttur\u00f2 le pareti, che come si \u00e8 detto erano piane e prive di elementi architettonici, come un'enorme prospettiva illusionistica (quadratura). Sopra i camini, venne prevista un'architettura a pilastri con nicchie incastonate con all'interno delle state equestri dorate dipinte. Ghirlande di frutta collegano le colonne tra loro. Gli stucchi sul soffitto vennero eseguiti da Pietro Rosso e Dosso Grana. Busti di imperatori romani completano l'arredamento della galleria. I ritratti, realizzati nel XVII secolo in alabastro e bronzo, furono acquistati in Italia nel 1715 come presunti originali antichi.\nGli arazzi dipinti srotolati sulla parete nord rappresentano scene tratte dell'Eneide di Virgilio. La loro sequenza inizia sulla parete frontale occidentale con il prologo, la distruzione di Troia, il giudizio di Paride ed il ratto di Elena e termina sulla parete frontale orientale con le ultime scene della vita di Enea. Nelle scene viene sviluppata l'idea politico-etica dell'eroe virgiliano che alla fine della sua epopea incarna l'ideale del principe, fondatore e sovrano dei suoi stati. In nicchie dipinte sulla parete a sud si trovano scene della vita di Ercole, alternate a personificazioni delle sue virt\u00f9, altro rimando agli ideali etici ed ai doveri del potere principesco. Un altro gruppo di affreschi \u00e8 direttamente correlato alla casa regnante di Brunswick-L\u00fcneburg: al centro della parete nord si trova un arco di trionfo dipinto e coronato dallo stemma d'alleanza della coppia di elettori Ernesto Augusto e Sofia. Il richiamo dei vicini affreschi di Enea \u00e8 ovviamente un richiamo anche al voler sottolineare le origini italiane della casata dei Guelfi e legittimarne la rivendicazione al potere.\nI due padiglioni laterali del piccolo palazzo hanno ambienti ben sviluppati su pi\u00f9 piani. Le sale di ricevimento pi\u00f9 intime si trovano al piano terra e i soggiorni si trovano al piano superiore. Tommaso Giusti ed i suoi colleghi dotarono le stanze di decorazioni simili alla galleria. Sul lato del giardino, le pareti sono decorate da pseudo-architetture e vedute paesaggistiche dipinte, mentre le stanze a nord mostrano dipinti a \"Trompe-l'\u0153il\". In questo schema si inseriscono figure allegoriche e mitologiche. I dipinti nelle sale di ricevimento variano il tema dalle stagioni ai segni zodiacali. Le sale del padiglione ovest sono dedicate alla primavera ed all'autunno, mentre quelle del padiglione est sono dedicate all'estate ed all'inverno. Anche i dipinti murali di entrambi i padiglioni sono collegati tra loro: le stanze a sud mostrano i cambiamenti legati alle stagioni sfruttando episodi tratti dalle \"Metamorfosi\" di Ovidio, mentre le stanze del complesso settentrionale mostrano gesta eroiche di uomini e donne dell'antichit\u00e0.\nAl piano superiore del padiglione occidentale si trovava l'appartamento dell'elettrice Sofia, mentre ad est si trovava quello dell'elettore, che per\u00f2 fu perlopi\u00f9 utilizzato da suo figlio ed erede al trono Giorgio Luigi dopo la morte di Ernesto Augusto. Gli alloggi dell'elettore si presentano pi\u00f9 sfarzosi e di carattere ufficiale, mentre l'appartamento dell'elettrice \u00e8 pi\u00f9 sobrio. Quest'ultima serie di stanze sono arredate con la moda cinese particolarmente diffusa nel XVIII secolo: l'elettrice Sofia si bas\u00f2 sulla camera di porcellana allestita al Castello di Oranienburg nel 1695. Per arredare questo spazio, nel 1706 Sofia ricevette in dono dal genero Federico I di Prussia una serie di porcellane olandesi per espandere la sua collezione, ordinatamente disposta su apposite mensole di legno.\nL\"Orangerie\".\nDopo il 1705 la collezione di piante sensibili al freddo al castello di Herrenhausen era diventata cos\u00ec ampia che lo spazio di stoccaggio nell'edificio della Galleria non era pi\u00f9 sufficiente ed inoltre il sempre pi\u00f9 frequente utilizzo di tale ambiente come sala di rappresentanza e per le feste ne aveva di fatto cambiato la destinazione. Una soluzione al problema venne trovata nel 1720 con la costruzione di una nuova \"orangerie\". Dietro la Galleria, dunque, l'architetto di corte Johann Christian B\u00f6hm eresse un ampio edificio con una parete a sud fortemente contraddistinta dalla presenza di grandi finestre. All'interno si staglia un locale lungo 87 metri e alto 7 metri per una lunghezza di 14 metri per accogliere appunto le piante di agrumi.\nOggi lo spazio dell\"orangerie\" viene utilizzato per mostre d'arte e concerti di musica classica.\nIl \"Welfenschloss\".\nAl limitare del \"Grosser Garten\", nel 1717, venne costruito il castello di Monbrillant. Il castello venne smontato nel 1857 e ricostruito a Georgsmarienh\u00fctte per lasciare posto alla costruzione del castello di Welfenschloss, inteso come nuova residenza regale dell'Hannover. Con l'annessione dell'Hannover da parte della Prussia il castello venne abbandonato e dal 1879 divenne la sede del Politecnico, oggi Universit\u00e0 di Hannover."}
{"id": "8619205", "revid": "119982", "url": "https://it.wikipedia.org/wiki?curid=8619205", "title": "Commercial Crew Program", "text": "Il Commercial Crew Program (CCP) \u00e8 un programma di volo spaziale con equipaggio operato dalla NASA, in associazione con le compagnie aerospaziali private Boeing e SpaceX. L'obiettivo del programma \u00e8 quello di interrompere la dipendenza dal programma Soyuz, iniziata successivamente all'interruzione del programma Space Shuttle, per il lancio di equipaggi verso la Stazione Spaziale Internazionale, attraverso l'utilizzo delle capsule Strliner di Boeing e Dragon 2 di SpaceX. La prima missione operativa da parte di SpaceX \u00e8 programmata per l'autunno 2020, mentre quella di Boeing \u00e8 prevista per il 2021.\nIl programma inizia nel 2011 con il Commercial Crew Development, al fine di individuare compagnie private per lo sviluppo di tecnologie di lancio e di trasporto per inviare equipaggi umani verso la Stazione Spaziale Internazionale. Dopo una serie di gare aperte, la NASA selezion\u00f2 nel 2014 SpaceX e Boeing per sviluppare, collaudare e infine far volare delle navicelle spaziali certificate per volo umano. Nonostante le prima missioni operative fossero state previste per il 2017, a causa di ritardi dovuti a problemi nelle varie fasi di sviluppo, l'effettiva operativit\u00e0 \u00e8 avvenuta solo nel 2020, con il primo lancio di prova con equipaggio da parte di SpaceX.\nStoria.\nLa cancellazione del programma Constellation.\nNel 2004, la commissione Aldridge, stabilita dal Presidente George W. Bush in seguito al disastro dello Space Shuttle Columbia, invoc\u00f2 una revisione del rapporto con l'industria spaziale privata e il rilancio dell'esplorazione spaziale. Con la nascita del programma Constellation nel 2005, si puntava alla realizzazione di un Crew Exploration Vehicle chiamato Orion per voli con equipaggio verso la Stazione Spaziale Internazionale e la Luna. In seguito a valutazioni economiche effettuate durante la presidenza di Barack Obama, il programma fu cancellato e la NASA inizi\u00f2 a lavorare ad un nuovo piano, che prevedeva di utilizzare la navicella Orion unicamente per viaggi verso la Luna e di collaborare con aziende private, tramite l'inidizione di gare competitive, per lanci verso la Stazione Spaziale Internazionale.\nMissioni.\nDa contratto, sia Boeing che SpaceX effettueranno sei missioni ciascuno ogni sei mesi.\nSpaceX.\nCon il lancio di SpaceX Crew-1, la prima missione operativa nell'ambito del contratto Commercial Crew Program, avvenuto il 16 novembre 2020, SpaceX diventa la prima compagnia privata ad essere certificata per il volo umano verso la Stazione Spaziale Internazionale. La missione, effettuata a bordo della capsula Dragon C207 Resilience, ha trasportato a bordo un equipaggio di 4 astronauti:Mike Hopkins, Victor Glover, l'astronauta giapponese Soichi Noguchi, e un terzo astronauta della NASA, Shannon Walker. La SpaceX Crew-2 voler\u00e0 nel 2021, e potr\u00e0 essere effettuata su un Falcon 9 gi\u00e0 utilizzato e sulla Dragon 2 Endeavour.\nBoeing.\nLa prima missione della Boeing, la Boeing Starliner-1, trasporter\u00e0 gli astronauti Josh Cassada e Sunita Williams nel 2021 a bordo di Calypso."}
{"id": "8619206", "revid": "1573940", "url": "https://it.wikipedia.org/wiki?curid=8619206", "title": "Neritopsidae", "text": "Neritopsidae \u00e8 una famiglia di molluschi gasteropodi della sottoclasse Neritimorpha. \nDescrizione.\nI Neritopsidae sono la sola famiglia esistente della superfamiglia Neritopsoidea. Di questa famiglia fanno parte i Neritopsis provenienti da grotte sottomarine che possiedono la pi\u00f9 antica testimonianza fossile, risalente almeno al Triassico e probabilmente precedente, registrata tra le superfamiglie neritimorfe viventi.\nI Neritopsidae sono caratterizzati da un guscio globulare con guglia bassa e grande ultima spirale. Labbro interno dell'apertura largo e liscio che forma un ampio nastro calloso che ha sul lato interno una depressione centrale in cui si adatta la proiezione angolare interna dell'opercolo. Sul lato esterno del callo un solco spesso forma la continuazione dell'ombelico. Pareti interne del guscio non sciolte; opercolo senza incrementi di crescita a spirale. Protoconca costituita da spirali arrotondate basse e strettamente arrotolate.\nTassonomia.\nLa famiglia contiene quattro sottofamiglie di cui una sola esistente, ed un gruppo di generi non assegnati:"}
{"id": "8619210", "revid": "287204", "url": "https://it.wikipedia.org/wiki?curid=8619210", "title": "Regum et imperatorum apophthegmata", "text": "I Regum et imperatorum apophthegmata (\"Detti di re e condottieri\") sono una raccolta di aneddoti di Plutarco, compresa nei suoi \"Moralia\".\nStruttura.\nL'opuscolo \"Regum et imperatorum apophthegmata\" \u00e8 al numero 108 del \"Catalogo di Lampria\" con il titolo \u1f08\u03c0\u03bf\u03c6\u03b8\u03ad\u03b3\u03bc\u03b1\u03c4\u03b1 \u1f21\u03b3\u03b5\u03bc\u03bf\u03bd\u03b9\u03ba\u03ac, \u03c3\u03c4\u03c1\u03b1\u03c4\u03b7\u03b3\u03b9\u03ba\u03ac, \u03c4\u03c5\u03c1\u03b1\u03bd\u03bd\u03b9\u03ba\u03ac. \nPlutarco lo dedica a Traiano, affermando che vuole dare la possibilit\u00e0 a coloro che, come l\u2019imperatore, sono gravati da molte incombenze, per poter conoscere, mediante la lettura di brevi aneddoti, i tratti della personalit\u00e0 di insigni uomini del passato. L\u2019intenzione dell\u2019autore non \u00e8, per\u00f2, solo quella di offrire ai lettori svago e piacevole lettura; gli aneddoti, infatti, possono risultare utili per osservare i propositi e le idee che hanno indotto all\u2019azione i protagonisti della storia. \nL'opera, quindi, dividendosi in sezioni, offre una lunga serie di aneddoti, oltre cinquecento, ricondotti a svariati personaggi del mondo orientale, greco e romano, che hanno rivestito la carica di re, condottiero o tiranno. Pi\u00f9 in dettaglio, \nGli aneddoti si ritrovano in molte altre opere di Plutarco, sia nelle \"Vite\" che nei \"Moralia\", anche se qui sono introdotti semplicemente dal nome del personaggio e non sempre presentano connessioni logiche e di contenuto tra loro."}
{"id": "8619214", "revid": "767487", "url": "https://it.wikipedia.org/wiki?curid=8619214", "title": "Juan Cruz", "text": "Caratteristiche tecniche.\nTerzino sinistro dotato di un buon fisico, \u00e8 abile tecnicamente e nei cross, oltre che nelle rimesse laterali (un suo passaggio ha portato al gol che ha sancito la promozione in Segunda Divisi\u00f3n del ).\nCarriera.\nCresciuto nel settore giovanile dell', nel 2010 si trasferisce al , con cui disputa due stagioni con la formazione Primavera. Il 26 luglio 2012 viene ceduto in prestito alla ; il 10 luglio 2013 si trasferisce a titolo definitivo al . Nel 2015 passa alla , da cui per\u00f2 si svincola nel gennaio del 2016.\nNell'agosto seguente fa ritorno in Spagna, venendo tesserato dal San Sebasti\u00e1n de los Reyes, con cui resta per una stagione. Nel 2017 firma con il , con cui conquista la prima storica promozione del club in Segunda Divisi\u00f3n. Il 10 luglio 2018 passa all'. Dopo aver conquistato la promozione nella Liga con il club bianco-verde, il 30 agosto 2020 viene acquistato dall', con cui firma un triennale.\nStatistiche.\nPresenze e reti nei club.\n\"Statistiche aggiornate al 17 dicembre 2020.\""}
{"id": "8619215", "revid": "119331248", "url": "https://it.wikipedia.org/wiki?curid=8619215", "title": "De defectu oraculorum", "text": "il De defectu oraculorum (\u03a0\u03b5\u03c1\u1f76 \u03c4\u1ff6\u03bd \u1f10\u03ba\u03bb\u03b5\u03bb\u03bf\u03b9\u03c0\u03cc\u03c4\u03c9\u03bd \u03c7\u03c1\u03b7\u03c3\u03c4\u03b7\u03c1\u03af\u03c9\u03bd) \u00e8 un saggio di carattere religioso e mistico di Plutarco, compreso nei suoi \"Moralia\".\nStruttura.\nIl saggio \u00e8 il numero 88 nel \"Catalogo di Lampria\". La conversazione \u00e8 narrata dal fratello di Plutarco, Lampria, a Terenzio Prisco, ma alcuni hanno pensato che Plutarco abbia usato la \"persona\" di Lampria per rappresentare se stesso, forse a causa della posizione ufficiale ricoperta da Plutarco stesso a Delfi.\nLa risposta di Plutarco alla domanda sul perch\u00e9 molti oracoli in Grecia hanno cessato di funzionare \u00e8 che la popolazione ora \u00e8 molto inferiore a quella che era, e quindi c'\u00e8 meno bisogno di oracoli ora che in tempi precedenti. Ad esempio, a Delfi c'erano due sacerdotesse con una terza tenuta di riserva; ora ce n'\u00e8 una sola, eppure \u00e8 sufficiente per ogni esigenza.\nIl grammatico Demetrio di Tarso e il teologo Cleombroto di Sparta, rispettivamente reduci dalla Britannia e dall\u2019Egitto, si incontrano a Delfi poco prima dei giochi pitici presieduti da Callistrato (probabilmente nel 63 d.C.). Alla conversazione, che ha appunto lo scopo di indagare le cause della progressiva estinzione degli oracoli, partecipano anche altri personaggi: il platonico Ammonio, maestro di Plutarco; il cinico Didimo, pittoresco personaggio che per il suo carattere intemperante abbandona ben presto la discussione; Eracleone di Megara, acerbo praticante di studi filosofici; lo storiografo (syngrafeus) Filippo, quasi certamente da identificarsi con lo stoico Filippo di Prusa, menzionato nel settimo libro delle \"Quaestiones convivales\". \n\u00c8 proprio costui che a un certo punto del dialogo introduce l\u2019enigmatico racconto sulla morte del Grande Pan, dichiarando di averlo udito dal suo conterraneo Epiterse. Lo spunto \u00e8 offerto dall\u2019opinione espressa da Cleombroto, il quale spiega l\u2019attuale eclissi degli oracoli col fatto che a essi presiedono non gli d\u00e8i ma i d\u00e8moni, intermediari tra la sfera divina e quella umana, i quali sono da ritenersi responsabili di taluni aspetti negativi della religione e risultano per di pi\u00f9 soggetti alle passioni umane e alla morte: \u00e8 dunque naturale che la loro scomparsa determini anche una momentanea crisi della sfera oracolare cui essi sono preposti. A Eracleone, che contesta la tesi di Cleombroto, sostenendo che i d\u00e8moni non possono morire, ribatte appunto Filippo, narrando della morte di Pan\u02d0 un pilota, Tamo, giunto a Palode dalla poppa della nave guardando verso terra sente gridare: \"Il grande Pan \u00e8 morto\". La notizia si sparge al punto che l\u2019imperatore Tiberio manda a chiamare lo stesso Tamo e da lui apprenderebbe \u2013 secondo \u2019interpretazione di Plutarco \u2013 che si tratta del figlio di Ermes e Penelope.\nIn appena ventinove pagine, come nei precedenti saggi di argomento delfico, gran parte della conversazione tra persone colte non \u00e8 direttamente collegata all'argomento. Cos\u00ec troviamo una discussione sul fatto che l'anno si accorcia, se il numero dei mondi \u00e8 uno o un numero non superiore a cinque o \u00e8 centottantatr\u00e9. Abbiamo ulteriori discussioni sul numero cinque, un po' 'di astronomia e una buona dose di geometria, alcune informazioni interessanti sulla Britannia e sull'Est e, appunto, una discussione piuttosto lunga sui \"daimones\", gli esseri che fanno da tramite tra gli dei e i mortali. e ritenuti da molte persone responsabili degli oracoli; certamente il dio stesso non presenzia, secondo Plutarco, ai suoi oracoli; e nel caso dell'oracolo di Delfi si d\u00e0 qualche conto della scoperta accidentale da parte di un pastore dei poteri peculiari dell'espirazione dalla fenditura nelle rocce."}
{"id": "8619224", "revid": "1684799", "url": "https://it.wikipedia.org/wiki?curid=8619224", "title": "Mansburg", "text": ""}
{"id": "8619226", "revid": "455046", "url": "https://it.wikipedia.org/wiki?curid=8619226", "title": "Rom in Bosnia ed Erzegovina", "text": "Il popolo rom in Bosnia-Erzegovina \u00e8 la pi\u00f9 numerosa delle 17 minoranze nazionali del paese, sebbene, a causa dello stigma associato al loro nome, spesso ci\u00f2 non si rifletta nelle statistiche e nei censimenti. \nDemografia.\nIl numero esatto dei Rom in Bosnia-Erzegovina \u00e8 incerto. A causa dello stigma sociale associato all'etichetta, molti membri della comunit\u00e0 si rifiutano di identificarsi come tali nei sondaggi e nei censimenti ufficiali. Il loro numero \u00e8 quindi costantemente sottostimato. \nDistribuzione geografica.\nImportanti comunit\u00e0 Rom vivono a Br\u010dko, Bijeljina, Sarajevo, Banja Luka, Mostar, Tuzla, Kakanj, Prijedor, Zenica e Tesli\u0107. \nIl maggior numero di Rom in Bosnia-Erzegovina vive nel cantone di Tuzla (15.000-17.000), di cui una parte considerevole nel comune di Tuzla (6.000-6.500), cos\u00ec come a \u017divinice (3.500), Lukavac (2.540). Il cantone di Sarajevo ospita circa 7.000 famiglie rom, per lo pi\u00f9 nel comune di Novi Grad, Sarajevo (1.200-1.500 famiglie). Il cantone di Zenica-Doboj ospita tra 7.700 e 8.200 Rom, di cui 2.000-2.500 nel comune di Zenica, 2.160 a Kakanj, 2.800 a Visoko. 2.000-2.500 Rom vivono nel cantone della Bosnia centrale, principalmente a Donji Vakuf (500-550), Vitez (550) e Travnik (450). Nel cantone dell'Una-Sana ci sono tra 2.000-2.200 rom, di cui 700 nel comune di Biha\u0107. Nel territorio del cantone dell'Erzegovina-Narenta ci sono 2.200-2.700 Rom, di cui 450 a Konjic e 250 a Mostar. 2.000\u20132.500 Rom vivono nel distretto di Br\u010dko. Nella Republika Srpska vivono tra i 3.000 e gli 11.000 Rom, la maggior parte dei quali a Gradi\u0161ka (1.000), Bijeljina (541), Banja Luka (300), Prnjavor (200) e Derventa (120). \nStoria.\nCi sono rom in Bosnia ed Erzegovina da pi\u00f9 di 600 anni. Si ritiene che i Rom siano arrivati nel territorio dell'attuale Bosnia-Erzegovina tra il XIV e il XV secolo e che abbiano adottato l'Islam come confessione maggioritaria durante i tempi del dominio ottomano (XV-XIX secolo). Gi\u00e0 allora i Rom erano stigmatizzati e dovevano vivere in insediamenti fuori dai confini cittadini. \nRousseau, come console francese in Bosnia ed Erzegovina, stim\u00f2 nel 1866 che un numero di 9.965 o l'1,1% della popolazione fosse rom. Johann Roskiewicz stim\u00f2 nel 1867 il numero degli \"Zingari\" in Bosnia a 9.000 (1,2%) e in Erzegovina a 2.500 (1,1%), per un totale di 11.500 Rom. \nGli atteggiamenti nei confronti dei Rom in Bosnia-Erzegovina si irrigidirono durante i quarant'anni di governo austro-ungarico (1878-1918), anche a causa delle voci secondo cui i Rom vivevano di guadagni immorali. L'Encyclop\u00e6dia Britannica nel 1911 menziona 18.000 Rom in Bosnia ed Erzegovina (1,6%). \nIl periodo peggiore per i rom bosniaci arriv\u00f2 con la seconda guerra mondiale, quando la Bosnia-Erzegovina fu inclusa nello Stato indipendente di Croazia (NDH) allineato ai nazisti. Si stima che 28.000 Rom siano morti nel conflitto, nei campi di concentramento e di sterminio come Jasenovac. \nNella Jugoslavia socialista, la situazione dei Rom \u00e8 migliorata notevolmente, poich\u00e9 sono stati ufficialmente riconosciuti come una \"minoranza nazionale\" e hanno goduto di un ampio grado di sicurezza e benessere. \nDurante la guerra in Bosnia del 1992-1995, i Rom subirono maltrattamenti da tutte le parti in conflitto, essendo spesso considerati agenti del nemico o arruolati con la forza. Oltre 30.000 rom bosniaci sono stati espulsi a causa della pulizia etnica. I rom sono stati soggetti a condizioni disumane nei campi di concentramento e intere comunit\u00e0 sono state distrutte. \nDiversi Rom del Kosovo si sono trasferiti in Bosnia ed Erzegovina durante il periodo socialista e anche durante la guerra in Kosovo. I rom del Kosovo devono ancora affrontare problemi con la registrazione all'anagrafe e stato civile a causa del mancato riconoscimento del Kosovo da parte della Bosnia ed Erzegovina. \nCondizioni socio-economiche.\nRegistrazione anagrafica.\nLa Bosnia-Erzegovina ha affrontato in modo marcato la situazione di mancanza di documenti d'identit\u00e0 e rischio di apolidia, grazie alla cooperazione tra le autorit\u00e0 statali e le ONG, riducendo il numero di Rom senza documenti da circa 3.000 a 57 nel 2017. Questo risultato resta da rendere sostenibile, a causa dei rischi di complicazioni amministrative legate a casi di migrazione temporanea e al mancato riconoscimento dei documenti per i bambini nati all'estero. \nQuestione abitativa.\nMolti Rom in Bosnia-Erzegovina vivono ancora in insediamenti informali, senza accesso ad acqua ed elettricit\u00e0, o anche in centri collettivi per sfollati interni. Il Ministero dei diritti umani e dei rifugiati, in collaborazione con i comuni e grazie ai fondi dell'Unione europea (4 milioni di euro nel 2012) sta realizzando soluzioni abitative per 150 famiglie rom in 14 comuni. La legalizzazione e il miglioramento delle condizioni di vita negli insediamenti informali \u00e8 in corso e non \u00e8 ancora uniforme in tutto il paese. I piani di azione locale vengono elaborati dai comuni. \nOccupazione.\nLa maggior parte dei Rom in Bosnia-Erzegovina lavora nell'economia informale o non ha mezzi di sostentamento. La percentuale di Rom occupati \u00e8 molto bassa, meno dell'1% nella Federazione e nel distretto di Br\u010dko e nella Republika Srpska \u00e8 inferiore al 3%. Coloro che trovano lavoro tendono a non registrarsi o a non identificarsi pi\u00f9 come rom, per evitare lo stigma sociale. \nLa mancanza di istruzione e le scarse competenze si aggiungono ai problemi di discriminazione nell'accesso al mercato del lavoro. Pochissimi Rom sono inoltre registrati come disoccupati presso gli uffici per l'occupazione delle entit\u00e0. I programmi pubblici per sovvenzionare l'occupazione e il lavoro autonomo della popolazione Rom hanno ottenuto scarsi risultati, a causa della mancanza di assunzione dei dipendenti al termine dei progetti. Alcuni buoni esempi di collaborazione con grandi imprese (ad esempio la catena di supermercati \"Bingo\") sono stati registrati. \nIstruzione.\nMolti Rom devono ancora affrontare problemi di accesso all'istruzione, sia in termini di iscrizione che di completamento degli studi primari. Nel luglio 2010 il Consiglio dei Ministri ha adottato il Piano d'azione rivisto sui bisogni educativi dei Rom. Le misure ivi previste dovrebbero essere attuate dai 12 ministeri dell'istruzione delle entit\u00e0 e dei cantoni e dal dipartimento del distretto di Br\u010dko. Le autorit\u00e0 forniscono libri di testo, trasporto scolastico, pasti e altri sussidi. Da allora l'iscrizione dei bambini Rom all'istruzione primaria, secondaria e superiore \u00e8 aumentata, nonostante tassi di abbandono scolastici ancora relativamente elevati. La Bosnia-Erzegovina non ha problemi d'istruzione differenziata o di segregazione scolastica dei bambini rom. \nAssistenza sanitaria.\nL'accesso ai servizi sanitari resta difficile per una quota elevata della popolazione rom in Bosnia-Erzegovina a causa di complicazioni amministrative e burocratiche. La mancanza di frequenza scolastica e di registrazione agli uffici per la disoccupazione rischia di lasciare molti cittadini rom della BiH senza copertura assicurativa sanitaria. I cittadini Rom anziani devono affrontare problemi nel vedere riconosciuto il loro diritto all'assicurazione sanitaria. Le associazioni rom stimano che tra il 60 e il 70% della popolazione rom in Bosnia-Erzegovina abbia accesso all'assistenza sanitaria. \nPartecipazione politica.\nAssociazioni e rappresentanti.\nIn Bosnia ed Erzegovina sono registrate 84 associazioni di Rom, di cui 64 nella Federazione (con 25 attive), 18 nella Republika Srpska e due nel distretto di Br\u010dko (una attiva). Nella Republika Srpska, 11 associazioni su 18 sono membri dell'Unione Rom della Republika Srpska (\"Savez Roma RS\"). Le associazioni rom operano principalmente a livello comunale. \nDiscriminazione costituzionale.\nNella causa \"Sejdi\u0107 e Finci v. Bosnia ed Erzegovina\", la Corte europea dei diritti dell'uomo nel dicembre 2009 ha rilevato che la Costituzione della Bosnia ed Erzegovina viola i diritti del signor Dervo Sejdi\u0107 (un rappresentante dei Rom) e del signor Jakob Finci (reppresentante degli ebrei bosniaci) a causa delle disposizioni che riservano la candidatura alla Presidenza della Bosnia ed Erzegovina e per la Camera dei popoli della Bosnia ed Erzegovina agli appartenenti ai cosiddetti \"popoli costitutivi\" (bosgnacchi, serbi e croati), discriminando cos\u00ec direttamente altri gruppi, compresi rom ed ebrei, nonch\u00e9 cittadini senza affiliazione etno-nazionale. La Bosnia-Erzegovina non ha ancora modificato la sua Costituzione per allinearla alla Convenzione europea dei diritti dell'uomo. \nI rappresentanti dei rom prendono parte ai consigli delle minoranze nazionali, organi consultivi delle assemblee legislative a livello di stato e di entit\u00e0 in Bosnia ed Erzegovina. \nComitato Rom della Bosnia ed Erzegovina.\nIl Comitato Rom della Bosnia ed Erzegovina \u00e8 un organo consultivo del Consiglio dei ministri della Bosnia ed Erzegovina, istituito dal 2002 con l'obiettivo di promuovere la protezione della minoranza Rom nel paese. Le responsabilit\u00e0 dell'organo sono state ulteriormente definite nel 2012 e i suoi attuali membri sono stati nominati nel 2017. L'attuale presidente \u00e8 Mujo Fafuli\u0107 del Centro di supporto per Rom \"Romalen\" di Kakanj. \nIl Comitato Rom ha il compito di monitorare l'attuazione della Strategia della Bosnia-Erzegovina per affrontare le questioni relative ai Rom (Gazzetta Ufficiale della BiH, n. 67/05) e dei suoi piani d'azione: il piano d'azione per i Rom rivisto nelle aree dell'occupazione, dell'edilizia abitativa e della salute (2017) e il piano rivisto sui bisogni educativi dei rom in Bosnia-Erzegovina (2010). Il Comitato Rom gestisce anche i bandi pubblici di sovvenzioni alle ONG Rom in collaborazione con il Ministero dei diritti umani e dei rifugiati. \nIl Comitato Rom \u00e8 composto da 22 membri: "}
{"id": "8619248", "revid": "775372", "url": "https://it.wikipedia.org/wiki?curid=8619248", "title": "Governo del Mali", "text": "Il Governo del Mali \u00e8 l'organo che in Mali svolge le funzioni per l'organizzazione della nazione. Il governo \u00e8 diviso in tre sezioni (rami): l'esecutivo, il legislativo e il giudiziario. La struttura del governo e i suoi doveri sono definiti dalla Costituzione e dalle leggi approvate a partire dalla sua adozione.\nRamo esecutivo.\nIl presidente della Repubblica del Mali \u00e8 il Capo di Stato ufficiale della nazione ed \u00e8 considerata la pi\u00f9 alta carica governativa. I doveri del presidente includono la firma delle leggi approvate dal Parlamento, la nomina dei ministri del governo e l'azione in nome del Mali nei rapporti con i paesi stranieri. Il presidente \u00e8 circondato da un gruppo di parlamentari, il Consiglio dei ministri, condotto dal Primo ministro, che lo consiglia sulle decisioni da adottare. Il presidente \u00e8 anche il Capo delle Forze Armate. Dall'indipendenza del 1960, solo nove persone sono state presidente; Assimi Go\u00efta \u00e8 in carica dal colpo di Stato del 2020 fino alla nomina di Bah Ndaw; ritorna presidente con il golpe nel 2021.\nRamo legislativo.\nL'Assemblea nazionale contava 147 membri eletti in ogni circoscrizione ogni cinque anni, prima del colpo di stato del 2020. Ha il potere di nominare il Primo ministro del Mali, emendare la costituzione, chiedere un voto di fiducia sul Primo Ministro e suggerire la politica estera e interna della nazione maliana.\nRamo giudiziario.\nIl ramo giudiziario comprende la Corte Suprema e altri tribunali specializzati, come la Corte costituzionale, che tratta materie specifiche in relazione alla costituzione. I giudici della Corte Costituzionale sono nominati dal Presidente e confermati dall'Assemblea nazionale maliana."}
{"id": "8619257", "revid": "775372", "url": "https://it.wikipedia.org/wiki?curid=8619257", "title": "Consiglio dei ministri del Mali", "text": "Il Consiglio dei ministri del Mali \u00e8 il ramo esecutivo del governo nominato dal Presidente della Repubblica maliana.\nDal colpo di stato del 2020 \u00e8 in \"vacante\"."}
{"id": "8619260", "revid": "287204", "url": "https://it.wikipedia.org/wiki?curid=8619260", "title": "Gilberto de Almeida R\u00eago", "text": "Biografia.\nConsiderato uno degli arbitri brasiliani pi\u00f9 quotati negli anni '20, partecip\u00f2 alla prima edizione dei campionati mondiali di calcio del 1930, svoltisi in Uruguay, dirigendo tre gare e svolgendo funzioni di guardalinee in altre due partite, compresa la partita inaugurale tra Francia e Messico.\nLa prima gara che diresse fu quella tra Argentina e Francia, caratterizzata da un episodio controverso. Mentre l'Argentina conduce 1\u20130 e i francesi cercano di pareggiare, R\u00eago fischia la fine della partita sei minuti prima della fine ufficiale, all'84\u00ba minuto, proprio mentre l'attaccante francese Langiller aveva una chiara occasione da rete. Tale circostanza ha fatto arrabbiare giocatori e spettatori francesi. Dopo che entrambe le squadre hanno lasciato il campo, ci fu un'invasione da parte di spettatori indignati. Uno degli assistenti finisce per convincere l'arbitro del suo errore, e quest'ultimo decide di richiamare i giocatori, mentre sono negli spogliatoi, alcuni gi\u00e0 sotto la doccia. Il punteggio non cambia, ma i francesi escono tra l'ovazione degli spettatori uruguaiani.\nNonostante questo clamoroso errore di valutazione R\u00eago arbitrer\u00e0 altre due partite del torneo: quella del turno preliminare tra Uruguay e Romania, terminata 4\u20130, e la semifinale, sempre tra l'Uruguay e la Jugoslavia, terminata 6\u20131, dove l'arbitro, sul 2\u20131 per i sudamericani, annull\u00f2 una segnatura degli slavi per un dubbio fuorigioco. Questo fatto, unito alla sua direzione generale di gara \u2013 ritenuta da questi ultimi non imparziale e sbilanciata a favore dei padroni di casa \u2013 fu alla base del rifiuto della Jugoslavia a giocare una presunta finale per il 3\u00ba e il 4\u00ba posto che in realt\u00e0 non si \u00e8 mai disputata, secondo la versione ufficiale riconosciuta dalla FIFA.\nTermin\u00f2 la carriera arbitrale nel 1931.\nScomparve nell'ottobre del 1961 all'et\u00e0 di 80 anni."}
{"id": "8619263", "revid": "74173", "url": "https://it.wikipedia.org/wiki?curid=8619263", "title": "La grande bugia (programma televisivo)", "text": "La grande bugia (\"The Big Fib\") \u00e8 un gioco a premi statunitense per bambini condotto da Yvette Nicole Brown e Rhys Darby nel ruolo di C.L.I.V.E. (Computerized Library of Information and Virtual Expert), l'assistente robot di Brown. Basata sul podcast \"Pants on Fire\", la serie \u00e8 stata presentata in anteprima su Disney+ il 22 maggio 2020. In Italia \u00e8 stata pubblicata su Disney+ il 21 agosto 2020.\nTrama.\nIl concorrente inizialmente si cimenta in un round di riscaldamento, in cui un bugiardo che si comporta da buffone e un vero esperto condividono storie assurde e aneddoti divertenti. A seguire, nel round principale, il concorrente rivolge delle domande incentrate sullo stesso argomento alla coppia composta da un vero esperto e da un bugiardo molto convincente, con lo scopo di riuscire a scovare l'imbroglione. Gli argomenti spaziano dalle meduse, al cosmo, sino ai supereroi, tra indizi visivi, oggetti curiosi, round \"scottanti\" tempestati da domande a raffica e gag di C.L.I.V.E. Nella parte finale, l'esperto e il bugiardo si posizionano sotto lo spara schiuma anti-imbroglione, per scoprire quale destino li attende. Se il nostro concorrente indovina, il bugiardo viene ricoperto di schiuma. \nProduzione.\nAll'inizio di novembre 2019 \u00e8 stato rivelato che Disney+ aveva ordinato un comedy game show composto da 30 episodi basati sul popolare podcast Gen-Z \"Pants on Fire\" da Haymaker TV con Yvette Nicole Brown come conduttrice. Nell'aprile 2020 \u00e8 stato rivelato che la prima parte della prima stagione \u00e8 composta da 15 episodi, e successivamente \u00e8 stato annunciato che anche la seconda parte \u00e8 formata da 15 episodi. \nDistribuzione.\nLa prima parte della prima stagione composta da 15 episodi \u00e8 stata pubblicata il 22 maggio 2020 su Disney+. In Italia \u00e8 stata pubblicata il 21 agosto 2020 sempre su Disney+. La seconda parte della prima stagione composta da 15 episodi \u00e8 stata pubblicata il 23 ottobre 2020 su Disney+. "}
{"id": "8619264", "revid": "2018934", "url": "https://it.wikipedia.org/wiki?curid=8619264", "title": "Strada Maggiore", "text": "Strada Maggiore (anticamente nota come \"Strata Maior\", \"Stra Ma\u017c\u00e5ur\" in bolognese) \u00e8 una strada del centro storico di Bologna che collega due importanti piazze bolognesi: Piazza di Porta Ravegnana ad ovest e Porta Maggiore verso est, marcando il confine tra i quartieri Santo Stefano e San Vitale.\n\u00c8 l'unica via bolognese ad aver preservato la denominazione urbanistica di \"strada\" (dal latino \"sternere\": \"lastricare\"), datale gi\u00e0 in epoca romana e confermata dalla riforma napoleonica del 1801.\nStoria.\nIl tratto stradale attuale \u00e8 pressappoco coincidente con la porzione di Via Emilia che si sviluppava all'esterno del centro abitato della \"Bononia\" romana, il quale terminava difatti, a est, in Piazza di Porta Ravegnana.\nL'odonimo di \"Strata Maior\" era gi\u00e0 noto nel 1162, venendo menzionato nel rogito di un'enfiteusi di un'abitazione ubicata in \"Burgo Stratae Maioris\". Preserv\u00f2 la sua denominazione fino al 1873, quando fu ribattezzata in onore del patriota risorgimentale Giuseppe Mazzini, per poi mutare nuovamente nel 1878 con il nome attuale.\nPunti d'interesse.\nLungo Strada Maggiore si trovano numerosi palazzi e chiese, tra cui:\nTrasporto.\nIl tratto \u00e8 servito da 2 fermate del trasporto pubblico locale su gomma gestito da TPER."}
{"id": "8619266", "revid": "1005847", "url": "https://it.wikipedia.org/wiki?curid=8619266", "title": "Assemblea nazionale (Mali)", "text": "L'Assemblea nazionale del Mali \u00e8 il ramo legislativo del governo eletto dai cittadini maliani ogni cinque anni.\nPrima del colpo di stato del 2020 si erano tenute delle elezioni parlamentari nel 2020. Contavano 147 seggi."}
{"id": "8619268", "revid": "767487", "url": "https://it.wikipedia.org/wiki?curid=8619268", "title": "Due volti per vivere... uno per morire", "text": "Due volti per vivere... uno per morire \u00e8 un film giallo italo-tedesco del 1974, diretto da Franz Peter Wirth. Si tratta di una riduzione cinematografica dei 6 episodi della serie \"L'altro\" andata in onda sulle reti RAI nel 1973. Il film ha una durata di circa 95 minuti e fu distribuita nei cinema nel 1974 .\nTrama.\nMike che ha lasciato la Germania all'et\u00e0 di otto anni ha notizia della morte sia della madre sia del fratello gemello Alexander, avvenute in patria. Tornato in Berlino si mette alla guida dell'azienda del padre, un vero e proprio impero finanziario per l'economia tedesca. Scoprir\u00e0 che il fratello Alexander non \u00e8 in realt\u00e0 morto ma svolge l'attivit\u00e0 di spia facendo il doppio gioco a favore degli americani. Mike incontrer\u00e0 Alexander in Svizzera. Nel momento del loro incontro, Alexander, viene per\u00f2 freddato dai russi sotto gli occhi del fratello gemello. Mike lascer\u00e0 la Germania e torner\u00e0 negli Stati Uniti.\nCollegamenti esterni.\nBFI "}
{"id": "8619270", "revid": "181699", "url": "https://it.wikipedia.org/wiki?curid=8619270", "title": "Costituzione del Mali", "text": "La Costituzione del Mali \u00e8 la legge fondamentale dello Stato africano. La prima promulgazione \u00e8 stata il 22 settembre del 1960. \u00c8 stata pi\u00f9 volte modificata. L'ultima \u00e8 del 1992."}
{"id": "8619273", "revid": "1543377", "url": "https://it.wikipedia.org/wiki?curid=8619273", "title": "Genovevaburg", "text": "Genovevaburg \u00e8 un castello sito sul lato sud-occidentale di Mayen, nello stato tedesco della Renania-Palatinato. Il castello \u00e8 il simbolo di Mayen ed \u00e8 stato ricostruito pi\u00f9 volte da quando fu distrutto per la prima volta nel 1689. Il suo nome deriva da una leggenda, secondo la quale le sedi dei conti palatini, Sigfrido e sua moglie, Genevi\u00e8ve di Brabante (tedesco: \"Genoveva\"), avrebbero dovuto trovarsi sulla stessa collina a (o sopra) Mayen. I primi riferimenti che collegano la leggenda a questa regione risalgono al XVII secolo. Da quando il castello e il suo bergfried, la cosiddetta torre Golo (\"Goloturm\"), sono stati legati alla leggenda non \u00e8 noto."}
{"id": "8619274", "revid": "1632387", "url": "https://it.wikipedia.org/wiki?curid=8619274", "title": "Lento (gruppo musicale)", "text": "Lento \u00e8 una band italiana ambient sludge metal formata nella primavera del 2004 a Ostia, zona marittima di Roma.\nNel corso della loro carriera hanno pubblicato 4 album full-length, 2 split e 1 live album.\nStoria.\nInizio: dalla formazione a Earthen (2004-2007).\nLa band nasce inizialmente come un quartetto strumentale formato da Lorenzo Stecconi alla chitarra, Giuseppe Caputo alla chitarra, Emanuele Massa al basso e Federico Colella alla batteria. Nel 2004 produce il suo primo demo EP chiamato \"Painting the hangars\".\nSubito dopo il gruppo sente la necessit\u00e0 di ampliare l'organico e nel 2005 entra in formazione alla terza chitarra Donato Loia, che rimarr\u00e0 nella band per i prossimi 3 full length album. Da quel momento i Lento si chiudono in studio per trovare il proprio suono e la propria identit\u00e0 musicale.\nCi sono voluti 3 anni per gettare le basi musicali per il primo album vero e proprio, Earthen, pubblicato dall'etichetta Supernatural Cat a novembre 2007.\nSupernatural Cat, Supernaturals: Record One e Earthen (2007-2010).\nNel 2006 i Lento vengono contattati dall'etichetta Supernatural Cat, estensione musicale del collettivo grafico di poster art Malleus Rock Art Lab e gi\u00e0 casa base della band Ufomammut. Ed \u00e8 cos\u00ec che nei primi mesi del 2007 le due band si riuniscono in studio a Roma e danno vita a Supernaturals: Record One, con una impressionante formazione con 4 chitarre, basso, batteria, voce e synth.\nNe esce fuori un disco molto variegato tra doom, industrial e soprattutto psichedelia che verr\u00e0 pubblicato a Giugno 2007 sempre per l'etichetta Supernatural Cat.\nA Novembre 2007 invece esce il loro primo full-length Earthen, distribuito da Relapse records in USA e sempre edito da Supernatural Cat.\nEarthen riceve una grande quantit\u00e0 di entusiastiche recensioni, che porta la band ad affermarsi in breve termine e a cominciare a calcare palchi in giro per l'Europa.\nTra il 2007 e il 2010 i Lento effettuano diversi tour in Europa e in Italia, spesso di spalla ai compagni di etichetta Ufomammut, proponendo a volte anche con una formazione allargata alcuni brani di Supernaturals.\nDenovali era: Icon, Live Recording 8.10.11 e Anxiety, Despair,Languish (2010-2014).\nNel 2010 cominciano i lavori per la scrittura del secondo album Icon. Nel 2011 Giuseppe Caputo lascia la band, subito dopo aver registrato Icon ed aver realizzato la sua veste grafica. Il gruppo decide di continuare come quartetto con la formazione a due chitarre, basso e batteria.\nIcon segna anche un cambio di etichetta: il disco esce il 15 aprile 2011 per l'etichetta tedesca Denovali records. Anche il secondo disco ottiene ottimi risultati sulla stampa e la band accelera la sua attivit\u00e0 live, proprio di quel periodo \u00e8 infatti Live recording 8.10.11, registrazione di un live della band all'Ex Mattatoio di Perugia dell'Ottobre 2011, sempre edito su Denovali.\nLa band \u00e8 molto produttiva in questo periodo e infatti il loro terzo album Anxiety Despair Languish esce subito dopo nell'autunno 2012. Il disco presenta delle sonorit\u00e0 molto pi\u00f9 aperte e pi\u00f9 arrangiate in senso classico del termine, infatti torna ad essere in sede live un quintetto con l'aiuto prima di Paolo Tornitore e poi di Ivano Mandola ai sintetizzatori e campionatori.\nSubito dopo il terzo disco, i Lento fanno uscire anche un EP split con i Tons, band torinese ed edito dall'etichetta Heavy Psych Sounds nel 2013.\nTrio: Fourth, Consouling Sounds (2015-2019).\nDopo essere quasi arrivati allo scioglimento e dopo un lungo silenzio, la band decide di continuare come trio e nel Dicembre 2015 comincia a presentarsi dal vivo con la nuova formazione a 3.\nA Ottobre 2017, dopo quasi due anni di gestazione esce il loro quarto lavoro semplicemente intitolato Fourth ed edito dall'etichetta belga Consouling Sounds. La band riprende l'attivit\u00e0 live ai vecchi regimi, grazie anche all'aiuto di Gregorio Luciani (ex Concrete, Comrades, Si non sedes is) al basso in sede live.\nStile Musicale.\nLa band \u00e8 stata influenzata negli anni da una grande quantit\u00e0 di band come Swans, Neurosis e Godspeed You! Black Emperor.\nSi sono sempre auto definiti una band dualistica, capace di passare senza problemi dall'ambient pi\u00f9 profondo al metal pi\u00f9 estremo.\n\"I Lento sono le Desert session del rock del futuro. Sono la reincarnazione di Ligeti nel mondo del post tutto. Sono una pressione cerebrale insostenibile.\"\nDiscografia.\nAlbum in studio.\nAlbum live"}
{"id": "8619275", "revid": "767487", "url": "https://it.wikipedia.org/wiki?curid=8619275", "title": "Manuel S\u00e1nchez L\u00f3pez", "text": ""}
{"id": "8619284", "revid": "30610", "url": "https://it.wikipedia.org/wiki?curid=8619284", "title": "Kate Tempest", "text": ""}
{"id": "8619286", "revid": "1346043", "url": "https://it.wikipedia.org/wiki?curid=8619286", "title": "Jack Keane 2", "text": ""}
{"id": "8619290", "revid": "1310927", "url": "https://it.wikipedia.org/wiki?curid=8619290", "title": "Iv\u00e1n S\u00e1nchez Aguayo", "text": ""}
{"id": "8619298", "revid": "767487", "url": "https://it.wikipedia.org/wiki?curid=8619298", "title": "We Are Finley", "text": "We Are Finley \u00e8 il primo album live della rock band Finley, pubblicato il 17 maggio 2019. Contiene 14 tracce dal vivo e l'inedito \"San Diego\"."}
{"id": "8619300", "revid": "648716", "url": "https://it.wikipedia.org/wiki?curid=8619300", "title": "The Blue Notebooks", "text": "The Blue Notebooks \u00e8 il secondo album del produttore e compositore britannico Max Richter, pubblicato il 26 febbraio 2004 sull'etichetta 130701, che fa parte a sua volta dell'etichetta FatCat Records.\nL'11 maggio 2018, una versione in due dischi di The Blue Notebooks \u00e8 stata ristampata dalla Deutsche Grammophon per commemorare il suo quindicesimo anniversario. Include remix di altri artisti, ri-registrazioni e due arrangiamenti alternativi di \"On the Nature of Daylight\".\nRichter ha composto The Blue Notebooks alla vigilia dell'invasione dell'Iraq del 2003. Lo ha descritto come \"un album di protesta sull'Iraq, una meditazione sulla violenza - sia la violenza che avevo sperimentato personalmente intorno a me da bambino sia la violenza della guerra, per la totale futilit\u00e0 di cos\u00ec tanti conflitti armati\". L'album \u00e8 stato registrato circa una settimana dopo le proteste di massa contro la guerra.\nL'album contiene le letture dei taccuini The Blue Octavo di Franz Kafka e dell\"'Inno della perla\" e della \"terra irraggiungibile\" di Czes\u0142aw Mi\u0142osz. Entrambe le letture sono dell'attrice britannica Tilda Swinton."}
{"id": "8619307", "revid": "767487", "url": "https://it.wikipedia.org/wiki?curid=8619307", "title": "Supercoppa del Kosovo 2010", "text": "La 17\u00aa edizione della Supercoppa del Kosovo si \u00e8 svolta l'8 agosto 2010 allo stadio Agron Rama di Obili\u0107 tra il , vincitore della Superliga e Futbollit t\u00eb Kosov\u00ebs 2009-2010, e il , vincitore della coppa nazionale.\nIl ha conquistato il trofeo per la prima volta nella sua storia."}
{"id": "8619308", "revid": "879070", "url": "https://it.wikipedia.org/wiki?curid=8619308", "title": "Muksu", "text": "Il Muksu \u00e8 un fiume del Tagikistan nord-orientale, ramo sorgentifero di sinistra del Surchob.\nNasce dalla confluenza tra il Sel'dara (a sinistra) e il Sauksoj (a destra). I rami sorgentiferi hanno origine dal ghiacciaio Fed\u010denko e dal picco Lenin, sulle montagne del Trans-Alaj. Il Muksu scorre in direzione ovest attraverso la parte nord-occidentale del massiccio del Pamir e incontra il Kyzylsu (\"Kyzyl-Suu\") dopo 88 km, andando a formare il Surchob, ramo sorgentifero di destra del Vah\u0161. Il Muksu drena un'area di 7070 km\u00b2 e ha una portata media di 100 m\u00b3/s. Tra la fine di maggio e l'inizio di ottobre il fiume d\u00e0 luogo a inondazioni."}
{"id": "8619323", "revid": "73843", "url": "https://it.wikipedia.org/wiki?curid=8619323", "title": "Epeli Nailatikau", "text": "Generale di brigata, \"Ratu\" Epeli Nailatikau, CF, LVO, OBE, MSD, KStJ, (chiamato anche \"Na Turaga Mai Naisogolaca\") diventa presidente \"ad interim\" il 30 luglio 2009 dopo le dimissioni di Josefa Iloilo. Presta giuramento il 5 novembre 2009. Rimane in carica fino a ottobre 2015 quando viene eletto George Konrote con la nuova costituzione del 2014.\nL\u201911 febbraio 2019, diventa lo \"Speaker\" (presidente del Parlamento delle Figi) ottenendo 30 voti, contro 21 a Tanya Waqanika."}
{"id": "8619331", "revid": "729019", "url": "https://it.wikipedia.org/wiki?curid=8619331", "title": "Franklin Mountains State Park", "text": "Il Franklin Mountains State Park \u00e8 un parco montuoso a breve distanza dalla citt\u00e0 di El Paso, nella Contea di El Paso del Texas, Stati Uniti d'America.\nDescrizione.\nL'area del pi\u00f9 grande parco urbano negli Stati Uniti era abitata da popolazioni indigene almeno dodicimila anni fa.\nFa parte del deserto di Chihuahua anche se il suo territorio rientra in area urbana ed \u00e8 ricco di flora e fauna."}
{"id": "8619332", "revid": "1117982", "url": "https://it.wikipedia.org/wiki?curid=8619332", "title": "De divinatione (Plutarco)", "text": "De divinatione (\u03a0\u03b5\u03c1\u1f76 \u03bc\u03b1\u03bd\u03c4\u03b9\u03ba\u1fc6\u03c2 - \"De divinatione\") \u00e8 un trattato religioso di Plutarco, compreso anticamente nei \"Moralia\", ma oggi perduto, a parte un frammento.\nStruttura.\nIl trattato \u00e8 conservato in un frammento da Stobeo.\nPlutarco vi afferma che alcune arti e tecniche furono sviluppate per necessit\u00e0, mentre altre servono per amor di conoscenza e di sviluppo intellettuale. In questo campo, afferma il frammento, rientrano le arti matematiche e, probabilmente, la divinazione, che forse Plutarco difendeva in qualit\u00e0 di sacerdote delfico.\nIl frammento \u00e8 interessante perch\u00e9, in un breve spazio, cita una testimonianza poetica e una di Platone, precisamente dalla \"Repubblica\", forse rientrando nella dimostrazione della religiosit\u00e0 plutarchea ben nota dai dialoghi delfici."}
{"id": "8619333", "revid": "767487", "url": "https://it.wikipedia.org/wiki?curid=8619333", "title": "L'amore fa male", "text": "L'amore fa male \u00e8 un film del 2011 diretto da Mirca Viola.\nTrama.\nGermana \u00e8 un'aspirante attrice dal poco talento e sfortunata, madre un po' sconsiderata e amante di un ricco avvocato che la sostiene economicamente. Elisabetta, la sua vicina di casa, viceversa \u00e8 una dottoressa di successo, troppo chiusa nei suoi schemi per accorgersi che il marito \u00e8 omosessuale finch\u00e9 non rimane sola, con molte domande.\nQuando Gianmarco, un padre di famiglia in crisi lavorativa, salva la figlia di Germana da un incidente, tra i due scocca la scintilla. Peccato che lei non sappia che lui \u00e8 sposato e che \u00e8 amico di Elisabetta. Il destino li mette di fronte alla realt\u00e0 quando, durante una vacanza in Sicilia, si ritrovano tutti insieme, costringendoli al confronto.\nAccoglienza.\nIncassi.\nIl film \u00e8 stato presentato nei cinema dal 7 ottobre 2011 al 9 ottobre 2011 incassando in totale \u20ac 66.025 su 92 sale."}
{"id": "8619336", "revid": "287204", "url": "https://it.wikipedia.org/wiki?curid=8619336", "title": "Altopiano del Montasio", "text": "LAltopiano del Montasio (o anche Altipiani del Montasio) \u00e8 un altopiano carsico di medie dimensioni del Friuli-Venezia Giulia, in provincia di Udine, posto sul versante meridionale dello J\u00f4f di Montasio (Alpi Giulie italiane), ad una quota compresa tra i 1.600 e i 1.800 m s.l.m., sede di pascoli estivi adibiti ad alpeggio e importanti malghe, dedite alla produzione del noto formaggio friulano Montasio, nonch\u00e9 altri prodotti caseari derivati; vi si accede salendo da Chiusaforte dalla Val Raccolana passando per Sella Nevea oppure da Tarvisio passando per il Lago del Predil, la valle del Rio Lago e ancora Sella Nevea.\nCiclismo.\nGiro d'Italia.\n\u00c8 stato sede di arrivo di tappa del Giro d'Italia 2013 ed ha visto la vittoria del colombiano Rigoberto Ur\u00e1n con Vincenzo Nibali in Maglia rosa, con la salita che \u00e8 stata affrontata dal lato di Chiusaforte e il passaggio a Sella Nevea. Gli ultimi 6 km presentano pendenze in doppia cifra."}
{"id": "8619341", "revid": "1226", "url": "https://it.wikipedia.org/wiki?curid=8619341", "title": "La donna del lago (romanzo)", "text": "La donna del lago \u00e8 un romanzo giallo scritto da Giovanni Comisso nel 1962 e pubblicato da Longanesi.\nIl romanzo \u00e8 stato riedito nel 1968 e 1974.\nNel 1965 il romanzo ha avuto una omonima trasposizione cinematografica.\nTrama.\nIl romanzo \u00e8 ambientato ad Alleghe, paese alpino del bellunese nel quale sono accaduti diversi omicidi rimasti avvolti nel mistero per molti anni."}
{"id": "8619344", "revid": "486946", "url": "https://it.wikipedia.org/wiki?curid=8619344", "title": "USCV-1", "text": ""}
{"id": "8619356", "revid": "775372", "url": "https://it.wikipedia.org/wiki?curid=8619356", "title": "Kamisese Mara", "text": "Diventa il terzo Tui Lau."}
{"id": "8619358", "revid": "599013", "url": "https://it.wikipedia.org/wiki?curid=8619358", "title": "Franz Merkhoffer", "text": "Carriera.\nHa il record di presenze nella Bundesliga per l'Eintracht Braunschweig con 419.\nHa anche il record di presenze per l'Eintracht Braunschweig con 567."}
{"id": "8619359", "revid": "92723", "url": "https://it.wikipedia.org/wiki?curid=8619359", "title": "Johannes Baptist Hubert Theunissen", "text": "Biografia.\nJohannes Baptist Hubert Theunissen nacque a Schimmert, frazione di Nuth, il 3 ottobre 1905.\nFormazione e ministero sacerdotale.\nIl 15 agosto 1924 entr\u00f2 nella Compagnia di Maria. Il 1\u00ba dicembre 1929 fu ordinato presbitero. Nel 1937 part\u00ec per il Mozambico come missionario. Durante la seconda guerra mondiale fu provinciale dei monfortani nei Paesi Bassi.\nMinistero episcopale.\nIl 25 dicembre 1949 papa Pio XII lo nomin\u00f2 vicario apostolico dello Shir\u00e9 e vescovo titolare di Giufi. Ricevette l'ordinazione episcopale il 25 marzo successivo nella chiesa di San Remigio a Schimmert dal vescovo di Roermond Josephus Hubertus Gulielmus Lemmens, co-consacranti il vescovo di Haarlem Johannes Petrus Huibers e quello di 's-Hertogenbosch Willem Pieter Adriaan Maria Mutsaerts.\nIl 15 maggio 1952 la circoscrizione cedette una porzione del suo territorio a vantaggio dell'erezione del vicariato apostolico di Zomba (oggi diocesi) e contestualmente, in forza del decreto \"Cum in Nyassaland\" di Propaganda Fide, cambi\u00f2 il proprio nome in vicariato apostolico di Blantyre.\nIl 25 aprile 1959 papa Giovanni XXIII elev\u00f2 il vicariato apostolico al rango di arcidiocesi metropolitana con la bolla \"Cum christiana fides\".\nPartecip\u00f2 al Concilio Vaticano II.\nDal 1966 al 1967 fu presidente della Conferenza episcopale del Malawi.\nIl 14 ottobre 1967 papa Paolo VI accett\u00f2 la sua rinuncia al governo pastorale dell'arcidiocesi per motivi di salute e lo nomin\u00f2 arcivescovo titolare di Bavagaliana. Lo stesso giorno il pontefice lo nomin\u00f2 amministratore apostolico del vicariato apostolico d'Islanda, vacante per la rinuncia di monsignor Joh\u00e1nnes Gunnarsson. Termin\u00f2 quest'ultimo incarico il 19 dicembre 1968 con l'ingresso del vescovo Hendrik Hubert Frehen. Lo stesso giorno papa Paolo VI lo nomin\u00f2 arcivescovo titolare di Sk\u00e1lholt. Torn\u00f2 nella diocesi di Roermond e nel 1975 divenne vicario episcopale per l'opera missionaria.\nMor\u00ec a Schimmert il 9 aprile 1979 all'et\u00e0 di 73 anni, dopo una breve malattia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8619364", "revid": "1924342", "url": "https://it.wikipedia.org/wiki?curid=8619364", "title": "Costituzione della Bosnia ed Erzegovina", "text": "La Costituzione della Bosnia ed Erzegovina (in bosniaco, croato e ) \u00e8 il documento legale di pi\u00f9 alto livello della Bosnia ed Erzegovina. L'attuale Costituzione costituisce l'Annesso 4 dell'Accordo Quadro Generale per la Pace in Bosnia-Erzegovina, noto anche come Accordo di Dayton, firmato il 14 dicembre 1995. La Costituzione ha permesso la fine della guerra in Bosnia ed Erzegovina, ma ha anche subito molte critiche. Sotto la supervisione della comunit\u00e0 internazionale, un \"accordo sugli emendamenti\" (in seguito chiamato \"accordo sugli emendamenti di aprile\") alla Costituzione, concordato dai principali partiti politici, \u00e8 stato proposto per l'adozione all'Assemblea parlamentare della Bosnia ed Erzegovina nell'aprile 2006, ma non \u00e8 riuscito a ottenere l'approvazione di due terzi dei membri della Camera dei rappresentanti. \nNatura della Costituzione.\nLa Costituzione della Bosnia ed Erzegovina \u00e8 una costituzione in forma contrattuale internazionale, poich\u00e9 \u00e8 parte integrante di un pi\u00f9 ampio accordo di pace firmato da Alija Izetbegovi\u0107, Franjo Tu\u0111man e Slobodan Milo\u0161evi\u0107, tre presidenti di paesi coinvolti nella guerra in Bosnia ed Erzegovina, e controfirmato anche dai rappresentanti di Unione Europea (Felipe Gonz\u00e1lez), Stati Uniti (Bill Clinton), Germania (Helmut Kohl), Regno Unito (John Major), Francia (Jacques Chirac) e Russia (Viktor Chernomyrdin). Questa natura della Costituzione \u00e8 stata di vitale importanza anche per la Corte costituzionale della Bosnia ed Erzegovina, nella sua storica decisione sul collegio elettorale dei popoli (U-5/98), poich\u00e9 dichiarava che la Costituzione poteva essere interpretata come un trattato definito secondo la Convenzione di Vienna sul diritto dei trattati del 1969, che ha avuto un ruolo essenziale nell'interpretazione del preambolo della Costituzione. \nIl preambolo.\nIl Preambolo afferma, tra le altre cose, l'impegno della Bosnia-Erzegovina per la libert\u00e0, l'uguaglianza, la tolleranza e le istituzioni democratiche di governo. Afferma inoltre che i portatori della sovranit\u00e0 sono i \"popoli costitutivi\" (bosgnacchi, croati e serbi), insieme agli \"Altri\" e ai \"cittadini della Bosnia ed Erzegovina\", definizione che ha portato ad un enorme dibattito tra studiosi di diritto sull'apparente contraddizione. \nAllegati.\nLa Convenzione per la salvaguardia dei diritti dell'uomo e delle libert\u00e0 fondamentali del 1950 (Convenzione europea dei diritti dell'uomo), sebbene qui non annotata, fa parte della Costituzione (articolo II, 2). \nTutela dei diritti dell'uomo e delle libert\u00e0 fondamentali.\nOltre alle disposizioni enunciate nel Preambolo, la Costituzione (Articolo II) protegge i diritti umani e le libert\u00e0 fondamentali definendole attraverso \"Elenco dei diritti\" (Articolo II, 3.), affermando che il godimento dei diritti e delle libert\u00e0 \u00e8 garantito a tutte le persone in Bosnia ed Erzegovina senza discriminazioni per alcun motivo (\"Non discriminazione\", Articolo II, 4.) e dando la supremazia della Convenzione europea per la salvaguardia dei diritti dell'uomo e delle libert\u00e0 fondamentali su tutte le altre leggi in Bosnia ed Erzegovina. Inoltre, la Costituzione afferma che la Bosnia ed Erzegovina \"rimarr\u00e0 o diventer\u00e0 parte degli accordi internazionali elencati nell'Allegato I di questa Costituzione\" (Articolo II, 7.), e in tutto ci sono quindici di questi accordi internazionali. La Costituzione afferma inoltre che nessun emendamento alla Costituzione pu\u00f2 eliminare o diminuire i diritti e le libert\u00e0 di cui all'articolo II della Costituzione (articolo X, 2.). \nLa Corte costituzionale della Bosnia ed Erzegovina ha preso diverse importanti decisioni nell'interpretazione di queste disposizioni, la pi\u00f9 importante delle quali \u00e8 la \"Decisione sulla circoscrizione dei popoli\" (U-5/98). Ci sono ancora grandi critiche alla Costituzione, affermando che \u00e8 di natura discriminatoria, poich\u00e9 in molti dei suoi articoli discrimina i cittadini che non provengono dai tre \"popoli costitutivi\", come l'articolo V che stabilisce le regole per l'elezione della Presidenza della Bosnia-Erzegovina. C'\u00e8 stato un tentativo di contestare la legge elettorale, che ha il suo fondamento nella Costituzione, che \u00e8 vista come discriminatoria nei confronti degli \"Altri\", cos\u00ec come di parte degli stessi \"popoli costitutivi\", cercando di interpretare l'Articolo II (2) in modo che la Convenzione europea per la salvaguardia dei diritti dell'uomo e delle libert\u00e0 fondamentali e i suoi protocolli abbiano la supremazia sulla stessa Costituzione della Bosnia-Erzegovina. Tuttavia, la Corte costituzionale della Bosnia-Erzegovina ha rifiutato questa posizione nella sua decisione numero U-5/04. Ci\u00f2 ha portato Jakob Finci, leader della comunit\u00e0 ebraica della Bosnia ed Erzegovina, e Dervo Sejdi\u0107, esponente dei Rom in Bosnia ed Erzegovina, a intentare una causa contro la Bosnia ed Erzegovina davanti alla Corte europea dei diritti dell'uomo, che ha riconosciuto la loro ineleggibilit\u00e0 alla Presidenza e alla Camera dei Popoli in violazione della Convenzione europea sui diritti dell'uomo. \nLa Corte costituzionale della Bosnia ed Erzegovina.\nLa Corte costituzionale della Bosnia ed Erzegovina \u00e8 una corte speciale \"sui generis\", il cui ruolo principale \u00e8 quello di essere l'interprete e il tutore della Costituzione della Bosnia ed Erzegovina, come stabilito nell'articolo VI, paragrafo 3 della Costituzione (\"La Corte costituzionale deve difendere questa Costituzione\"), ed \u00e8 considerata la pi\u00f9 alta autorit\u00e0 giudiziaria, poich\u00e9 ha la giurisdizione d'appello su ogni questione ai sensi della Costituzione derivanti da una sentenza di qualsiasi altro tribunale in Bosnia ed Erzegovina (articolo VI, paragrafo 3.b). \nModifica della costituzione.\nNell'articolo X, che definisce la procedura di emendamento, la Costituzione afferma che pu\u00f2 essere emendata con decisione dell'Assemblea parlamentare, sostenuta dalla maggioranza dei due terzi dei presenti e votanti alla Camera dei Rappresentanti. La Costituzione non specifica chi ha il diritto, e in base a quali regole, di presentare gli emendamenti all'Assemblea parlamentare. Inoltre, nel paragrafo 2 dell'articolo X, la Costituzione afferma che i diritti e le libert\u00e0, come visti nell'articolo II, non possono essere derogati, cos\u00ec come il paragrafo 2 stesso. "}
{"id": "8619367", "revid": "1031941", "url": "https://it.wikipedia.org/wiki?curid=8619367", "title": "Fabia Eudocia", "text": "Biografia.\nIl suo nome di nascita era Fabia e fu promessa sposa di Eraclio quando ancora il futuro imperatore risiedeva nell'Esarcato d'Africa durante il governo del suocero Eraclio il Vecchio.\nNel 608 Eraclio inizi\u00f2 una rivolta per deporre l'imperatore Foca e, senza dettagli a noi pervenuti, sia Fabia che la suocera Epifania furono catturate da Foca nel 610. Trascorsero la prigionia nel monastero \"Nea Metanoia\" (Nuovo pentimento) e furono utilizzate come ostaggi per impedire ad Eraclio di assediare Costantinopoli. Le due donne furono infine liberate dai membri della fazione verde delle corse dei carri. Giunte da Eraclio sulla piccola isola di Kalonymos nel Mar di Marmara, egli pot\u00e9 sferrare il suo assedio alla citt\u00e0 senza ripercussioni. Il 5 ottobre 610, Eraclio fu proclamato imperatore e lo stesso giorno spos\u00f2 Fabia, che cambi\u00f2 il nome in Eudocia e ricevette il titolo di \"Augusta\".\nMorte.\nEudocia mor\u00ec il 13 agosto 612, la morte avvenne per epilessia. Stando alle cronache del patriarca Niceforo I durante il funerale Eraclio pot\u00e9 osservare di quale fama godesse la moglie. Una domestica sput\u00f2 da una finestra proprio mentre il corteo funebre passava sulla strada. Lo sput\u00f2 atterr\u00f2 sulla bara dell'imperatrice, ancora aperta, e la saliva raggiunse le vesti del cadavere. La folla si offese e la domestica fu rapita dalla folla e bruciata sul rogo.\nEudocia fu sepolta nella Chiesa dei Santi Apostoli ed Eraclio spos\u00f2 la nipote Martina.\nFigli.\nEudocia ed Eraclio ebbero due figli:"}
{"id": "8619372", "revid": "1482985", "url": "https://it.wikipedia.org/wiki?curid=8619372", "title": "Diplomatic Reception Room", "text": "La Diplomatic Reception Room (traducibile in italiano come Sala Ricevimento Diplomatico) \u00e8 una delle quattro stanze ovali della Executive Residence della Casa Bianca. Si trova al piano terra ed \u00e8 utilizzata come ingresso dal South Lawn e come sala di ricevimento per gli ambasciatori stranieri, una cerimonia precedentemente condotta nella Blue Room. La stanza \u00e8 inoltre il punto di ingresso alla Casa Bianca per i capi di stato in visita, dopo la cerimonia di arrivo che si svolge sul South Lawn.\nLa stanza ha quattro porte, che conducono alla Map Room, al Center Hall, alla China Room e ad un vestibolo che si affaccia sul South Lawn.\nStoria.\nPer i primi cento anni dalla sua costruzione, i locali al piano terra della Casa Bianca furono utilizzati come aree di servizio, ripostigli e luoghi di lavoro per il personale domestico; la Diplomatic Reception Room non faceva eccezione in quanto nel 1837, durante l'amministrazione Van Buren, venne installata una fornace per il primo sistema di riscaldamento centralizzato dell'edificio. Successivamente le caldaie a vapore sostituirono il sistema a gravit\u00e0, rimanendo per\u00f2 nello stesso locale fino alla ristrutturazione di McKim, Mead e White del 1902. \nTale ristrutturazione, avvenuta sotto la presidenza di Theodore Roosevelt, riconfigur\u00f2 radicalmente il piano terra: vennero rimossi e sostituiti gli strati di assi del pavimento in decomposizione, molte nuove stanze vennero rifinite con un rivestimento in gesso e vennero creati un salotto e dei bagni per gli ospiti. La sala ovale venne ristrutturata al fine di collegare le nuove ali est e ovest dell'edificio senza intaccare i soffitti a volta a crociera di James Hoban, che erano motivo di ammirazione per l'architetto Charles Follen McKim. Tuttavia, sebbene la stanza fosse molto migliorata ed era divenuta parte integrante dello spazio abitativo e non pi\u00f9 un semplice locale di servizio, rimase considerata un come semplice luogo di passaggio. \nNel 1935 il presidente Roosevelt fece aprire nella sala un camino, da dove conduceva le sue \"chiacchierate davanti al fuoco\" (\"Fireside chats\"). L'architetto della Casa Bianca Lorenzo Winslow progett\u00f2 una cappa ed una mensola del camino che, sebbene intese per apparire come tradizionali, evocavano sottilmente l'Arte Moderna. \nRicostruita dal presidente Truman come salotto, la sala \u00e8 stata nuovamente ristrutturata nel 1960 durante l'amministrazione Eisenhower in stile federale, con oggetti d'antiquariato selezionati dall'interior designer newyorkese Michael Greer. \nNel 1962, grazie ai consigli dell'esperto di antiquariato americano Henry Francis du Pont, la First Lady Jacqueline Kennedy fece tappezzare la stanza con carta da parati scenica francese antica prodotta da Jean Zuber et Cie a Rixheim (Francia) del 1834. La carta da parati Zuber, intitolata \"Scene del Nord America\", \u00e8 stata stampata da pi\u00f9 blocchi di legno e presenta scene del porto di Boston, il Natural Bridge in Virginia, West Point, le Cascate del Niagara e il porto di New York. L'ampio panorama sulle pareti ellittiche crea un senso di spazio, annullando la mancanza di finestre. \nFurono aggiunti alcuni mobili come una scrivania-libreria in mogano realizzata ad Annapolis nel 1797 (che precedentemente si trovava nella Kennedy Green Room), una serie di sedie ed un paio di divani, attribuiti alla bottega degli ebanisti newyorkesi Abraham Slover e Jacob Taylor.\nUn grande tappeto ricopre il pavimento che, in tonalit\u00e0 blu e oro, raffigura i sigilli o gli stemmi dei cinquanta Stati sul bordo ellittico, realizzato appositamente per la stanza nel 1983. Infine un lampadario inglese in stile Regency in vetro molato e applique in cristallo a tre bracci, illumina la stanza."}
{"id": "8619375", "revid": "1555966", "url": "https://it.wikipedia.org/wiki?curid=8619375", "title": "Universi paralleli di Franco Battiato", "text": "Universi paralleli di Franco Battiato \u00e8 una raccolta di Franco Battiato pubblicata il 3 ottobre 2018 da Sony Music.\nI brani presenti sono tratti da tutti i dischi del cantante pubblicati in precedenza da Sony, in particolare sono presenti tutte le tracce degli album in studio \"Ferro battuto\", \"Fleurs 3\" e \"Dieci stratagemmi\". Il libretto \u00e8 stato curato dal critico musicale John Vignola."}
{"id": "8619381", "revid": "287204", "url": "https://it.wikipedia.org/wiki?curid=8619381", "title": "Discografia di Carmen", "text": "Questa \u00e8 una discografia di registrazioni audio e video di Carmen, un'opera in lingua francese di Georges Bizet. L'opera ha debuttato all'Op\u00e9ra-Comique di Parigi il 3 marzo 1875. Carmen \u00e8 una delle opere registrate pi\u00f9 frequentemente, a partire da una registrazione acustica tedesca quasi completa del 1908."}
{"id": "8619384", "revid": "767487", "url": "https://it.wikipedia.org/wiki?curid=8619384", "title": "Panchina monumentale in onore di Pen\u010do Slavejkov", "text": "La panchina monumentale in onore di Pen\u010do Slavejkov \u00e8 un monumento alla memoria del poeta bulgaro Pen\u010do Slavejkov, realizzato in occasione del 140\u00ba anniversario dello stabilimento dei rapporti diplomatici tra la Repubblica di Bulgaria e la Repubblica Italiana. L'opera riproduce il poeta Slaveykov seduto su una panchina. \u00c8 collocata nel centro di Milano all'angolo tra via Verziere e via Brolo, nelle immediate vicinanze del Duomo e della Biblioteca Sormani.\nL'inaugurazione.\nIl consolato generale della Bulgaria a Milano, affiancato dall'Ambasciata generale di Bulgaria, presente alla cerimonia con l'ambasciatore generale Todor Stoyanov, ha deciso di commemorare l'evento rendendo omaggio al poeta bulgaro Pen\u010do Slavejkov, morto in Italia. Il monumento \u00e8 stato installato su iniziativa del console generale della Repubblica di Bulgaria, Tanya Dimitrova, ed \u00e8 stato realizzato dallo scultore bulgaro Adrian Novakov. \nIl monumento \u00e8 stato eretto con il supporto della strategia di comunicazione della Repubblica di Bulgaria e altri promotori. All'inaugurazione ufficiale, avvenuta il 28 ottobre 2019, hanno presenziato funzionari della Repubblica di Bulgaria e d'Italia, tra i quali: l'ambasciatore della Repubblica di Bulgaria in Italia, Todor Stoyanov, il sottosegretario con delega ai rapporti con le delegazioni internazionali, Alan Christian Rizzi, il sindaco del comune di Bodio Lomnago Eleonora Paolelli, il presidente del Municipio 1 Fabio Arrigoni, l'ex ministro per i beni e le attivit\u00e0 culturali d'Italia Alberto Bonisoli (con la moglie Lucia, di origine bulgara), il segretario generale per le attivit\u00e0 culturali Luca Foschi, il direttore della Biblioteca Nazionale \"SS. Cirillo e Metodio\" Krasimira Aleksandrova, il direttore del dipartimento cultura e coordinatore del programma cultura di Sofia Biliyana Geneva, il sindaco del comune di Trjavna Doncho Zahariev."}
{"id": "8619402", "revid": "767487", "url": "https://it.wikipedia.org/wiki?curid=8619402", "title": "Loathe", "text": "I Loathe sono un gruppo musicale metalcore inglese, formatosi a Liverpool nel 2014.\nStoria.\nFormazione e \"Prepare Consume Proceed\" (2011-2016).\nI membri fondatori si conoscevano gi\u00e0 in precedenza grazie alla militanza in comuni progetti musicali, come ad esempio gli Our Imbalance, e cominciano a lavorare alla nuova band tra il 2011 ed il 2012, prendendo il nome di Loathe nel 2014. L'8 agosto 2015 la band si esibisce al Deadbolt Festival, e nell'autunno dello stesso anno pubblica indipendentemente l'EP di debutto \"Prepare Consume Proceed\". Inizialmente la band ha voluto mantenere segreta l'identit\u00e0 dei propri membri, usando dei nomi in codice (DRK, DRT, SNK, MWL e NIL). L'unico a rivelare il proprio nome in codice fu Kadeem France (DRK) in quanto frontman, usando anche presentarsi sullo stage con una maschera dal significato sconosciuto, usata anche come artwork dell'EP.\nNel 2016 la band parte in tour nel Regno Unito come supporto agli Oceans Ate Alaska. Nel luglio dello stesso anno \"Prepare Consume Proceed\" viene ristampato dalla neonata SharpTone Records, accompagnato dal video del brano \"In Death\", dove France appare con la sua consueta maschera. Bickerstaffe in un'intervista spiega come la band sia stata scoperta dall'etichetta subito dopo l'uscita del loro primo video musicale prodotto indipendentemente \"Sheol/In Death\", e come immediatamente dopo l'iniziale dialogo e scambio di idee il gruppo ed il manager dell'etichetta si siano trovati sulla stessa lunghezza d'onda per quanto riguarda passione e visione, iniziando cos\u00ec la collaborazione. L'EP ha ricevuto critiche positive, con \"Kerrang!\" che loda le sonorit\u00e0 pesanti e djent unite alle atmosfere create dai sintetizzatori, criticando per\u00f2 l'immagine della band ispirata ai film dell'orrore e l'uso dei nomi in codice, descrivendo la maschera di France come uscita da \"un film horror pescato dal cesto delle occasioni\", dando all'album una valutazione di 3 \"K\" su 5.\nCon il passare del tempo la band abbandona l'uso della maschera e dei nomi in codice, dichiarando di voler essere loro stessi durante l'esecuzione della loro musica, citando gli Slipknot ed i Ghost come influenze nella creazione dei loro personaggi. In seguito Bickerstaffe dichiarer\u00e0 che l'uso delle maschere e dei nomi in codice era una \"spudorata appropriazione di idee di altre band\" usata come un tentativo di distinguersi dagli altri. Nel luglio 2016 la band si esibisce allo UK Tech-Fest, e pi\u00f9 tardi nello stesso mese vanno in tour per il Regno Unito in supporto ai Carcer City ed il 25 settembre 2016 si esibiscono all'Ozzfest Meets Knotfest sul palco della Nuclear Blast.\n\"The Cold Sun\" e \"This Is As One\" (2017-2018).\nNel gennaio del 2017 la band era stata scelta come supporto per il tour britannico degli Emmure, tuttavia a causa di ritardi imprevisti nella produzione dell'album della band statunitense la tourn\u00e9e \u00e8 stata cancellata. In aprile la band partecipa come supporto al tour dei Blood Youth, e a maggio suona nel corso del warm-up show dell'Hellfest a Londra. Il 2 giugno 2017 la band pubblica il suo primo full-length dal titolo \"The Cold Sun.\" L'album \u00e8 stato prodotto da Matt McClellan ed \u00e8 stato registrato nei Glow in the Dark Studios di Atlanta, Georgia. Dal 23 agosto al 5 settembre la band parte in tour come headliner accompagnati dagli Harbinger, seguite da altre tre date dal 6 all'8 settembre con i Lotus Eater. Tra ottobre e novembre la band partecipa come supporto ai Bury Tomorrow nel corso del loro \"Stage Invasion Tour\".\nL'8 febbraio 2018 la band pubblica lo split \"This Is As One\" insieme ai compagni di etichetta discografica Holding Absence. Nel marzo dello stesso anno partono in tour per il Regno Unito con gli Holding Absence come co-headliner ed i Modern Error come band di supporto, con i God Complex di spalla nelle date di Leeds. Sempre in quell'anno la band viene nominata ai Metal Hammer Golden Gods Awards nella categoria miglior nuova band, e ricevono anche una nomination agli Heavy Music Awards nella categoria band emergenti nel Regno Unito, dove vengono inoltre invitati a suonare durante la cerimonia di premiazione. Nel maggio del 2018 la band partecipa allo Slam Dunk Festival ed al Teddy Rock Festival. Nel giugno 2018 il bassista Shayne Smith annuncia che dopo la performance della band al Download Festival abbandoner\u00e0 il gruppo per potersi concentrare sulla sua carriera da tatuatore, venendo sostituito dall'ex bassista degli Holding Absence Feisal El-Khazragi. A luglio 2018 la band suona allo UK Tech-Fest ed al 2000 Trees Festival. Nel settembre 2018 la band parte in supporto ai SikTh nel corso del loro \"The Riddles of Humanity Tour\", mentre a novembre suonano insieme agli Of Mice &amp; Men nel corso del loro mini tour britannico. Nel dicembre 2018 la band suona insieme ai Palm Reader a Londra.\n\"I Let It in and It Took Everything\" e \"The Things They Believe\" (2019-presente).\nA cavallo tra aprile e maggio 2019 i Loathe suonano in supporto agli Hollywood Undead, a luglio partecipano al 2000 Trees Festival e ad agosto suonano sia al Radar Festival che all'Heavy Music Awards. Il 20 settembre 2019 la band pubblica il doppio singolo \"Gored/New Faces in the Dark\" insieme al video musicale per la traccia \"Gored\", con quello per \"New Faces in the Dark\" pubblicato il 10 ottobre. Il 29 novembre la band pubblica un nuovo singolo dal titolo \"Aggressive Evolution\" insieme all'annuncio del nuovo album dal titolo \"I Let It in and It Took Everything\", programmandone l'uscita per il 27 febbraio 2020. Nel dicembre 2019 partecipano come supporto al tour europeo degli Stray from the Path, insieme ai The Devil Wears Prada e ai Gideon.\nIl 10 gennaio la band pubblica il singolo \"Two-Way Mirror\", accompagnato da un video musicale. Il 6 febbraio pubblica il singolo \"Screaming\", anticipando l'uscita dell'album \"I Let It in and It Took Everything\" al 7 febbraio, facendola combaciare con l'inizio del tour da headliner in giro per il Regno Unito, supportato dalle band The Well Runs Red, Phoxjaw e God Complex. A giugno la band partecipa all'edizione virtuale del Download Festival.\nIl 7 febbraio 2021, ad un anno esatto dall'uscita di \"I Let It in and It Took Everything\", la band pubblica \"The Things They Believe\", un album ambient strumentale composto durante il lockdown causato dalla pandemia di COVID-19 del 2020.\nIl 18 settembre 2021 la band annuncia la separazione dal chitarrista Connor Sweeney.\nStile musicale e influenze.\nUno degli stili con cui viene frequentemente descritta la musica dei Loathe \u00e8 il metalcore. In un'intervista su \"Distorted Sound Magazine\", la band viene menzionata come parte della pi\u00f9 recente ondata interna al genere insieme a gruppi come Code Orange ed Ocean Grove. Inoltre \u00e8 stata accomunata ad altre band simili come Lotus Eater, Modern Error, Holding Absence e God Complex.\nLa band usa dinamicamente voci melodiche e voci sporche. Nelle prime pubblicazioni Bickerstaffe era l'unico ad utilizzare la voce melodica, mentre nelle uscite pi\u00f9 recenti anche France ha iniziato ad utilizzare pi\u00f9 frequentemente la voce pulita. \"Metal Injection\" nella sua recensione di \"The Cold Sun\" definisce lo stile della band un metalcore al limite del deathcore, unito ad un approccio sperimentale e progressive. Anche altre riviste come \"The Monolith, Distorted Sound Magazine\" e \"Kerrang!\" hanno definito la band deathcore/death metal. Diverse pubblicazioni tra cui \"Metal Hammer\" e \"Metal Injection\" hanno lodato la band per l'utilizzo di elementi elettronici, utilizzati soprattutto per creare atmosfera pi\u00f9 che per essere messi in prima linea, spesso accreditato come uno degli elementi sperimentali della band, andando a toccare cos\u00ec sonorit\u00e0 industrial.\nNell'ampliamento del loro sound metalcore, va fatto notare che la band prende elementi da altri generi musicali come ad esempio i suoni delle chitarre tipici del djent. In un articolo di \"Revolver Magazine\" la loro musica viene descritta come un \"violento hardcore metallico ed industrializzato che svaria verso un post-rock etereo e brillante con inflessioni shoegaze\". Altri elementi incorporati nel sound della band sono il nu metal, lo shoegaze ed il progressive metal.\nTesti.\nIl gruppo si autodefinisce come \"band concettuale\", poich\u00e9 ogni pubblicazione narra storie di fantasia. Il loro primo EP \"Prepare Consume Proceed\" narra le vicende di un protagonista tormentato, che perde una persona amata e viene ucciso alla fine del disco. In \"The Cold Sun\" l'ambientazione \u00e8 violenta e post-apocalittica, ed unisce temi di desolazione con un velo di positivit\u00e0 ed eroismo. L'album segue le vicende di due protagonisti che vivono in questo scenario distopico. Bickerstaffe nega di essersi ispirato a band come Pink Floyd o Thirty Seconds to Mars nella realizzazione dei loro concept album, dichiarando:\nNella realizzazione del secondo album, Bickerstaffe ha dichiarato che il processo di composizione inizia con il concept, il quale viene poi scaglionato in 12 canzoni. Una volta tracciato il piano di ci\u00f2 che vogliono creare, la band lavora sulla struttura delle canzoni.\nPerformance dal vivo.\nMatt Mills di \"Metal Hammer\" e \"WhatCulture\" ha nominato la band come miglior gruppo dal vivo metal del 2018, descrivendo la loro presenza sul palco come \"sempre intensa e cinematografica\", lodando l'utilizzo di interludi atmosferici e minimalisti, ispirati dalle colonne sonore cinematografiche. All'inizio della loro carriera il frontman Kadeem France si esibiva indossando una maschera, utilizzata anche nella copertina di \"Prepare Consume Proceed\". Bickerstaffe in un'intervista dell'epoca su \"Kerrang!\" ha dichiarato che la band prendeva spunto dal mondo dei fumetti come Marvel e DC e di vedere i propri concerti come performance artistiche. Dal 2016 la band abbandona l'uso della maschera, citando Slipknot e Ghost come ispirazione. La band utilizza anche degli schermi televisivi sul palco a supporto della loro immagine teatrale e cruda.\nInfluenze.\nBand come Deftones, Slipknot e Korn sono state citate come importanti influenze nel sound della band, con Bickerstaffe che ha dichiarato di aspirare a raggiungere il loro livello, aggiungendo anche che lui ed il resto della band non \u00e8 influenzata dal sound delle \"band moderne\". France e Bickerstaffe hanno citato i Deftones ed i Meshuggah come influenze per l'uso di voci melodiche e chitarre pesanti, ma anche i Radiohead per il loro approccio sperimentale alla musica. Le influenze durante gli anni dell'adolescenza per Bickerstaffe erano gruppi \"synthcore\" come Miss May I e Attack Attack!, e anche se all'epoca non apprezzava la musica al di fuori del metal, con gli anni \u00e8 maturato arrivando ad apprezzare una maggiore variet\u00e0 di musica.\nAltre influenze al di fuori della scena metal sono le colonne sonore di \"Silent Hill 2\", composta da Akira Yamaoka, di \"Akira\", composta dai Geinoh Yamashirogumi, e di \"Blade Runner\", composta da Vangelis. Queste colonne sonore hanno influenzato l'album di debutto \"The Cold Sun\" sia per quanto riguarda le atmosfere sia per lo storytelling, con \"Akira\" che ha influenzato anche l'artwork."}
{"id": "8619409", "revid": "6923", "url": "https://it.wikipedia.org/wiki?curid=8619409", "title": "Stefan Aust", "text": "\u00c8 stato redattore capo del settimanale di notizie \"Der Spiegel\" dal 1994 fino al febbraio del 2008 ed \u00e8 stato editore del quotidiano conservatore \"Die Welt\" dal 2014 e direttore del giornale stesso fino al dicembre 2016.\nVita e formazione.\nStefan Aust \u00e8 nato a Stade, in Bassa Sassonia, figlio del contadino Reinhard Aust e di sua moglie Ilse. Insieme a quattro fratelli \u00e8 cresciuto in un piccolo caseificio che la sua famiglia ha gestito fino ai primi anni 60. Suo padre emigr\u00f2 in America all'et\u00e0 di 18 anni e torn\u00f2 in Germania nell'estate del 1939. Suo nonno era un commerciante e armatore.\nAust si \u00e8 diplomato al liceo dell'Ateneo di Stade e ha iniziato la sua avventura giornalistica lavorando per il giornale scolastico locale \"Wir\", attraverso il quale ha conosciuto anche il giornalista Henryk M. Broder. Aust ha abbandonato gli studi di economia dopo poche settimane.\nCarriera.\nEsordi.\nGrazie alla conoscenza di Wolfgang R\u00f6hl, il fratello minore di Klaus Rainer R\u00f6hl, che ha incontrato scrivendo per il giornale della scuola, Aust, dopo il diploma di scuola superiore, pass\u00f2 alla rivista \"konkret\", dove inizialmente era responsabile dell'impaginazione delle riviste. Dal 1966 al 1969 Aust ha poi lavorato come redattore per la rivista e successivamente per il \"St. Pauli-Nachrichten\". Nel 1969, Aust si \u00e8 spostato negli Stati Uniti per sei mesi.\nDal 1970 ha lavorato per il Norddeutscher Rundfunk.\nDal 2014 \u00e8 editore del quotidiano conservatore \"Die Welt\" . Fino a dicembre 2016 \u00e8 stato anche direttore del giornale. \u00c8 stato redattore capo del settimanale di attualit\u00e0 \"Der Spiegel\" dal 1994 al febbraio 2008.\nDue dei libri di Aust sono stati trasformati in film: \"\"Der Pirat\" (Il pirata) -\" 1997 di Bernd Schadewald e \"Der Baader Meinhof Komplex\" (\"La banda Baader Meinhof\") -2008 di Uli Edel."}
