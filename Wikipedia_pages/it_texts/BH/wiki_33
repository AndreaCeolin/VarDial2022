{"id": "8403452", "revid": "124247200", "url": "https://it.wikipedia.org/wiki?curid=8403452", "title": "Organizzazioni e popoli de La Ruota del Tempo", "text": "Elenco delle organizzazioni, gruppi e popoli apparsi nella serie di romanzi fantasy \"La Ruota del Tempo\" di Robert Jordan.\nAelfinn ed Eelfinn.\nGli Aelfinn e gli Eelfinn sono degli esseri che vivono in uno strano mondo parallelo a quello dei protagonisti della saga stessa. I primi hanno un aspetto che mischia tratti antropomorfi a quelli di serpi, i secondi combinano tratti umani a tratti volpini. Quando ci si muove nel loro mondo, pur camminando molto, si ha sempre l'impressione di trovarsi allo stesso punto, perch\u00e9 non segue le stesse leggi fisiche del mondo degli uomini. Il mondo in cui vivono questi esseri \u00e8 stato chiamato Sindhol da Moghedien nel Prologo del XIV Libro.\nMolti miti, leggende e racconti su questi strani esseri, vengono accennati di tanto in tanto nel corso della saga, sono infatti molto presenti nella cultura popolare, sia nella Randland che tra i Seanchan (come dimostra una battuta di Tuon). Inoltre tra i bambini \u00e8 diffuso un gioco, che si chiama \u201c\"Volpi e Serpenti\"\u201d che \u00e8 un chiaro riferimento ad essi.\nAelfinn.\nGli Aelfinn hanno l'abilit\u00e0 di leggere il futuro dei visitatori che, dalla soglia custodita nella grande Propriet\u00e0 di Tear, vanno a trovarli nel loro mondo e pongono loro tre domande. Le loro tre risposte sono sempre vere ed esatte, ma difficili da interpretare. Inoltre \u00e8 pericoloso porre domande sul Tenebroso e le domande frivole vengono punite. Tre visitatori si recano oltre la soglia nel corso del quarto libro: Rand al'Thor, Moiraine Sedai e Matrim Cauthon. Non si conoscono le tre domande poste da Moiriane e le relative risposte.\nSi conoscono solo in parte le risposte ottenute da Rand a due delle sue tre domande: si ha una risposta completa ma molto sibillina su come lui potr\u00e0 vincere l'ultima battaglia e sopravvivere: \"\"Il nord e l'est devono essere uno. L'ovest e il sud devono essere uno. I due devono essere come uno. Se tu vuoi vivere, dovrai morire\". Si sa che ha ricevuto un indovinello sul come si possa pulire \"Saidin\" e che Herid Fel dice a tal proposito \"Suona come un principio, sia nell'alta filosofia che nella filosofia naturale\". Invece si ignora completamente quale possa essere stata la terza domanda e quindi la terza risposta.\nQueste invece le domande e risposte di Mat: \"Devo tornare a casa dai miei\"?\" chiede lui, \"\"Devi andare nel Rhuidean\" rispondono gli Aelfinn; \"Perch\u00e9 devo andarci?\" \"Se non ci andrai tu morirai\"; \"Perch\u00e9?\" \"Tu dovrai aggirare i fili del fato, lasciare che il tuo fato venga trasportato sulle ali del tempo o tu sarai ucciso da coloro che non vogliono che il tuo fato venga raggiunto\" e quando lui domanda ancora di conoscere questo fato, sfruttando il suo essere ta'veren, gli Aelfinn lo sollevano, lo scagliano fuori dal loro mondo e gridano: \"Devi sposare la Figlia delle Nove Lune! Devi morire e vivere ancora e rivivere una parte di ci\u00f2 che fu! Rinunciare ad una parte della luce del mondo, per salvare il mondo. Vai nel Rhuidean, figlio delle battaglie! Vai nel Rhuidean baro! Vai giocatore, vai!\"\nEelfinn.\nGli Eelfinn garantivano di esaudire tre desideri, a chi si recava a visitarli attraverso la soglia custodita nel Rhuidean, ma ora la soglia, dopo essere stata portata a Cairhien da Moiraine, \u00e8 rimasta distrutta. Vi era un prezzo molto alto da pattuire per vedere esauditi tali desideri e nel caso in cui esso non venisse pattuito prima, erano gli Eelfinn stessi a stabilirlo, un prezzo che i visitatori avrebbero preferito non pagare. Nel quarto libro Matrim Cauthon entra nella soglia del Rhuidean, minacciando e sbraitando contro gli Eelfin ed ottenendo il medaglione ter'angreal d'argento a testa di volpe, le memorie di numerosissimi uomini, che in precedenza si erano recati in quel mondo, ed infine di essere riportato nel Rhuidean. Come prezzo per\u00f2 gli Eelfin impiccano Mat all'albero di Avendesora utilizzando la lancia Ashandarei sulla quale \u00e8 scritto il loro patto.\nNel corso del Libro XIII si scoprir\u00e0 infine che \u00e8 proprio Ashandarei che pu\u00f2 permettere a Mat di fuggire nuovamente dal loro mondo, dopo aver liberato Moiraine al prezzo di un occhio e della vita di Noal Charin. Sempre nel corso del libro si scopre che sia gli Eelfinn che gli Aelfinn adorano inebriarsi assorbendo le forti sensazioni ed emozioni provate dagli esseri umani. Inoltre che hanno la capacit\u00e0 di drenare agli incanalatori la loro capacit\u00e0 di usare l'Unico Potere.\nIl gioco di \u201cVolpi e Serpenti\u201d.\nOlver il ragazzino adottato da Mat, ha come bene pi\u00f9 prezioso un pezzo di stoffa sul quale il padre gli ha disegnato il percorso per giocare a \u201cVolpi e Serpenti\u201d. Molte volte alcuni dei personaggi della saga si intrattengono con il ragazzino in questo gioco, che ha una importanza superiore a quanto appaia inizialmente. Esso viene cominciato tracciando in aria con il dito il simbolo delle Volpi e dei Serpenti, cio\u00e8 un triangolo con la punta verso il basso, attraversato da una linea sinuosa e recitando nel frattempo la rima: \"Courage to strengthen, fire to blind, music to dazzle, iron to bind\"\" (coraggio per rafforzarsi, fuoco per accecare, musica per stupire e ferro per legare). \u00c8 un gioco da tavola dove i giocatori muovono i propri pezzi lungo delle linee, cercando di evitare le pedine contrassegnate dal simbolo delle volpi, cio\u00e8 il triangolo, o quelle con il simbolo dei serpenti, vale a dire la linea sinuosa.\nI ragazzini smettono di giocarci quando, alla fine, si rendono conto che \u00e8 impossibile vincere senza rompere le regole. Olver per\u00f2, alla fine del Libro XIII, a sorpresa riesce a vincere il gioco, rivelando che comunque esistono delle pur remote possibilit\u00e0 di vittoria; il paradosso \u00e8 che la vittoria del ragazzino avviene in concomitanza con due importanti eventi legati a Mat ed al suo essere \"ta'veren\", e quindi alla sua capacit\u00e0 di influire sulla legge delle probabilit\u00e0: il primo evento \u00e8 che Caemlyn viene distrutta perch\u00e9 Mat, senza aprire la lettera di Verin, ha scelto invece di andare a liberare Moiraine, che \u00e8 appunto il secondo evento.\nAes Sedai.\nAes Sedai \u00e8 il titolo portato (sia collettivamente, che singolarmente) da un gruppo di donne capaci di incanalare la parte femminile dell'Unico Potere, Saidar.\nSono organizzate come un ordine monastico femminile (si chiamano tra di loro \"sorelle\", al loro capo si rivolgono con il termine di \"madre\" ed essa le chiama \"figlie\") e sono divise in gruppi, detti Ajah, ciascuno identificato da un colore e da uno scopo primario.\nAmyrlin Seat.\nL'Amyrlin Seat \u00e8 la sovrana delle Aes Sedai e la governatrice di Tar Valon e della Torre Bianca.\nL'Amyrlin Seat viene eletta a vita ed all'unanimit\u00e0 dal Consiglio della Torre Bianca. Dopo la sua elezione l'Amyrlin, \"non appartiene pi\u00f9 a nessuna Ajah ed appartiene a tutte\", questa \u00e8 la formula che viene adoperata per sottolineare il fatto che ella debba governare in maniera equanime, restando al di sopra delle parti, evitando in maniera assoluta qualsiasi tipo di favoritismo, soprattutto nei confronti dell'Ajah di provenienza. Perci\u00f2, per distinguersi, l'Amyrlin indossa abitualmente una stola con i colori di tutte le sette Ajah (Elaida per\u00f2 ha fatto rimuovere l'azzurro dalla sua stola). Nel suo ruolo viene affiancata dalla Custode degli Annali, una Aes Sedai con il compito di controllare e controfirmare tutti i decreti dell'Amyrlin ed inoltre dalla Maestra delle Novizie, un'altra sorella che ha il compito di disciplinare le Novizie e le Ammesse, ma, in certi casi, anche di punire le sorelle che si sono macchiate di colpe o mancanze. Entrambe solitamente vengono scelte nella stessa Ajah di provenienza dell'Amyrlin (la quale di norma ha voce in capitolo in questa scelta, poich\u00e9 queste due figure costituiscono le sue prime collaboratrici; la regola che l'Amyrlin, la Custode e la Maestra, provengano tutte dalla stessa Ajah, non viene per\u00f2 sempre rispettata. La scelta di queste figure al di fuori della propria Ajah di provenienza, avviene di solito quando la nuova Amyrlin non ha una posizione solida e con questo tipo di nomine cerca consenso ed appoggio presso le altre Ajah). Sia la Custode degli Annali, che la Maestra delle Novizie, decadono dal loro ruolo quando la loro Amyrlin muore, abdica o viene deposta.\nIl potere di una Amyrlin Seat pu\u00f2 essere paragonato a quello di un sovrano quasi assoluto, in realt\u00e0 per\u00f2 questo potere trova dei limiti nel consenso che riesce ad assicurarsi presso il Consiglio della Torre, presso le Ajah e presso le altre Aes Sedai in generale; infatti gli ordini ed i decreti dell'Amyrlin rischiano di restare quasi lettera morta, se non riescono a trovare un adeguato supporto presso le Adunanti e soprattutto tra i capi delle varie Ajah, che si devono fare carico della loro esecuzione. Di conseguenza, nella storia della Torre Bianca, ci sono state delle Amyrlin Seat poco autorevoli od incompetenti, che alla fine sono risultate poco pi\u00f9 che dei fantocci in mano alle Adunanti del Consiglio della Torre Bianca; oppure, in altri casi, ci sono state invece delle grandi Amyrlin molto influenti e potenti, capaci di indirizzare non solo gli affari della Torre, ma anche quelli dell'intero continente. Il potere dell'Amyrlin comunque \u00e8 pi\u00f9 preminente di quello del Consiglio, infatti l'Amyrlin pu\u00f2 ordinare o decretare a suo piacimento, mentre ogni decisione del Consiglio deve prima ottenere la sua controfirma per diventare una legge effettiva, in sostanza per\u00f2 tutta la vita politica della Torre Bianca si basa su un delicato equilibrio tra l'Amyrlin ed il Consiglio della Torre.\nL'Amyrlin Seat, per adempiere ai proprio compiti, riceve costantemente le informative che le Ajah le trasmettono attraverso la Custode degli Annali (anche se unicamente quelle informative che le Ajah selezionano e decidono di condividere), per\u00f2 dispone anche di un suo personale e vastissimo servizio segreto di informatori ed agenti, attraverso il quale pu\u00f2 ricevere direttamente le informazioni, ma anche esercitare le sue funzioni ed influenzare direttamente la politica internazionale, senza dover passare attraverso le Ajah o il Consiglio.\nOltre alle funzioni pi\u00f9 strettamente politico-amministrative, l'Amyrlin Seat ha anche altre prerogative. Riceve petizioni e garantisce audizioni pubbliche o private a chi ne fa richiesta, infatti per tradizione ogni donna ha il diritto di parlare in persona con l'Amyrlin o porgerle delle petizioni o suppliche. L'Amyrlin poi elargisce benedizioni sia in maniera formale che informale (ad esempio durante un colloquio l'Amyrlin augura: \u201cChe la Luce risplenda su di te, figlio mio\u201d oppure \u201cChe la luce ti benedica\u201d). Inoltre pu\u00f2 pronunciare un anatema contro qualcuno o addirittura contro intere nazioni (significa che coloro che ne sono colpiti non verranno pi\u00f9 assistiti od aiutati da alcuna Aes Sedai, ad esempio attraverso la guarigione, in pi\u00f9 vengono ritenuti dei reprobi da tutti coloro che seguono i dettami della Torre Bianca).\nUno dei titoli dell'Amyrlin Seat \u00e8 quello di \u201cCustode dei Sigilli\u201d, in riferimento ai sette sigilli di \"Cuendillar\" che imprigionano il Tenebroso a Shayol Ghul. In realt\u00e0 \u00e8 un titolo del tutto onorifico, poich\u00e9 l'esatta collocazione dei sigilli \u00e8 rimasta sconosciuta (almeno fino ai tempi pi\u00f9 recenti), almeno fin dal tempo delle Guerre Trolloc.\nLe leggi per l'elezione di una Amyrlin Seat prevedono che nella seduta del Consiglio della Torre Bianca che si riunisce appositamente per l'elezione, siano presenti la maggioranza assoluta delle Adunanti (quindi almeno undici su ventuno), che sia presente almeno una rappresentante per ogni Ajah, che l'elezione venga fatta all'unanimit\u00e0 delle presenti (il cosiddetto Massimo Consenso). Tra la morte di una Amyrlin e l'elezione della successiva \u00e8 il Consiglio stesso a governare la Torre e le Aes Sedai, ma le leggi impongono alle Adunanti che una nuova Amyrlin venga eletta nel pi\u00f9 breve tempo possibile. Questo periodo di interregno viene usato dalle Adunanti anche per fare una selezione tra una o pi\u00f9 candidate all'elezione. Molto spesso le Adunanti scelgono per Amyrlin Seat un membro del loro stesso Consiglio, ma non \u00e8 una regola fissa, infatti diverse volte vennero scelte al di fuori del Consiglio, altre sorelle di notevole prestigio ed esperienza. Anche il fatto che la prescelta sia una Aes Sedai a tutti gli effetti non \u00e8 una regola stabilita chiaramente, e questo cavillo ha permesso l'elezione di Egwene, che \u00e8 diventata Aes Sedai nel momento stesso in cui \u00e8 stata eletta Amyrlin.\nDal punto di vista strettamente formale, sia l'elezione di Elaida che quella di Egwene, non sono valide, perch\u00e9 in entrambe non era presente almeno un membro per ogni Ajah (nella prima mancavano le Azzurre, nella seconda le Rosse), ma Elaida a sua discolpa pu\u00f2 addurre il pretesto che le Azzurre hanno abbandonato la Torre Bianca. Chi viene convocato dal Consiglio per essere eletto, non pu\u00f2 rifiutarsi di comparire (anche se Cadsuane per ben due volte evit\u00f2 di essere convocata, semplicemente allontanandosi dalla Torre per circa dieci anni). Dentro al Consiglio la candidata all'elezione viene accompagnata da tre sorelle non Adunanti, che fungono da suoi sponsor. Se la candidata non riesce ad ottenere il Massimo Consenso, lei e le tre sorelle che l'hanno accompagnata, vengono mandate in esilio, per non causare divisioni tra le Aes Sedai.\nSecondo le leggi della Torre Bianca, la deposizione di una Amyrlin Seat prevede che le Adunanti dell'Ajah di provenienza dell'Amyrlin non vengano convocate nel Consiglio della Torre, che deve essere presente la maggioranza assoluta delle Adunanti (quindi almeno undici su ventuno) e che il voto di deposizione deve essere all'unanimit\u00e0 delle presenti (il cosiddetto Massimo Consenso).\nA parte i casi pi\u00f9 recenti (Siuan Sanche, Elaida do Avriny a'Roihan, Egwene al'Vere), molto raramente viene eletta come Amyrlin Seat una sorella che abbia una et\u00e0 molto inferiore ai duecento anni di vita, anzi di preferenza vengono scelte proprio quelle sorelle che abbiano almeno superato i duecento anni; evidentemente \u00e8 una mossa delle Adunanti per evitare che venga eletta una Amyrlin che regni per un periodo troppo lungo (infatti nell'ultimo millennio le Amyrlin in media hanno regnato dai venti ai trenta anni ciascuna, quindi relativamente poco, visto che l'aspettativa di vita di una Aes Sedai si aggira attorno ai 250 anni).\nLa Custode degli Annali \u00e8 la prima collaboratrice dell'Amyrlin Seat; ha il compito preciso di assistere l'Amyrlin in tutti i suoi atti e di controfirmare tutti i suoi decreti, mentre la Maestra delle Novizie ha il compito principale di governare la vita delle Novizie (e anche delle Ammesse) all'interno della Torre Bianca.\nTra la deposizione di Bonwhin e quella di Siuan Sanche, cio\u00e8 nell'arco di poco pi\u00f9 di mille anni, l'Ajah Azzurra \u00e8 stata quella che \u00e8 riuscita a fare eleggere il maggior numero di Amyrlin tra le proprie appartenenti (undici elette), seguita dall'Ajah Grigia (con nove; le altre Ajah hanno fatto eleggere rispettivamente: sette l'Ajah Verde, cinque quella Marrone, quattro la Bianca e tre la Gialla); l'Ajah Rossa invece, pur essendo l'Ajah pi\u00f9 grande, per circa dieci secoli non \u00e8 pi\u00f9 riuscita a farne eleggere nessuna (probabilmente a causa di due Amyrling Seat Rosse che hanno portato la Torre quasi sull'orlo della catastrofe e che perci\u00f2 hanno lasciato un pessimo ricordo). All'interno del Consiglio della Torre Bianca durante tutto il millennio, sono esistiti tradizionalmente due assi di alleanza: il primo formato dall'alleanza tra le Ajah Azzurra, Verde e Bianca, contrapposto al secondo, formato da Ajah Grigia, Gialla e Rossa, con l'Ajah Marrone quale ago della bilancia; queste due assi di alleanza sono state determinanti nell'elezione delle Amyrlin, con il primo asse capace di prevalere molto pi\u00f9 di frequente sul secondo (ventidue Amyrlin elette, contro tredici).\nAlla fine della Nuova Era, avvengono una serie di elezioni all'Amyrlin Seat molto fuori dal comune. La prima \u00e8 quella di Siuan Sanche, che \u00e8 strana anzitutto per la relativa giovane et\u00e0 dell'eletta, per il fatto che non fosse stata gi\u00e0 una Adunante e poi per il fatto che con lei, abbiano ottenuto il seggio in successione, due Aes Sedai provenienti dalla stessa Ajah Azzurra e tra l'altro, con la penultima Amyrlin che proveniva ancora dalla medesima Ajah: tutte queste particolarit\u00e0 non erano mai avvenute nei mille anni precedenti.\nL'elezione di Siuan viene giustificata per il fatto di avvenire dopo un periodo piuttosto turbolento all'interno della Torre Bianca, con ben tre Amyrlin, che si succedono rapidamente, nello spazio di appena una quindicina di anni (mentre in media il regno di una Amyrlin dura circa 25-30 anni). In questo periodo, segretamente l'Ajah Nera uccide l'Amyrlin Tamra Ospenya (che ha regnato per 6 anni) e poi compie una serie di omicidi tra le pi\u00f9 influenti e potenti Aes Sedai (che Tamra aveva inviato alla ricerca del Drago Rinato), eliminando indirettamente di conseguenza molte valide candidate al seggio. Inoltre, dopo Tamra, la Nera Chesmal Emry induce alcune Rosse ad eliminare l'Amyrlin Sierin Vayu (che in tutto regna 5 anni), la quale sta indagando sia su di lei (forse per una soffiata anonima inviata da Siuan all'Amyrlin), che su alcune domature illegali da parte dell'Ajah Rossa stessa. Dopo la punizione delle Adunanti Rosse da parte della nuova Amyrlyn, Marith Jaen, anche quest'ultima muore, dopo appena 4 anni di regno (ma nel suo caso non si \u00e8 a conoscenza se la morte avviene per cause naturali od altro).\nDopo tre regni cos\u00ec brevi e quindi tre repentini cambi di amministrazione, le Adunanti chiamate ad eleggere la nuova Amyrlin si trovano di fronte alla necessit\u00e0 di cercare di stabilizzare la situazione, ma si trovano anche divise dalle rivalit\u00e0 reciproche all'interno del Consiglio, perci\u00f2 decidono di rompere con le tradizioni e di eleggere una Aes Sedai al di fuori del Consiglio e che sia molto pi\u00f9 giovane di loro, cos\u00ec che possa governare a lungo (attribuendo la morte delle tre precedenti Amyrlin alla loro et\u00e0 avanzata).\nLe quattro potenziali candidate, considerate inizialmente dalle Adunanti, erano tutte Aes Sedai che avevano indossato lo scialle per meno di cinquanta anni (tra di esse si pu\u00f2 supporre che vi fossero Elaida e Moiraine), ma il Consiglio non riusciva ancora ad accordarsi su nessuna, finch\u00e9 Seaine Herimon non propose addirittura il nome di Siuan Sanche, che aveva appena una trentina di anni ed aveva ottenuto lo scialle solo da una decina. Siuan a suo favore per\u00f2 aveva il vantaggio di essere molto forte in Saidar (in quel momento si trovava al gradino pi\u00f9 alto nella gerarchia all'interno della Torre) e di avere la fama di essere una ottima amministratrice, destinata perci\u00f2 a grandi ruoli sin dall'ottenimento dello scialle.\nLe Adunanti quindi votarono per Siuan, ormai esauste dall'indecisione e dal trattamento restrittivo che dovevano subire durante quell'interregno troppo lungo; e lo fecero pur avendo la prospettiva che il suo regno potesse durare oltre duecento anni. Oltre ovviamente ad avere il voto favorevole delle Adunanti della propria Ajah, alcune Adunanti, come Seaine, elessero Siuan perch\u00e9 volevano davvero un lungo periodo di stabilit\u00e0, ma molte altre lo fecero con la convinzione di poterla facilmente manovrare, data la sua giovane et\u00e0 e la sua relativa inesperienza. L'Ajah Nera inoltre si \u00e8 adeguata ed ha favorito una simile elezione, perch\u00e9 era consapevole che il regno di Siuan sarebbe stato destinato ad essere travagliato dall'avvento del Drago ed in caso di necessit\u00e0, poteva facilmente essere travolto dai suoi agenti, come in effetti \u00e8 avvenuto. Lo stesso argomento vale per l'Ajah Rossa, visto che il suo capo dell'epoca, Galina Casban, era anche il vice dell'Ajah Nera ed era ben informata sull'argomento.\nLa seconda elezione inusuale \u00e8 quella di Elaida a'Rohian. Essa avviene in seguito alla deposizione di Siuan, che solo formalmente \u00e8 ligia alle procedure, mentre in realt\u00e0 \u00e8 un vero e proprio colpo di Stato, che provoca molte vittime all'interno della Torre Bianca a causa della rivolta dell'Ajah Azzurra e delle sue alleate, che non accettano quanto \u00e8 avvenuto e che provoca inoltre un grave scisma tra le Aes Sedai. La caduta di Siuan e l'elezione di Elaida \u00e8 una chiara manovra da parte dell'Ajah Nera: delle undici Adunanti che partecipano a questa manovra, ben quattro si rivelano essere direttamente nere (Talene, Sedore, Velina, Evanellein), le tre rosse (Elaida stessa, Pevara e Teslyn) sono manovrate dal capo della loro Ajah, Galina, che come visto \u00e8 anche il vice dell'Ajah Nera. Tre delle restanti Adunanti (Saerin, Yukiri e Doesine) che hanno partecipato alla votazione, sono note per il loro spirito ribelle, mentre l'ultima, la verde Rubinde \u00e8 conosciuta per la sua indole astiosa. Oltre ad aver fatto eleggere una Amyrlin che si riveler\u00e0 inetta e disastrosa nelle sue azioni, l'Ajah Nera piazza addirittura Alviarin, il suo capo supremo, al fianco di Elaida come Custode degli Annali, e Alviarin da questa posizione provoca un forte spaccatura anche tra le varie Ajah, in modo da minare dall'interno la coesione della Torre Bianca in vista dell'Ultima Battaglia. L'elezione di Elaida \u00e8 solo formalmente legale perch\u00e9 pur essendo presente esattamente il numero minimo legale di Adunanti necessarie (cio\u00e8 undici) non vi sono presenti i rappresentanti di tutte e sette le Ajah, come invece la legge prevede. Per questo motivo Elaida, subito dopo essere stata eletta, cambia la legge in suo favore ed addirittura cancella per decreto l'esistenza dell'Ajah Azzurra.\nLa terza elezione fuori dal comune \u00e8 quella di Egwene al'Vere. Al momento dell'elezione Egwene \u00e8 ancora una giovanissima Ammessa, che \u00e8 stata istruita per pochissimo tempo dentro alla Torre Bianca, anche se la sua Forza nel Potere e quindi la sua capacit\u00e0, sono indiscutibilmente molto al di sopra della norma (sebbene a dire il vero Egwene sia stata forzata nell'apprendimento prima da Siuan e dal periodo di cattivit\u00e0 come \"damane\" Seanchan e poi dal periodo di istruzione con Moiraine e presso le Sapienti Aiel). Nella storia della Torre Bianca non era mai capitato che venisse eletta una donna incanalatrice, che non fosse anche una Aes Sedai, ma l'elezione di una semplice Ammessa pu\u00f2 avvenire grazie ad un cavillo trovato nelle norme: nella legge per l'elezione dell'Amyrlin Seat non \u00e8 esplicitamente scritto che la candidata sia gi\u00e0 una piena Aes Sedai, ma viene semplicemente definita la donna che viene eletta, mentre dopo l'elezione essa viene definita come una piena sorella. Nel corso del VI Libro Egwene viene perci\u00f2 eletta a Salidar dalle Aes Sedai scismatiche, che si sono opposte ad Elaida; all'apparenza questa strana elezione sembra soprattutto un'abile mossa portata avanti da Siuan Sanche, che anzitutto \u00e8 riuscita a convincere le sei Leader ribelli e poi a sfruttare la palese rivalit\u00e0 tra Romanda e Lelaine, che piuttosto che rischiare di vedere eletta la propria acerrima avversaria, preferiscono trascinare le proprie supporter a votare per Egwene.\nIn realt\u00e0 anche in questo caso l'abilit\u00e0 di manovra di Siuan \u00e8 stata avvantaggiata dal fatto che il suo piano collimava perfettamente anche con i fini dei Reietti e dell'Ajah Nera. Nel Libro XII si viene infatti a scoprire che Sheriam era una dei capi della Nera e che almeno due Adunanti di Salidar (Delana e Moria) sono a loro volta delle Nere. I Reietti, ed in particolare Mesaana, appoggiano l'ascesa di Egwene e le mosse suggerite da Siuan per fare guerra ad Elaida, perch\u00e9 chiaramente questo porter\u00e0 ad una maggiore divisione tra le Aes sedai. Ma sempre nel Libro XII Mesaana ordina a Sheriam di fare eleggere al pi\u00f9 presto una nuova Amyrlin per le ribelli che sia molto meno efficace e molto pi\u00f9 manovrabile di Egwene. Quest'ultima per\u00f2, grazie alle rivelazioni di Verin, capisce di essere stata una marionetta dell'Ombra e tra le prime cose che ottiene, dopo essere riuscita a riunificare la Torre, \u00e8 una legge che impedisca la riunione del Consiglio in maniera segreta e che tutte le Adunanti siano informate di ogni riunione, cos\u00ec di fatto escludendo nuove elezioni o deposizioni di Amyrlin Seat che non siano alla luce del sole o con il minimo numero legale di Adunanti presenti. Anche la doppia elezione di Egwene (prima a Salidar e poi nella Torre riunificata) secondo le norme precedenti sarebbe non valida, perch\u00e9 in entrambi i casi manca una Adunante a rappresentanza dell'Ajah Rossa, mentre nella seconda elezione manca anche l'Azzurra, ma per paradosso \u00e8 stata proprio la modifica della legge da parte di Elaida a render entrambe le elezioni di Egwene formalmente legali.\nSempre a proposito delle elezioni fuori dal comune, che la portano ad assumere la carica di Amyrlin, Egwene si mostra consapevole del fatto che, nel primo caso, era stata eletta da molte Adunanti perch\u00e9 esse non volevano impegnarsi direttamente in un atto cos\u00ec dirompente che in caso di sconfitta, le avrebbe portate sulla via del non ritorno, mentre Egwene sarebbe potuta essere sacrificata facilmente sulla via della riunificazione; inoltre lei veniva considerata inizialmente un fantoccio facilmente manovrabile; nel secondo caso molte Adunanti ed i capi delle Ajah, si dimostrano incapaci di scegliere una candidatura valida, divise come sono dalle rispettive rivalit\u00e0, perci\u00f2 pur essendo consapevoli che Egwene non sar\u00e0 un fantoccio, preferiscono una persona che si \u00e8 dimostrata molto capace nel ruolo e super partes, con alcune anche che tirano un sospiro di sollievo all'idea di non dover assumere un simile peso sulle proprie spalle.\nMaestra delle Novizie.\nLa Maestra delle Novizie ha il compito di regolare la vita delle Novizie e delle Ammesse nella Torre Bianca delle Aes Sedai. Essa solitamente viene scelta dall'Amyrlin Seat e proviene dalla sua stessa Ajah. Nella gerarchia delle Aes Sedai ha una posizione elevata, ma il suo potere si limita solo a tutto ci\u00f2 che concerne Novizie ed Ammesse e quindi deve obbedire ad una Adunante in tutti quei casi che non rientrano nelle sue specifiche funzioni.\nCome anticipato questa Aes Sedai ha il compito principale di governare la vita delle Novizie (e anche delle Ammesse) all'interno della Torre Bianca, di conseguenza \u00e8 a capo dell'organizzazione delle loro lezioni e di tutti gli altri aspetti che le riguardano (la corretta pulizia delle stanze e dei vestiti; i pasti; gli orari; i rapporti con l'esterno, come le visite dei parenti e degli amici o i permessi d'uscita, ecc.).\nIn particolare si occupa personalmente della disciplina e delle punizioni da assegnare in caso di colpe o mancanze. Le punizioni si possono limitare a dei servizi pi\u00f9 o meno gravosi (tipica \u00e8 la pulizia delle pentole nelle cucine o la pulizia dei pavimenti), o addirittura a delle severe punizioni corporali, infatti nell'ufficio della Maestra si trova un armadio pieno di bacchette, frustini o altri strumenti, da usare in questi casi.\nA volte persino delle Sorelle, macchiatesi di gravi colpe, vengono condannate dall'Amyrlin o dal Consiglio ad essere punite corporalmente dalla Maestra delle Novizie (la punizione pu\u00f2 essere pubblica o privata). In altri casi invece alcune sorelle, che si sentono manchevoli, possono affidarsi spontaneamente al giudizio della Maestra, per ricevere un'adeguata punizione.\nTra le Maestre delle Novizie pi\u00f9 recenti si possono ricordare:\nNovizie delle Aes Sedai.\nLe Novizie delle Aes Sedai sono le pi\u00f9 o meno giovani donne capaci di incanalare, che una volta giunte alla Torre Bianca ricevono l'istruzione necessaria ad iniziare la loro carriera come Aes Sedai, quindi il grado di Novizia \u00e8 quello pi\u00f9 basso tra le iniziate alla Torre Bianca.\nTeoricamente le Aes Sedai dovrebbero essere alla ricerca di tutte le donne con la scintilla innata, per salvarle da morte certa o dal diventare delle selvatiche, infatti oltre a danneggiare se' stesse, potrebbero diventare pi\u00f9 o meno pericolose usando impropriamente il Potere. Una volta trovate le dovrebbero portare alla Torre Bianca per poi farle diventare delle Novizie. Inoltre le Aes Sedai dovrebbero anche cercare tutte quelle donne che hanno in se' nascosta la capacit\u00e0 di imparare ad incanalare, che sono ancor pi\u00f9 numerose di quelle con la scintilla innata, anche se sono leggermente pi\u00f9 difficoltose da trovare.\nIn realt\u00e0, negli ultimi tempi, ben poche Aes Sedai svolgono questo compito, limitandosi a riportare alla Torre Bianca solo quelle incanalatrici o potenziali tali, che incontrano per caso sulla loro strada e preferendo invece che siano le candidate stesse a presentarsi spontaneamente; inoltre tra quelle che si presentano, solitamente vengono accettate solo giovani donne con meno di 20 anni (anche se in certi casi si fanno delle eccezioni fino a 25) perch\u00e9 ritenute pi\u00f9 facilmente malleabili, rispetto a donne pi\u00f9 mature, che hanno gi\u00e0 una loro personalit\u00e0. Questo atteggiamento delle Aes Sedai ha provocato il progressivo e drastico ridimensionamento dei loro ranghi, passati in meno di venti anni da 1250 a meno di 1000, appunto perch\u00e9 non c'\u00e8 stato un sufficiente ricambio generazionale (mentre nel frattempo molte morti sospette venivano messe in atto dall'Ajah Nera, riducendo ulteriormente i numeri delle sorelle in attivit\u00e0).\nA partire dal Libro VI per\u00f2 l'afflusso delle novizie ha avuto un nuovo e sorprendente incremento. Verin ed Alanna nei soli Fiumi Gemelli hanno trovato tantissime ragazze dal potenziale davvero notevole, svelando quindi che in certi luoghi remoti le potenziali candidate possono essere numerose. Un incremento ancor maggiore delle Novizie \u00e8 dovuto poi all'iniziativa della giovane Amyrlin Seat delle Ribelli, Egwene, che ha aperto l'albo delle Novizie a tutte le donne, anche al di sopra dei 20 anni. Ci\u00f2 ha portato al ritrovamento di circa mille incanalatrici nella sola zona tra Salidar ed il confine del Murandy con l'Andor. Tra queste inoltre, se ne sono trovate alcune fortissime come Sharina Melloy (potenzialmente pi\u00f9 potente persino di Nynaeve), che pur avendo pi\u00f9 di 65 anni, se superer\u00e0 tutte le prove necessarie, \u00e8 destinata a diventare una delle Aes Sedai pi\u00f9 potenti di sempre, se non addirittura la pi\u00f9 potente in assoluto.\nIn contemporanea a questo, forse per la grande pubblicit\u00e0 portata dai grandi eventi accaduti pi\u00f9 di recente (lo Scisma tra le Aes Sedai, l'avvento del Drago Rinato e degli Asha'man), anche nella stessa Torre Bianca presieduta da Elaida, \u00e8 aumentato l'arrivo di donne che si sono presentate spontaneamente, tanto che l\u00ec le novizie hanno superato il numero di 300.\nQuando una donna capace di incanalare arriva alla Torre Bianca, viene immediatamente iscritta nell\"'Albo delle Novizie\" e posta sotto l'autorit\u00e0 della Maestra delle Novizie. Quindi da quel momento le viene fatto indossare un abito completamente bianco, per poi iniziare la sua istruzione. Anzitutto viene insegnato a come padroneggiare \"Saidar\", evitando di fare del male a s\u00e9 stesse ed agli altri, con l'uso improprio del Potere; quindi vengono insegnate le \"Tessiture nell'Unico Potere\" pi\u00f9 basilari ed innocue.\nInfine se il loro potere e la loro forza di carattere vengono ritenuti sufficienti per diventare Aes Sedai, la novizia viene fatta proseguire nei suoi studi; al contrario, le donne ritenute troppo deboli, sia nel potere che nel carattere, o quelle incapaci od incostanti, vengono rimandate a casa. Mediamente una donna che prosegue gli studi, impiega sei anni nel noviziato, ma alcune delle pi\u00f9 forti e dotate ci impiegano anche la met\u00e0 (come Elaida, Moiraine e Siuan che hanno impiegato tre anni, o come Elayne ed Egwene che essendo molto potenti, talentuose e determinate, sono rimaste Novizie per meno di un anno). Al contrario le donne pi\u00f9 deboli nel potere e nel carattere, possono arrivare a passare molti pi\u00f9 anni come Novizie (\u00e8 il caso della Marrone Ellin Warrel che \u00e8 stata Novizia per circa una dozzina di anni).\nA quelle che proseguono negli studi, dopo una serie di duri anni di istruzione nell'uso del potere e nel forgiare il carattere (anni che come detto variano a seconda delle capacit\u00e0 di ciascun individuo), e che quindi sono ritenute meritevoli, viene offerta la possibilit\u00e0 di venire testate come \"Ammesse\" in un apposito \"ter'angreal\" a forma di tre archi. Si ha la possibilit\u00e0 di rifiutare il test e rimanere Novizie, fino a tre volte, ma dopo il terzo rifiuto, si viene allontanate per sempre dalla Torre. Una volta iniziato il test, non si pu\u00f2 pi\u00f9 tornare indietro; nella maggior parte dei casi quelle che falliscono, solitamente scompaiono dentro ai tre archi stessi; ma se anche sopravvivono ad una parte del test e rifiutano di proseguire, vengono comunque mandate via dalla Torre per sempre. Quelle che superano il test, proseguono dunque nella loro istruzione come Ammesse.\nRecentemente per\u00f2 l'Amyrlin Egwene ha proposto che a tutte le Donne della Famiglia, che hanno fallito in precedenza, venga offerta una nuova possibilit\u00e0 di superare il test.\nCustode degli Annali.\nLa Custode degli Annali \u00e8 quella della prima collaboratrice dell'Amyrlin Seat. Essa \u00e8 la seconda nella gerarchia di tutte le Aes Sedai, ma in pratica non ha pi\u00f9 autorit\u00e0 di quella che le viene concessa dall'Amyrlin Seat. La Custode degli Annali (come la Maestra delle Novizie) solitamente viene personalmente scelta e nominata dall'Amyrlin Seat e proviene dalla sua stessa Ajah (i casi in cui ci\u00f2 non avviene, solitamente indicano la presenza di Amyrlin deboli al momento dell'elezione, che cercano l'appoggio di altre Ajah, ricorrendo a delle nomine esterne alla propria).\nLa Custode degli Annali somma nella sua figura molte funzioni e compiti tipici dei funzionari pi\u00f9 importanti di uno stato: quella di ciambellano, che cura il protocollo ed i cerimoniali; quella di capo della cancelleria, che cura l'amministrazione; quella di segretario di stato che cura i rapporti con l'esterno; inoltre \u00e8 l'assistente personale dell'Amyrlin ed \u00e8 a volte a capo del suo servizio di informazioni.\nPer distinguersi la Custode indossa una stola del colore della propria Ajah di appartenenza ed in presenza dell'Amyrlin Seat, negli eventi ufficiali, regge un'asta sulla quale \u00e8 raffigurata la Fiamma di Tar Valon. Nel cerimoniale \u00e8 seconda dopo l'Amyrlin e in autorit\u00e0 \u00e8 pari almeno alle Adunanti. Il suo ruolo per\u00f2 \u00e8 pi\u00f9 amministrativo e di rappresentanza, che propriamente politico, infatti, pur avendo il diritto di assistere alle riunioni del Consiglio della Torre Bianca, non pu\u00f2 prendere assolutamente parte alle discussioni e si limita a registrare le decisioni e a far rispettare il protocollo e le procedure (e tra l'altro la Custode non pu\u00f2 neppure assistere alle riunioni del Consiglio in assenza dell'Amyrlin).\nLa Custode degli Annali viene cos\u00ec chiamata perch\u00e9 uno dei suoi compiti principali \u00e8 la registrazione, archiviazione e custodia di tutti gli atti e documenti che riguardano la Torre Bianca, sia quelli ufficiali, resi pubblici, che quelli che devono restare segreti (e che vengono depositati in uno speciale archivio segreto, il cosiddetto Tredicesimo Deposito, a cui possono accedere, oltre a lei, solo le Adunanti e l'Amyrlin, oltre a pochissime altre sorelle bibliotecarie che ne conoscono l'esistenza).\nLa Custode, oltre a fungere da primo consigliere e segretario dell'Amyrlin Seat (con il compito di revisionare con attenzione tutti i suoi decreti e poi di controfirmarli), ha inoltre notevoli compiti di rappresentanza, infatti annuncia quando l'Amyrlin si presenta solennemente in un luogo, introduce i visitatori che vanno ad incontrarla (rimanendo quasi sempre presente nel corso delle udienze) e soprattutto generalmente \u00e8 proprio lei a decidere chi possa avere o meno udienza (infatti il suo ufficio si trova collocato appena prima di quello dell'Amyrlin).\nDal punto di vista strettamente gestionale, la Custode deve guidare adeguatamente il gruppo di sorelle che ha il compito di amministrare la grande citt\u00e0-stato di Tar Valon (questo spiega il grado di abbandono in cui cadde Tar Valon durante l'amministrazione di Alviarin ed il fatto che Leane Sharif, al contrario, mantenesse un servizio di agenti persino all'interno della citt\u00e0 stessa, per essere informata tempestivamente di qualsiasi problema) inoltre ha anche il compito di amministrare tutte le altre propriet\u00e0 e beni della Torre Bianca (beni mobili e immobili sparsi per tutto il continente).\nInvece, dal punto di vista di capo del servizio di informazioni, la Custode degli Annali raccoglie le informative selezionate e poi inviate dalle Ajah e quindi le trasmette all'Amyrlin Seat (in questo la Custode pu\u00f2 optare a sua volta per una selezione delle informazioni, quindi \u00e8 importante che vi sia una totale fiducia tra l'Amyrlin e la sua Custode).\nCome l'Amyrlin, la Custode deve evitare assolutamente di mostrare favoritismi nei confronti di chicchessia e soprattutto verso la propria Ajah di provenienza, infatti durante il suo ufficio, \u00e8 per lei altamente improprio considerarsi a pieno titolo membro di un'Ajah, perci\u00f2 deve mostrarsi distaccata dalla vita precedente, ad esempio non pu\u00f2 continuare a vivere nei suoi appartamenti (deve lasciare il settore della Torre riservato alla propria Ajah e trasferirsi in stanze a lei assegnate) ed inoltre non \u00e8 per lei opportuno visitare privatamente alcuna Adunante. La deposizione di una Custode degli Annali richiede lo stesso Maggior Consenso richiesto per la deposizione di una Amyrlin. Una Custode inoltre cessa automaticamente le sue funzione quando la sua Amyrlin muore o viene deposta.\nTra le Custodi degli Annali pi\u00f9 recenti si possono ricordare:\nCustodi delle Aes Sedai.\nI Custodi delle Aes Sedai, detti anche Gaidin, sono degli uomini altamente addestrati nell'uso delle armi e nel combattimento a mani nude, i quali hanno sostanzialmente il compito di fare da guardie del corpo e da assistenti alle Aes Sedai, poich\u00e9 esse, nonostante la loro capacit\u00e0 di usare l'Unico Potere, a causa dei loro \"giuramenti sulla apposita Verga\", solo in particolari occasioni possono adoperare tale potere come arma. Generalmente una Aes Sedai mantiene un solo Custode alla volta, ma le sorelle dell'Ajah Rossa per tradizione non ne tengono alcuno, mentre al contrario quelle dell'Ajah Verde ne tengono contemporaneamente molti per ciascuna, con alcune arrivate addirittura a tenerne sei contemporaneamente.\nTra l'Aes Sedai ed il suo Custode viene creato con l'Unico Potere un complesso Legame di Spirito; questo legame comporta uno scambio continuo di emozioni tra i due, anche a notevoli distanze, ci\u00f2 significa che se ad esempio uno dei due viene ferito o prova del piacere, anche l'altro prova la stessa sensazione, anche se in maniera pi\u00f9 attenuata. Il legame viene anche usato per ritrovarsi in caso di separazione, infatti i due \"sentono\" la direzione dove si trova l'altro, e questa sensazione si accentua man mano che ci si avvicina.\nPer i Custodi il legame comporta vantaggi e svantaggi: grazie ad esso il Custode aumenta la sua agilit\u00e0, la sua forza e la sua resistenza; malattie e ferite guariscono molto pi\u00f9 rapidamente e la stanchezza passa pi\u00f9 velocemente, inoltre essi riescono a sopravvivere a ferite che sarebbero mortali per gli uomini comuni; inoltre, pur non rallentando nell'invecchiamento, come le Sorelle a cui sono legati, i Custodi mantengono vitalit\u00e0, destrezza e forza molto pi\u00f9 a lungo degli uomini comuni; per contro per\u00f2, la morte di una Aes Sedai comporta quasi sempre anche la morte del suo Custode, infatti a causa dell'enorme shock subito, lo stesso Custode pu\u00f2 morire sul colpo, invece se sopravvive viene completamente ottenebrato dal dolore e cerca la morte, magari nel tentativo di vendicarla. Per una Aes Sedai invece la morte del suo Custode comporta molti anni di lutto, dolore e sconforto.\nIl Legame \u00e8 cos\u00ec forte che spesso sfocia in vere e proprie relazioni sentimentali tra i due ed in alcune Ajah \u00e8 permesso ad una Aes Sedai di sposare il proprio custode (\u00e8 il caso delle Verdi e delle Gialle); in altre, al contrario, il matrimonio \u00e8 assolutamente scoraggiato (Ajah Azzurra). In certi casi, se lo ritiene necessario, l'Aes Sedai pu\u00f2 decidere di schermare pi\u00f9 o meno temporaneamente il legame, in maniera da non farsi pi\u00f9 percepire dal suo Custode. Visto che la vita media di una Aes Sedai \u00e8 di quasi tre secoli, mentre per un Custode \u00e8 quella di un uomo normale, ne consegue che nella sua vita, ciascuna Aes Sedai possa scegliere di avere in successione pi\u00f9 custodi (fatto salvo il caso delle Verdi, che ne tengono molti contemporaneamente), la cosa per\u00f2 avviene raramente, infatti la morte di un custode rappresenta sempre un evento estremamente traumatico per una Aes Sedai ed avere successivamente dei Custodi che muoiono, significa provare pi\u00f9 volte questo profondo dolore, che persiste anche per molti anni.\nSecondo i costumi, il legame va sempre creato con il consenso del Custode, non pu\u00f2 cio\u00e8 essere imposto con la forza (un simile atto viene paragonato ad uno stupro), ma nel passato non sempre \u00e8 stato cos\u00ec. Inoltre, se una Aes Sedai lo ritiene giusto, pu\u00f2 decidere di sciogliere il legame e lasciare libero l'uomo, ma \u00e8 qualcosa che accade rarissimamente; il caso pi\u00f9 probabile \u00e8 quando una Sorella, magari molto anziana, sente approssimarsi la propria morte e perci\u00f2 rilascia il suo Custode, per risparmiargli gli effetti deleteri di un simile evento. Inoltre, attraverso il legame, una Aes Sedai pu\u00f2 cercare di influenzare o di imporsi al suo Custode, ma personalit\u00e0 forti riescono a resistere a questa imposizione. I Gaidin sono solitamente equipaggiati con un mantello creato con un \"ter'angreal\", il suo tessuto ha la propriet\u00e0 di rendere quasi invisibile chi lo indossa.\nCome detto sopra, le sorelle Verdi sono quelle che legano pi\u00f9 Custodi, mentre le Rosse, per tradizione, non ne legano alcuno. Poich\u00e9 la maggior parte delle appartenenti all'Ajah Bianca lascia molto raramente Tar Valon, ne consegue che per loro sia meno sentita la necessit\u00e0 di una guardia del corpo, quindi le Bianche sono quelle che in genere legano meno Custodi (ma anche a molte delle Marroni, soprattutto quelle legate agli studi bibliotecari e speculativi, manca questa necessit\u00e0). Al contrario si pu\u00f2 notare come quasi ogni Azzurra, abbia il suo Custode (infatti per principio queste sorelle si impegnano spesso nella difesa di nobili cause).\nDopo gli eventi pi\u00f9 recenti (l'avvento del Drago Rinato, la fondazione della Torre Nera degli Asha'man, la guarigione dalla domatura), le esponenti pi\u00f9 importanti dell'Ajah Rossa hanno rivisto totalmente la loro posizione (infatti ormai non \u00e8 pi\u00f9 possibile preservare il mondo dagli incanalatori maschi, con la cattura e la domatura), perci\u00f2 si sono proposte di legare gli Asha'man come Custodi, nel tentativo di poter imbrigliare in qualche modo questa potenza estremamente pericolosa.\nIl legame da custode era sconosciuto durante l'Epoca Leggendaria; venne perci\u00f2 inventato nei secoli successivi dalle Aes Sedai, probabilmente dopo l'introduzione dei tre giuramenti, infatti non potendo pi\u00f9 utilizzare l'Unico Potere come arma (se non in casi particolari) le sorelle si ritrovarono con la necessit\u00e0 di procurarsi delle fidate guardie del corpo, che custodissero la loro incolumit\u00e0.\nNel corso della saga il legame dei custodi viene applicato creando alcune varianti:\nAiel.\nGli Aiel sono un popolo la cui sede \u00e8 la Triplice Terra. Fisicamente gli Aiel sono di statura molto alta, con i capelli spesso rossi o comunque chiari e gli occhi verdi, azzurri o grigi. Sono abilissimi nel mimetizzarsi completamente nell'ambiente in cui si trovano. La loro organizzazione sociale ricorda quella delle antiche Irlanda e Scozia celtiche: infatti sono divisi in dodici clan principali (tredici, aggiungendo quello perduto dei Jenn) a loro volta suddivisi in sette. La loro cultura inoltre ha molti aspetti che ricordano quelli dei nativi nord americani, mentre la loro etica ricorda quella dei samurai del Giappone feudale. Le loro tecniche di combattimento ricordano infine quelle dei guerrieri Impi Zul\u00f9 alla fine del XIX secolo. I guerrieri si raggruppano a loro volta in Societ\u00e0 Guerriere che vanno al di l\u00e0 dei confini dei clan; gli Aiel sono guerrieri quasi imbattibili sia armati che a mani nude (nei libri si afferma che ci vogliano almeno tre o quattro uomini armati, per riuscire a battere un Aiel che invece combatte a mani nude).\nGli Aiel hanno alcune usanze, ritenute curiose dagli altri popoli. Per esempio non usano la spada e disprezzano chi la usa; prima di uccidere (o di iniziare un combattimento potenzialmente mortale) indossano un velo nero, lo \"Shoufa\", che copre il viso ad eccezione degli occhi; inoltre non vanno a cavallo, ma compensano questa mancanza, avendo una fortissima resistenza nel correre sulle lunghe distanze. Gli Aiel rispettano zelantemente queste usanze, pur non ricordandone l'origine ed il loro antico significato.\nJi'e'toh.\n\"Ji'e'toh\" \u00e8 il sistema di regole che si trova alla base di tutte le interazioni all'interno della societ\u00e0 Aiel: vita sociale, regole di combattimento, matrimonio, relazioni intime. I due termini derivano dalla lingua antica e significano letteralmente \"onore\" ed \"obbligazione\". Gli Aiel hanno sviluppato questo sistema come risposta alle dure condizioni di vita nella Triplice Terra, necessitando di una severa disciplina per preservare il pi\u00f9 possibile la vita umana in questo ambiente cos\u00ec inospitale.\nAd esempio nei combattimenti il maggiore \"ji\" si ottiene catturando in battaglia un nemico, toccandolo senza ferirlo gravemente od ucciderlo. Questo comporta per il \"toccato\" un \"toh\": egli diventa \"gai'shain\" (obbligato a chiedere pace) e servir\u00e0 remissivamente il suo vincitore per un anno ed un giorno, senza toccare armi, vestendosi anche completamente di bianco come segno della sua condizione di sottomissione. Il minore dei \"ji\" per gli Aiel, deriva invece dall'uccidere un nemico in battaglia, perch\u00e9 ritengono che sia molto pi\u00f9 facile uccidere che lasciare un nemico vivo. Le Sapienti Aiel, i fabbri, le donne incinte ed i bambini al di sotto di dieci anni non possono essere fatti \"gai'shain\". Ovviamente anche gli stranieri, che non comprendono \"ji'e'toh\", dovrebbero venire esclusi e non potrebbero essere ridotti alla condizione di \"gai'shain\", ma gli Shaido verranno meno a questa regola, rendono praticamente schiave intere popolazioni.\nUna persona che ha un \"toh\" nei confronti di un'altra, pu\u00f2 raggiungerlo, cio\u00e8 riuscire a superare questa obbligazione, in varie maniere: servendo, umiliandosi in varie forme, facendosi battere e punire docilmente e spontaneamente, ecc. Il \"toh\" viene raggiunto quando la persona cui si deve l'obbligazione, si ritiene soddisfatta e dice che quell'altra persona non ha pi\u00f9 alcun \"toh\" nei suoi confronti.\nClan e Sette.\nGli Aiel, che sono un popolo seminomade, si dividono in Clan, a loro volta suddivisi in Sette, ciascuna delle quali \u00e8 organizzata in numerose Propriet\u00e0 o Fortezze: all'interno della Desolazione Aiel ciascun Clan controlla una vasto territorio desertico, che pu\u00f2 essere paragonato ad uno Stato, le Sette possono essere paragonate alle regioni all'interno degli stati, mentre le Propriet\u00e0 (dove si trovano i terrazzamenti delle coltivazioni, o dove si trovano le rare fonti d'acqua per abbeverare il bestiame) possono essere paragonate alle citt\u00e0 ed ai villaggi di una regione. A capo di ciascuna Propriet\u00e0 o Fortezza si trova una donna, la Padrona della Fortezza, mentre i Capoclan capeggiano i rispettivi Clan ma non possiedono beni immobili; un Capoclan per vedere riconosciuta la propria autorit\u00e0 si deve recare tra le Colonne di Vetro del Rhuidean, un \"Ter'angreal\" che mostra la vera storia degli Aiel attraverso gli occhi degli antenati di chi guarda: se l'uomo supera la prova vedr\u00e0 il suo braccio sinistro marchiato con il simbolo del Drago. Molti aspiranti capoclan per\u00f2, non riuscendo ad accettare le rivelazioni del Rhuidean, muoiono durante la prova. Il mitico \"Car'a'carn\" vale a dire il Capo dei Capi, preannunciato dalle profezie, quando si recher\u00e0 tra le Colonne e superer\u00e0 la prova, verr\u00e0 marchiato su entrambe le braccia (egli \u00e8 il protagonista della saga: Rand al'Thor).\nI Clan si trovano spesso tra di loro in uno stato di faida o guerra quasi permanente, perch\u00e9 si disputano di continuo il controllo dei territori migliori, all'interno della Desolazione Aiel; gli Aiel sono guerrieri formidabili, ma fortunatamente questa loro continua guerra interna risulta relativamente poco cruenta, grazie alla mitigazione portata dal sistema del \"Ji\" e \"Toh\".\nQuesti sono i tredici clan Aiel (inclusi gli antichi \"Jenn\" Aiel) e le Sette conosciute:\nSociet\u00e0 Guerriere.\nLe Societ\u00e0 raggruppano guerrieri (o guerriere, nel caso delle \"Fanciulle della Lancia\") provenienti da clan diversi e servono per sviluppare tecniche di combattimento particolari e codici comunicativi tipici per ciascuna (ad esempio il linguaggio delle mani tra le Fanciulle). I membri all'interno di ciascuna Societ\u00e0, pur appartenendo a clan diversi, non possono combattersi tra di loro, quindi esse sono anche uno strumento utile per far familiarizzare con persone provenienti da clan differenti, che spesso sono rivali od in aperto conflitto, perci\u00f2 sono soprattutto un possibile mezzo per appianare i contrasti tra i Clan. Alcuni Aiel addirittura preferiscono soggiornare sempre presso le propriet\u00e0 della loro Societ\u00e0, cos\u00ec da evitare di venir coinvolti nelle incessanti faide tra i Clan.\nElenco delle Societ\u00e0 Guerriere:\nFanciulle della Lancia.\nTra le Societ\u00e0 Guerriere Aiel, quella che viene maggiormente descritta nella saga \u00e8 quella delle \"Far Dareis Mai\" (cio\u00e8 le Fanciulle della Lancia); due personaggi importanti come Aviendha ed Amys sono infatti due ex appartenenti a questa societ\u00e0 ed inoltre le Fanciulle ottengono il privilegio di fare sempre da scorta personale al Drago e quindi vengono molto spesso coinvolte nelle sue vicende; inoltre Bain e Chiad, due amiche molto care di Faile, sono due altre Fanciulle, che a loro volta restano coinvolte nelle vicende di questo altro personaggio. Per comunicare tra di loro segretamente, le Fanciulle hanno sviluppato un caratteristico linguaggio con le mani.\nSapienti Aiel.\nAll'interno della societ\u00e0 Aiel, le Sapienti sono donne rispettate ed intoccabili, soprattutto in battaglia (infatti esse non partecipano mai ai combattimenti, nonostante il loro grande potere). Le Sapienti, pur appartenendo ai Clan, sono poste al di sopra dei Clan stessi ed il loro parere \u00e8 sempre vincolante, persino per i Capiclan. Come regola dovrebbero entrare a far parte delle Sapienti, dopo aver superato le giuste prove, tutte le donne che sono in grado di incanalare l'Unico Potere o che sono \"Camminatrici dei sogni\" (capaci cio\u00e8 di entrare in Tel'Aran'Rhiod, il Mondo dei Sogni), ma spesso vengono ammesse anche donne non dotate di particolari poteri, ma che possiedono un grado notevole di autorevolezza. La gerarchia al loro interno infatti non \u00e8 determinata dalla loro potenza nell'incanalare (come ad esempio accade tra le Aes Sedai), o dall'anzianit\u00e0, ma invece proprio dalla loro forza di carattere e autorevolezza.\nIl primo passo che una apprendista deve fare per diventare Sapiente \u00e8 recarsi nel Ruidhean, presso il ter'angreal a forma di tre cerchi, qui vengono mostrati a chi vi entra, tutti i possibili futuri basati sulle proprie scelte (la maggior parte delle memorie riguardanti queste visioni si affievolisce nel corso della vita, finch\u00e9 non accadono i momenti in cui la scelta si ripresenta alla memoria). Dopo un lungo e severo periodo di apprendistato il passo definitivo per diventare Sapiente \u00e8 quello di recarsi nuovamente nel Ruidehan in un altro ter'angreal, a forma di colonne di vetro: esse conservano la vera memoria del popolo Aiel ed \u00e8 lo stesso ter'angreal visitato da quelli che vogliono diventare capoclan.\nLe due Sapienti pi\u00f9 autorevoli tra tutti gli Aiel sono Sorilea ed Amys (quest'ultima \u00e8 anche una considerevole incanalatrice ed una \"Camminatrici nei sogni\"). Altre \"Camminatrici\" tra le Sapienti, sono Bair e Melaine (quest'ultima con una buona forza in \"Saidar\"). Infine le pi\u00f9 autorevoli Sapienti degli Shaido Aiel sono Therava, Someryn (entrambe dalla notevolissima forza in \"Saidar\") e soprattutto Sevanna, che ha ottenuto il titolo di Sapiente, pur senza averne diritto, e che in pratica comanda il Clan, essendo la vedova degli ultimi due Capiclan.\nNel corso del Libro XIII l'Amyrlin Seat Egwene stipula un accordo con le Sapienti Aiel: le Aes Sedai e le Sapienti si scambieranno alcune delle loro giovani apprendiste (per le Aes Sedai saranno delle Ammesse), cos\u00ec che queste possano istruirsi per un certo periodo sulle tipiche capacit\u00e0 dell'altro gruppo di incanalatrici; al termine di questo periodo di istruzione, le giovani potranno poi scegliere liberamente su quale strada proseguire.\nNel Libro XI le Sapienti Shaido in grado di incanalare e presenti a Malden sono tra le quattrocento e le cinquecento. Ci\u00f2 fa supporre che le Sapienti incanalatrici di tutti gli altri Clan siano tra le duemila e le tremila.\nAbbigliamento ed armi.\nL'abito tradizionale degli uomini Aiel \u00e8 il \"cadin'sor\", esso nell'Epoca Leggendaria era un comodo abito da lavoro, ad esempio usato per coltivare la terra, ma successivamente esso divenne un abito da combattimento (poi adottato anche dalle Fanciulle della Lancia). Nacque in questo periodo anche l'usanza di utilizzare lo \"shoufa\" (un lembo di stoffa inizialmente concepito per proteggere il viso dalla polvere) per coprirsi il viso all'inizio di un combattimento (in particolare esso venne usato cos\u00ec da quando i primi giovani Aiel uccisero delle persone e una madre di questi, disse al figlio rinnegato di nascondere il proprio viso, perch\u00e9 non voleva vedere il volto di un assassino). Gli Aiel, pur avendo abbandonato di fatto la Via della Foglia, hanno mantenuto dei tab\u00f9 derivanti da quell'antica regola, ad esempio si rifiutano assolutamente di utilizzare spade come armi ed hanno orrore di chiunque le usi. Questo perch\u00e9 una spada ha come unico utilizzo l'uccisione di altre persone, mentre le armi adottate dagli Aiel, come archi e frecce, pugnali e lance possono avere altri usi, per esempio durante la caccia. Le lance degli Aiel hanno il manico relativamente corto, mentre la lama \u00e8 piuttosto larga e lunga, quindi oltre che lanciate, esse possono essere usate anche di taglio e per infilzare.\nLe donne e le Sapienti indossano ampie gonne dai colori bruni, bluse chiare e scollate, con lunghi scialli sulle spalle e inoltre fasce di tessuto per legare sul capo i capelli, che per il resto scendono molto lunghi sulla schiena. Le Sapienti e le Padrone delle Fortezze, per sottolineare il loro status, si adornano abbondantemente di collane e bracciali d'oro o d'avorio, ma non indossano anelli, ritenuti scomodi per i lavori manuali.\nGuerre Aiel.\nGli Aiel hanno sempre respinto qualsiasi tentativo di invasione della propria terra (una celebre invasione avvenne al tempo dell'imperatore Artur Hawkwing) e sono usciti dalla Triplice Terra solo in poche occasioni. La prima volta conosciuta, avvenne durante quella che venne definita dagli occidentali come la \"Guerra Aiel\" o anche \"Prima Guerra Aiel\" (avvenuta circa venti anni prima dell'inizio della saga), che gli Aiel considerarono invece come una missione per punire il re di Cairhien Laman Damodred del crimine commesso contro l'albero Avendoraldera, nato da un arbusto di Avendesora. Laman infatti per stupidit\u00e0 aveva tagliato Avendoraldera, per costruirsi un trono unico al mondo. Questo albero era un dono Aiel al regno di Cairhien ed era anche il simbolo del diritto di commercio che i Cairhienesi avevano ottenuto dagli Aiel, perch\u00e9 nell'antichit\u00e0 gli avi dei Cairhienesi avevano permesso agli avi degli Aiel di abbeverarsi ai propri pozzi.\nAl momento dello scoppio delle ostilit\u00e0, portate avanti da appena quattro dei dodici clan, la maggior parte delle persone coinvolte, compresi tutti gli Aiel ad eccezione dei Capiclan e delle Sapienti, ignoravano l'origine del dono, il motivo per cui fosse stato fatto e dunque il perch\u00e9 la guerra fosse iniziata, tuttavia ne nacque un conflitto devastante, che sconvolse almeno met\u00e0 delle terre occidentali e che si concluse solo con la morte di Laman nella battaglia combattuta alle pendici di Montedrago, nel corso della quale nacque Rand al'Thor (detta anche la \"Battaglia delle Mura Lucenti\", perch\u00e9 combattuta nei pressi di Tar Valon, o la \"Battaglia della Neve Insanguinata\"). Tutti questi eventi erano stati predestinati affinch\u00e9 durante questa battaglia nascesse il Drago Rinato.\nVenti anni dopo gli Aiel lasciarono di nuovo la loro terra in piccoli gruppi, alla ricerca di \"Colui che Viene con l'Alba\", cio\u00e8 il Drago Rinato, al termine della quale un piccolo gruppo di Aiel comandati dal Capoclan Rhuarc conquist\u00f2 la Pietra di Tear.\nInfine, una volta riconosciuto Rand al'Thor come il \"Car'a'carn\", cio\u00e8 il \"capo dei capi\", tutti i clan uscirono dalla Triplice Terra, all'inseguimento degli Shaido, gli unici a non riconoscerlo; essi infatti si erano spostati in massa ad occidente, per conquistare Cairhien iniziando la cosiddetta \"Seconda Guerra Aiel\" o \"Guerra Shaido\", nel corso della quale le forze del \"Car'a'carn\" scacciarono gli Shaido che stavano assediando la capitale del regno.\nLa vera storia degli Aiel e la Via della Foglia.\nFino alle rivelazioni portate da Rand al'Thor, quasi la totalit\u00e0 degli Aiel non conosceva la propria storia, a parte scarsissime nozioni, eccezion fatta per i Capiclan e per le Sapienti, che l'apprendevano recandosi nel Rhuidean ed entrando tra le Colonne di Vetro l\u00ec custodite.\nNel quarto libro della saga (\"L'Ascesa dell'Ombra\") viene rivelato che gli antichi Aiel Da'shain dell'Epoca Leggendaria erano fedeli servitori degli Aes Sedai e vivevano seguendo rigorosamente la Via della Foglia (ovvero la non-violenza). Assieme agli Ogier ed ai Nym (esseri creati dagli Aes Sedai per rendere la terra pi\u00f9 fertile), gli Aiel Da'shain usavano il cosiddetto \"Canto\" o \"Canzone\" per far germogliare le messi in abbondanza e senza difetti. Sia nella descrizione delle visioni avute da Rand tra le Colonne di Vetro, che dal prologo del libro primo, appare evidente che gli Aiel Da'shain, grazie alla loro dedizione e purezza, avevano raggiunto uno stato di empatia con l'Unico Potere del Creatore e perci\u00f2 il loro \"Canto\" aveva la capacit\u00e0 di aumentare l'effetto dell'Incanalare e di aiutare il lavoro degli Aes Sedai, inducendo dei benefici stati meditativi (\u00e8 emblematico ad esempio il sacrificio di oltre cento Aiel Da'shain che vennero uccisi uno ad uno, mentre continuavano a cantare imperterriti per cercare di far rinsavire uno dei primi Aes Sedai maschi impazziti, agli inizi della Frattura).\nQuando cominci\u00f2 la devastante Frattura del Mondo gli Aiel vennero incaricati dalle Aes Sedai sopravvissute, di preservare un grande carico di \"angreal\" e \"ter'angreal\" (ed inoltre dei polloni di albero Chora, da cui si sarebbe poi sviluppato l'albero \"Avendesora\", l'Albero della Vita) affinch\u00e9 non cadessero nelle mani degli incanalatori maschi impazziti. Perci\u00f2, in mezzo alle devastazioni della Frattura ed all'aggressivit\u00e0 degli altri uomini, gli Aiel iniziarono a trasportare in continuazione, da un luogo ad un altro, la loro carovana di carri, con il loro prezioso carico, riducendosi continuamente di numero, per le violenze subite, per le privazioni e per gli sconvolgimenti della natura. Gli Aiel infatti, pur tra atrocit\u00e0 continue, proseguirono il loro viaggio, per diverse generazioni, seguendo sempre la Via della Foglia (come detto sopra era una regola di comportamento che impediva loro di compiere qualsiasi violenza, anche solo per difendersi, e questo li lasciava alla merc\u00e9 di chiunque li volesse aggredire. Ma se prima della Frattura del Mondo tutti li rispettavano e nessuno avrebbe mai fatto violenza ad un Aiel, in seguito le altre persone, ormai dominate dai bisogni primari della sopravvivenza in mezzo alle brutalit\u00e0, non mostravano pi\u00f9 alcun rispetto per loro e con l'andare del tempo, persero completamente anche il ricordo di ci\u00f2 che gli Aiel avevano rappresentato).\nAd un certo punto del loro continuo peregrinare di terra in terra, avvenne la prima separazione tra gli Aiel: infatti gli antenati degli attuali Calderai, stremati dalle fatiche, decisero di abbandonare il loro carico agli altri, venendo cos\u00ec meno al loro servizio (perci\u00f2 vengono chiamati \"i Perduti\" e vengono evitati dagli altri Aiel). I discendenti di questi, divenuti ormai il \"popolo viaggiatore\" continuano anche all'epoca dei fatti narrati nei libri a seguire la Via della Foglia, e si spostano di continuo alla ricerca del Canto, anche se hanno ormai dimenticato cosa sia.\nPrima di entrare in quella che poi venne definita la Triplice Terra o Desolazione Aiel, avvenne una seconda separazione: tutti gli attuali Aiel discendono da un gruppo di ragazzi che abbandon\u00f2 la Via della Foglia, andando a recuperare con la violenza alcune ragazze loro parenti, che erano state rapite e stuprate; perci\u00f2 vennero rinnegati ed allontanati dai loro genitori, ma essi ed i loro discendenti, continuarono a seguire da lontano i carri di trasporto, fino all'ingresso nella Triplice Terra, proteggendoli spesso dagli altri popoli ostili. Cominciarono inoltre a chiamare (all'inizio in modo sarcastico) gli Aiel che ancora seguivano la Via, come \"Aiel Jenn\", cio\u00e8, nell'antica lingua, \"gli autentici Aiel\" o \"gli unici veri Aiel\". Pur avendo come scopo quello di proteggere i Jenn, gli altri Aiel con il passare del tempo e perdendo memoria della propria origine, arrivarono a considerarsi i veri Aiel ed a disprezzare gli Aiel Jenn, ricordando soltanto che avevano commesso un qualche peccato che aveva deluso molto le Aes Sedai, e che questo peccato era stato alla base del loro esilio nella Triplice Terra.\nCome detto durante tutte queste peregrinazioni, gli Aiel venivano trattati in maniera ostile da tutti i popoli che incontravano (ad eccezione degli isolati gruppi di Ogier, che erano alla ricerca dei loro \"stedding\" perduti). Gli unici che trattarono gli Aiel in maniera amichevole, permettendo loro di abbeverarsi ai loro pozzi, furono gli antenati dei cairhienesi. Questo fatto fu all'origine del dono di Avendoraldera e poi della prima Guerra Aiel e quindi della rinascita del Drago.\nNel frattempo, dopo secoli di peregrinazioni, i pochi Aiel sopravvissuti e rimasti fedeli al loro impegno, quelli definiti appunto come \"Aiel Jenn\", riuscirono finalmente ad incontrarsi con alcune Aes Sedai, che li guidarono nella Desolazione, per depositare infine ci\u00f2 che restava del loro carico e per fondare la citt\u00e0 del Rhuidean. Gli altri Aiel rinnegati, i quali li avevano sempre seguiti da lontano, per tutto quel tempo, si insediarono di conseguenza nelle terre desolate poste attorno al Rhuidean; questi ultimi, in quei luoghi estremamente inospitali, riuscirono comunque a moltiplicarsi e svilupparono la loro cultura, per paradosso cos\u00ec marziale e guerresca, rispetto a quella dei loro avi, formando poco alla volta quelli che ora sono i dodici Clan.\nAlla vigilia di quella che appariva essere ormai l'imminente estinzione degli ultimi \"Aiel Jenn\" del Ruidhean (e con loro, le anziane Aes Sedai che li avevano guidati nella fase finale del loro peregrinare e poi nella costruzione della citt\u00e0), furono chiamati a raccolta i capi dei vari Clan, a cui vennero lasciate precise istruzioni, per preservare la vera storia degli Aiel (racchiusa nelle Colonne di Vetro) e per custodire il Rhuidean stesso, in attesa dell'avvento del Drago Rinato (che gli Aiel chiamano \"colui che viene con l'alba\"), del quale vennero in questa occasione anche annunciate le profezie.\nShaido.\nGli Shaido sono uno dei tredici clan in cui si suddividono gli Aiel, Il Clan degli Shaido \u00e8 quello che pi\u00f9 si \u00e8 discostato dagli usi e costumi tradizionali degli Aiel, tanto da provocare continui problemi al Drago Rinato ed arrivando addirittura ad invadere le Terre Bagnate, causando numerose devastazioni. I membri degli Shaido vengono descritti dagli appartenenti agli altri Clan come quelli con meno onore.\nGli Shaido infatti hanno accettato Couladin come Capoclan, un giovane guerriero irruente ed irrispettoso, che non solo non si \u00e8 recato tra le Colonne di Vetro del Rhuidean, ma si \u00e8 addirittura falsamente attribuito il titolo di \"Car'a'carn\" (cio\u00e8 capo dei capi), grazie ai maneggi di sua moglie Sevanna e di Asmodean. Dopo che ad Alcair Dal, Rand viene riconosciuto \"Car'a'carn\" da tutti gli altri clan, Couladin e Sevanna hanno guidato gli Shaido in una guerra di conquista contro Cairhien, massacrando o riducendo a schiavi le popolazioni incontrate sul cammino. Dopo essere stati sbaragliati a Cairhien da Rand e Mat (che uccide personalmente Couladin) gli Shaido, guidati da Sevanna, si sono rifugiati sulle pendici del Kinslayer Dagger.\nLaggi\u00f9 Sevanna ha avuto una nuova occasione di rivincita, infatti si \u00e8 accordata con Galina Casban ed alcune altre Aes Sedai dell'ambasciata di Elaida ed inoltre si incontra pi\u00f9 volte con Sammael e Graendal, mascherati da trafficanti, che le procurano dei \"ter'angreal\", tra cui una Verga dei giuramenti. Quando il gruppo di Galina, con il Drago Rinato catturato, attraversa il territorio del Kinslayer, Sevanna viene meno agli accordi stipulati in precedenza, perci\u00f2 lancia gli Shaido contro di loro, convinta di potersi a sua volta impadronire di Rand e di costringerlo a sposarla. Nel corso della grande battaglia che ne segue, nei pressi dei Pozzi di Dumai, per la prima volta delle Sapenti Aiel partecipano ad una battaglia, usando l'Unico Potere come arma contro le Aes Sedai.\nGli Shaido vengono comunque sbaragliati di nuovo, a causa del pronto intervento degli Asha'man. Ci\u00f2 che resta del Clan si rifugia dunque nuovamente sulle pendici del Kinslayer Dagger, pressato da quattro altri Clan; Sammael ne approfitta per ingannare Sevanna e per creare caos incolpandone Rand, disperdendo gruppi di Shaido in tutti i territori controllati dal Drago ed altrove. Per\u00f2 Sevanna, saggiamente, porta con s\u00e9 tutte le Sapienti Shaido capaci di incanalare (pi\u00f9 di quattrocento incanalatrici) e tra l'Amadicia e l'Altara, dove \u00e8 stata spedita, comincia a ricostituire la potenza del Clan.\nNel frattempo per\u00f2 i costumi degli Shaido si sono ormai completamente rilassati, spesso i guerrieri si lasciano andare all'ubriacatura, le Sapienti, tra cui Sevanna in testa, si concedono ai piaceri ed ai lussi delle Terre Bagnate, infine i prigionieri non Aiel, contrariamente a tutti gli usi, vengono ridotti al rango di \"gai'shain\" e costretti a servire come schiavi e puniti con molta severit\u00e0. Tra questi ultimi finiscono anche Faile, Morgase e la Regina Alliandre e questo provoca l'intervento di Perrin Aybara.\nPerrin alleandosi ai Seanchan ed al Profeta Masema, sbaraglia decisamente gli Shaido nel corso della battaglia di Malden. Centinaia di Sapienti vengono ridotte a \"damane\", mentre molte migliaia di guerrieri Shaido, donne e bambini, vengono catturati dai Seanchan. Subito dopo la battaglia perci\u00f2 la Sapiente Therava raccoglie quel poco che resta del clan Shaido e decide di ricondurlo nella Terra delle Tre Piegature, per non lasciarla mai pi\u00f9.\nAjah.\nLe Sette Ajah sono i gruppi che diedero vita all'organizzazione delle Aes Sedai alla Torre Bianca.\nNell\"'Epoca Leggendaria\" queste Ajah erano associazioni solo temporanee di Aes Sedai, che si univano per risolvere dei casi specifici e poi si scioglievano; nell'epoca narrata nei romanzi sono invece associazioni permanenti e ben strutturate, ormai da alcuni millenni. Queste Ajah costituiscono in pratica delle societ\u00e0 di Aes Sedai, che si diversificano l'una dall'altra in base ai diversi scopi fondanti, vale a dire i principi ed i propositi che stanno alla base della loro esistenza. Inoltre ciascuna Ajah ha degli statuti e dei costumi suoi propri, che possono differire di molto, rispetto a quelli di un'altra. Infine ogni Ajah \u00e8 retta da un capo che esercita un potere direttivo pi\u00f9 o meno autoritario, quasi come una specie di Amyrlin Seat all'interno dell'Ajah stessa (l'unica eccezione sembrerebbe l'Ajah Marrone, dove pare che il potere direttivo venga esercitato in maniera pi\u00f9 collegiale). Esse sono sette e vengono distinte per colore: \"Ajah Rossa\", \"Verde\", \"Grigia\", \"Marrone\", \"Gialla\", \"Azzurra\" e \"Bianca\". La grandezza di ciascuna Ajah \u00e8 rimasta all'incirca la stessa sin dalla fondazione della Torre Bianca, con qualche raro slittamento di posizione. Le Ajah eleggono ciascuna tre rappresentati (dette Adunanti) nel Consiglio della Torre Bianca, che \u00e8 una sorta di organo legislativo-consultivo delle Aes Sedai.\nPer tradizione le Ajah curano gelosamente la propria indipendenza, i propri interessi ed i propri segreti. Per\u00f2 vi sono alcune regole e usanze che sono comuni a tutte le Ajah, ad esempio:\nLe sette Ajah in base alla loro grandezza.\nAjah Rossa.\nL'Ajah Rossa, dopo l'Azzurra, \u00e8 stata probabilmente quella meglio descritta dall'autore, anche se inizialmente in maniera poco positiva o lusinghiera; infatti nella prima parte della saga, Robert Jordan ha messo parecchio in cattiva luce questa Ajah per la presenza al suo interno di diversi pessimi personaggi di primo piano (come Elaida, Liandrin, Galina o Katerine) e anche perch\u00e9 le sorelle Azzurre, tra le protagoniste dei primi libri, storicamente risultano delle fiere avversarie delle Rosse e perci\u00f2, quasi sempre, presentano queste ultime in maniera molto negativa; per\u00f2, nella seconda parte della saga, l'autore ha migliorato parecchio l'immagine delle Rosse, presentando alcuni personaggi molto pi\u00f9 positivi (come Pevara, Tarna, Teslyn, Toveine e Silviana) e prospettando addirittura un grande cambiamento che coinvolger\u00e0 l'intera Ajah.\nL'Ajah Rossa \u00e8 certamente l'Ajah pi\u00f9 grande, perch\u00e9 infatti ospita da sola circa un quinto di tutte le Aes Sedai (all'inizio della saga ospitava attorno al 20% di Aes Sedai, cio\u00e8 poco meno di duecento sorelle, su un totale di quasi mille; esse poi si sono ridotte per\u00f2 a poche pi\u00f9 di centotrenta verso la fine della saga, a causa delle numerose morti e defezioni); oltre ad essere l'Ajah pi\u00f9 grande, essa \u00e8 anche la pi\u00f9 monocratica e quella che resta pi\u00f9 separata rispetto alle altre, quasi un mondo a parte, con regole parecchio rigide al suo interno, fatte rispettare con grande severit\u00e0.\nIl capo di questa Ajah viene chiamata \"The Higest\" (l'Altissima) ed esercita una autorit\u00e0 monocratica ed assoluta su tutte le altre appartenenti, quasi come una sovrana o una Amyrlin Seat dell'Ajah. Galina Casban \u00e8 stata l'Altissima negli ultimi diciotto anni ma, dopo la sua scomparsa durante la battaglia dei Pozzi di Dumai (descritta alla fine del VI libro), al suo posto \u00e8 stata eletta Tsutama Rath.\n\"Nella Rossa \"quando l'Altissima parla, tutte obbediscono\", comprese le Adunanti. L'unica eccezione era nelle votazione dentro al Consiglio, secondo le leggi dell'Ajah, sebbene alcune delle donne che avevano detenuto il titolo, avevano fatto in modo che ciascun voto che stava loro a cuore, andasse come esse desiderassero\" (commento di Pevara dal Libro XI, Capitolo 12, sui poteri del capo della sua Ajah).\nLa missione primaria che questa Ajah si \u00e8 data da tempo immemorabile, \u00e8 quella di proteggere l'umanit\u00e0 da una nuova Frattura del Mondo; di conseguenza, per molte decine di secoli, ci\u00f2 ha significato soprattutto il proteggere l'umanit\u00e0 dagli uomini che incanalano \"saidin\", cio\u00e8 la parte contaminata dell'Unico Potere, la quale li conduceva alla pazzia ed a provocare disastri; le sorelle Rosse avevano quindi finora dedicato quasi tutti i loro sforzi, soprattutto alla caccia di questi incanalatori, per catturarli e portarli alla Torre Bianca dove, dopo essere stati legalmente giudicati, venivano \"\u201cdomati\u201d\". Perci\u00f2 le sorelle Rosse sono da considerare sicuramente tra le Aes Sedai pi\u00f9 coraggiose, avventurose e determinate. Nel Libro XIV Pevara, dopo aver messo fuori combattimento alcuni Signori del Terrore, rivela esplicitamente che nella sua Ajah le Rosse vengono addestrate proprio per affrontare in duello altri incanalatori, studiando tutti i trucchi e le maniere migliori per riuscire a vincere, anche di fronte ad avversari che sulla carta sono pi\u00f9 potenti di loro.\nLe incanalatrici non sono in grado di percepire direttamente l'uso di \"Saidin\" da parte degli incanalatori maschi (e fino all'undicesimo libro le Aes Sedai non avevano ancora inventato tessiture capaci di ovviare a questa mancanza), per\u00f2 le sorelle Rosse avevano gi\u00e0 per proprio conto ideato una tessitura capace di captare indirettamente i residui lasciati dagli incanalatori maschi. Inoltre poich\u00e9 mediamente una incanalatrice donna \u00e8 pi\u00f9 debole di un incanalatore maschio e perci\u00f2 una Aes Sedai potrebbe avere delle difficolt\u00e0 nel riuscire da sola a catturare e poi tenere schermato un uomo, le Rosse avevano elaborato a questo scopo una dolorosa tessitura di Aria, Acqua e Spirito, con un tocco di Fuoco, che stordisce rapidamente, paralizza ed impedisce di incanalare; essa \u00e8 anche una delle loro tessiture segrete. Dopo l'avvento del Drago Rinato e degli Asha'man, la situazione generale \u00e8 per\u00f2 mutata radicalmente e quindi alcune Rosse, molto influenti, hanno deciso di rivedere la propria posizione nei confronti degli incanalatori maschi.\nIl sistema di occhi-ed-orecchie (cio\u00e8 di informazione e spionaggio) delle Rosse \u00e8 ben sviluppato ma i suoi agenti sono soprattutto indirizzati a segnalare la presenza di uomini in grado di incanalare, quindi segnalare l'insorgere di caos o di tumulti o anche l'accadere di fatti stravaganti attribuibili all'uso improprio e pericoloso dell'Unico Potere.\nIl difetto principale che si riscontra spesso, tra molte delle sorelle Rosse, \u00e8 una certa avversione nei confronti del sesso maschile e tra di loro vi sono alcune sorelle che disprezzano totalmente gli uomini, ritenendo, a torto, che tutti i maschi, con il loro atteggiamento, siano in qualche modo responsabili della Frattura del Mondo; al contrario sembra che tra queste Aes Sedai sia spesso diffuso l'amore tra sole donne. Addirittura alcune esponenti dell'Ajah Rossa (come Elaida) pensano persino che gli uomini che possono incanalare, siano dei miscredenti, dannati dalla Luce per la loro malvagit\u00e0. L'avversione verso i maschi per\u00f2 non deve essere presa come una regola generale, come dimostrano i casi di Toveine e Pevara. Altri atteggiamenti molto tipici delle Rosse sono anche la loro severit\u00e0 ed austerit\u00e0 e l'essere molto attente e ligie nel far rispettare le leggi.\nDato il loro atteggiamento verso gli uomini ed anche per antichissima tradizione ed a differenza di tutte le altre Ajah, non stupisce che le sorelle Rosse non leghino mai alcun Custode. Sempre per antica tradizione, all'interno dell'Ajah Rossa viene vivamente scoraggiato il mantenere l'amicizia con delle Aes Sedai appartenenti ad altre Ajah.\nNella politica interna della Torre Bianca, l'Ajah Rossa si trova solitamente schierata con le Grigie e con le Gialle, contro l'asse costituito da tempo da Azzurre, Verdi e Bianche, con le Marroni in una posizione equidistante. Negli ultimi tempi per\u00f2 questo sistema di alleanze tradizionali tra le Ajah \u00e8 stato scardinato, inizialmente a vantaggio dell'Ajah Rossa e a svantaggio delle Azzurre, anche se poi, alla lunga ha provocato uno scisma tra le Aes Sedai.\nPur essendo l'Ajah pi\u00f9 grande, la Rossa non \u00e8 pi\u00f9 riuscita, nell'arco degli ultimi mille anni (e fino ai tempi pi\u00f9 recenti), a far eleggere un'Amyrlin Seat tra le proprie aderenti; questo pu\u00f2 essere dovuto forse al fatto che questa Ajah rimane solitamente distante dalle altre, anche se Siuan Sanche ha attribuito questa presunta inadeguatezza delle sorelle Rosse per la carica di Amyrlin Seat, alle disastrose esperienze che si sono avute con due precedenti Amyrlin provenienti da questa Ajah; entrambe furono infatti pubblicamente deposte e quietate, gettando molto disonore e discredito su tutte le Rosse; l'ultima inoltre fu sostituita da un'Amyrlin proveniente dall'Ajah Azzurra, dando cos\u00ec origine alla inestinguibile inimicizia tra queste due Ajah.\nAd accrescere ulteriormente questa inimicizia, \u00e8 capitato inoltre che all'incirca quindici anni prima dell'inizio della saga, la neoeletta Amyrlin Seat, Marith Jaen, proveniente dalle Azzurre, rimosse dalla loro posizione le tre Adunanti Rosse dell'epoca e quindi le invi\u00f2 in esilio in tre diverse fattorie, a lavorare duramente; questo come monito e punizione per l'intera Ajah Rossa, resasi colpevole di molte \"domature\" illegali (tra queste, quella del nipote di Thom Merrilin) e forse anche perch\u00e9 giustamente si sospettava che l'Ajah era rimasta coinvolta nell'uccisione della precedente Amyrlin, Sierin Vayu.\nCome detto le Rosse non legano mai alcun Gaidin; negli ultimi libri per\u00f2, il capo dell'Ajah ed alcuni altri importanti esponenti delle Rosse, hanno riveduto radicalmente questo atteggiamento; fino alla fine della saga, non si sapr\u00e0 per\u00f2 se il loro intento di voler legare addirittura alcuni Asha'man come Custodi, cos\u00ec da tentare di controllarli, avr\u00e0 successo o invece porter\u00e0 ad un disastro.\nAlla fine del Libro XII, quando Egwene viene riconosciuta Amyrlin Seat della Torre riunificata, nomina la rossa Silviana come sua nuova Custode degli Annali e le propone di aiutarla a sviluppare i nuovi obbiettivi per l'Ajah Rossa, perch\u00e9 se anche \"Saidin\" \u00e8 stato purificato dal Drago Rinato, esistono comunque ancora molti modi impropri e pericolosi di usare l'Unico Potere e le Rosse potranno essere molto utili per vigilare, prevenire ed eventualmente punire questi usi scorretti.\nInoltre, sempre alla fine del Libro XII viene rivelato che le Sorelle Nere che si erano infiltrate in questa Ajah risultavano essere quasi cinquanta (per la precisione, negli elenchi di Verin, erano 48), cio\u00e8 quasi un quarto dell'intera Ajah.\nAjah Verde.\nLo scopo primario che l'Ajah Verde si \u00e8 data negli ultimi tremiladuecento anni, \u00e8 stato quello di preparare l'umanit\u00e0 all'Ultima Battaglia contro le forze dell'Ombra, di conseguenza questo compito \u00e8 stato rivolto al preparare gli uomini a combattere e respingere costantemente gli avversari, annidati soprattutto nella Grande Macchia (al di l\u00e0 delle Terre di Confine), mettendosi alla guida degli eserciti che lottano contro la Progenie dell'Ombra o i Signori del Terrore. Per questo motivo, nel corso della storia della Torre Bianca, le sorelle Verdi sono state quelle che pi\u00f9 di tutte si sono trovate in prima linea, nelle guerre sostenute contro i servi dell'Ombra ed in molti casi \u00e8 stato proprio l'elevato numero dei loro Custodi a risultare davvero decisivo in molte importanti battaglie. Non stupisce quindi che l'Ajah Verde sia stata soprannominata \u201c\"l'Ajah da Battaglia\"\u201d, soprattutto a partire dal grande impegno da essa profuso nel corso delle cosiddette Guerre Trolloc.\nDal punto di vista del rapporto con gli uomini, si pu\u00f2 affermare che le Verdi abbiano un atteggiamento completamente opposto rispetto a quello tipico di molte sorelle dell'Ajah Rossa; infatti le sorelle Verdi apprezzano ed amano gli uomini con molta passione e spesso esse legano a s\u00e9 molti Custodi contemporaneamente, giungendo anche a sposarne alcuni. Dato questo atteggiamento di fondo, le Verdi in passato sono state spesso in contrasto con le Rosse e delle ottime alleate per le sorelle dell'Ajah Azzurra, ma i fatti pi\u00f9 recenti (l'appoggio di due Adunanti Verdi alla deposizione di Siuan Sanche e all'elezione di Elaida come Amyrlin Seat) hanno un poco smentito questo comportamento. Tra i difetti maggiori che si riscontrano tra le Verdi, si possono segnalare la loro passionalit\u00e0 e focosit\u00e0 eccessive, che spesso le portano a perdere la classica calma da Aes Sedai ed a comportarsi in maniera arrogante, orgogliosa, impulsiva e prepotente. Tra i pregi delle Verdi si contano invece l'indubbio coraggio, il valore, la fierezza, la determinazione e la bellicosit\u00e0.\nLe Verdi di solito amano prendere il controllo delle situazioni e non sono molto brave nel nascondere le proprie emozioni. Le altre sorelle vedono le Verdi come frivole, soprattutto per la loro abitudine di portare vesti sgargianti e di mantenere cos\u00ec tanti Custodi contemporaneamente, e con i quali intrattengono spesso anche delle relazioni; inoltre le accusano di essere spesso troppo impulsive, troppo impegnate ad agire, piuttosto che a ragionare in modo ponderato su come affrontare una situazione; a questo proposito la Gialla Romanda ha detto esplicitamente di loro: \"le Verdi non hanno bisogno di molta intelligenza, solo di coraggio\".\nIl settore dell'Ajah Verde nella Torre Bianca risulta decorato vistosamente con quadri ed arazzi, che raffigurano celebri battaglie; inoltre armi ed armature fanno costantemente parte dell'arredamento, e spesso nei corridoi si possono vedere i loro Custodi impegnati negli allenamenti. L'organizzazione di \"occhi-e-orecchie\" delle Verdi risulta essere un sistema di informazioni e di spionaggio piuttosto vasto e ben organizzato, ma esso \u00e8 orientato soprattutto verso questioni militari ed \u00e8 localizzato in larga parte nelle Marche di Confine, da dove ci si aspettano delle incursioni della Progenie dell'Ombra.\nIl capo dell'Ajah Verde viene chiamata \"The Captain-General\" (la Capitana Generale); questa funzione alla Torre Bianca \u00e8 attualmente ricoperta da Adelorna Sedai, mentre presso le ribelli di Salidar questo compito era stato assunto da Myrelle Berengari. L'Ajah Verde risulta essere la seconda in grandezza come numero di sorelle dopo quella Rossa, ma per poco (vi appartengono circa il 18% delle sorelle, vale a dire tra le 170 e le 180 esponenti all'inizio della saga, poi ridottesi per\u00f2 a poche pi\u00f9 di centoventi verso la fine), inoltre, nell'arco dell'ultimo millennio questa Ajah ha saputo far eleggere ben sette Amyrlin Seat tra le proprie appartenenti, risultando quindi terza dopo l'Azzurra e la Grigia (rispettivamente con undici e nove Amyrlin elette)\nAlla fine del Libro XII si scopre che le Sorelle Nere che si erano infiltrate nell'Ajah Verde risultavano essere quasi quaranta, cio\u00e8 quasi un quarto dell'intera Ajah.\nNel corso del Libro XIV l'Ajah Verde si specializza ulteriormente nell'apprendere e perfezionare le tessiture da battaglia, sfruttando le conoscenze delle Damane che sono state catturate durante il raid Seanchan sulla Torre Bianca.\nCome detto, una delle particolarit\u00e0 che sicuramente caratterizza questa Ajah, rispetto a tutte le altre, \u00e8 l'atteggiamento delle Verdi nei confronti dei Gaidin, partendo dal fatto che ne legano pi\u00f9 di uno per volta. La maggior parte delle Verdi mantengono solitamente tra i due ed i quattro Custodi, ma se ne conoscono alcune che ne hanno mantenuti contemporaneamente persino cinque o sei. Pu\u00f2 succedere per\u00f2 che alcune sorelle Verdi abbiano un solo Gaidin, ma in questo caso di solito \u00e8 perch\u00e9 queste hanno una relazione stabile con lui o addirittura si sono sposate con lui (ed i rari casi in cui un'Aes Sedai si sposa, capitano perlopi\u00f9 in questa Ajah). Comunque, anche quando non sono sposate, le Verdi vengono descritte cos\u00ec intime con tutti i loro Gaidin, quanto una donna lo \u00e8 di solito con il proprio amante o marito. \u00c8 da sottolineare invece come al contrario sia davvero inusuale che una Verde non abbia alcun Custode.\nMoiraine ha sottolineato come le Verdi sembrino sempre alla ricerca di un nuovo Custode, valutando attentamente ogni uomo disponibile, che capiti loro di incontrare. Esse inoltre sono molto pignole e difficili nella scelta del loro primo Gaidin, che di solito \u00e8 un uomo maturo ed esperto. In seguito, nella scelta di quelli successivi, tendono invece a scegliere uomini pi\u00f9 giovani. La relazione tra un'Aes Sedai ed il suo Gaidin \u00e8 sempre molto complessa, ma tra le Verdi lo risulta ancora di pi\u00f9, ed esse inoltre sembrano essere molto gelose e possessive nei confronti dei loro Custodi.\nI Gaidin delle Verdi hanno inoltre l'abitudine di risiedere con loro, direttamente nel settore della Torre Bianca che \u00e8 riservato a questa Ajah, contrariamente ai Custodi delle sorelle di altre Ajah, che invece di solito risiedono in citt\u00e0 o negli alloggiamenti militari della Guardia, ai piedi della Torre. Le Sorelle delle altre Ajah prendono spesso in giro le Verdi a proposito di queste abitudini e loro, al contrario, sono divertite dal fatto che le altre Sorelle rifiutino di legare pi\u00f9 di un Gaidin per volta, per non parlare di ci\u00f2 che pensano delle Rosse, che non ne legano affatto.\nAjah Grigia.\nL'Ajah Grigia ha dedicato la sua esistenza alla Diplomazia, alla Giustizia ed alla Giurisprudenza. Le sorelle di questa Ajah si occupano infatti principalmente dello studio approfondito delle leggi e dei costumi di tutte le nazioni, per poi offrirsi in qualit\u00e0 di consigliere politiche e di consulenti per la redazione di leggi equanime, per la stipula di trattati giusti e soprattutto nella mediazione, in caso di conflitto tra gli Stati. Le sorelle Grigie sono infatti molto apprezzate per la loro abilit\u00e0 diplomatica, per la loro indole paziente e persuasiva e per la capacit\u00e0 e la costanza nel sapere mediare tra le posizioni pi\u00f9 estreme, sempre alla ricerca di un consenso ampio. In particolare, per ogni sorella grigia, diventa quasi una sfida personale il riuscire a fermare una guerra, perch\u00e9 ritengono: \"che ogni guerra fermata, comporta un aumento dell'influenza delle Aes Sedai nel mondo e al contempo un aumento dell'influenza dell'Ajah Grigia sulle altre Aes Sedai\". Inoltre bisogna sottolineare come le Grigie prestino volentieri il loro servizio di mediazione anche alla gente comune, in tutte quelle occasioni di conflitto che possono capitare nella vita quotidiana (liti tra mercanti, questioni di eredit\u00e0, stipula di contratti, ecc); un esempio di questo servizio viene rappresentato da Meidani Sedai, la quale nei suoi appartamenti nella Torre Bianca conserva moltissimi doni che ha ricevuto dalla gente comune, per i servigi che ha prestato loro.\nDate queste attitudini, spesso sono proprio le Sorelle Grigie ad essere scelte quali consigliere o ambasciatrici, presso i sovrani ed i governanti. Sempre per queste loro qualit\u00e0 le Grigie risultano ottime anche come amministratrici e nelle attivit\u00e0 politiche, infatti nell'ultimo millennio sono state capaci di far eleggere tra le proprie fila, un numero di Amyrlin Seat (ben nove Amyrlin Seat), che \u00e8 secondo solo a quelle fatte eleggere dalle Sorelle Azzurre (con undici Amyrlin elette). Come detto molte nazioni si avvalgono della consulenza delle sorelle Grigie per redigere le loro leggi, o per stipulare i loro trattati, ma bisogna sottolineare come, tra i contraenti, spesso rimanga il dubbio che questi documenti, anzich\u00e9 tutelare esclusivamente i loro interessi, perseguano di frequente anche quelli della Torre Bianca e dell'Ajah Grigia. Infatti negli ultimi duemila anni, il fine pi\u00f9 sentito e perseguito dalle sorelle di questa Ajah, \u00e8 stato quello di riuscire a riunire tutte le nazioni della terra, in un'unica, grande alleanza contro le forze dell'Ombra, come era gi\u00e0 avvenuto durante gli ottocento anni precedenti le Guerre Trolloc (con il cosiddetto \"Patto delle Dieci Nazioni\" che era stato sottoscritto proprio grazie alla mediazione di una mitica sorella Grigia), ma finora questo loro auspicio \u00e8 sempre stato frustrato.\nSolitamente le Sorelle Grigie sono alleate delle Rosse ed in contrasto con le Azzurre, ma il grado di inimicizia con l'Ajah Azzurra non \u00e8 mai giunto al livello di quello delle Rosse. Per tradizione le sorelle Grigie legano un solo Custode per volta. Il sistema informativo di occhi-e-orecchie (cio\u00e8 il sistema spionistico e di informazioni) delle Grigie \u00e8 notevole, secondo solo a quello delle Azzurre, ed \u00e8 orientato soprattutto nel seguire la politica estera delle varie nazioni. Il capo dell'Ajah Grigia viene chiamata \"The Head Clerk\" (Capo Cancelliere) e questa figura nella Torre Bianca \u00e8 attualmente ricoperta da Serancha Colvine; invece tra il gruppo delle ribelli di Salidar si suppone che questa figura sia stata ricoperta da Beonin Marinye.\nDalla Guida apprendiamo che l'Ajah Grigia \u00e8 la terza per grandezza, come numero di Sorelle che vi appartengono (con circa il 15% delle Aes Sedai, quindi poco meno di cento cinquanta esponenti).\nIn un suo discorso Yukiri Sedai ha rivelato che, per l'elezione di una Adunante, solitamente le Grigie selezionano i nomi di due o tre sorelle, ritenute adeguate al ruolo e poi procedono ad un ballottaggio; dopo lo scisma che ha diviso le Aes Sedai per\u00f2 questa procedura non \u00e8 stata seguita da parte del capo dell'Ajah, Serancha, che ha scelto personalmente la sostituta dell'Adunante ribelle, imponendo la nomina di Andaya Sedai.\nAlla fine del Libro XII si scopre che le Sorelle Nere che erano riuscite ad infiltrarsi in questa Ajah risultavano essere pi\u00f9 di trenta (ne vengono confermate 32 nel libro XIII), cio\u00e8 poco pi\u00f9 del 20%.\nNel corso del Libro XIV l'intera Ajah Grigia si specializza nello studio e perfezionamento delle Tessiture per Viaggiare e Yukiri scopre il modo per aprire portali in orizzontale oltre che in verticale.\nAjah Marrone.\nL'Ajah Marrone ha come suoi scopi primari la ricerca e la conservazione del sapere. In special modo per le sorelle di questa Ajah appare vitale la riscoperta delle conoscenze dell'Epoca Leggendaria, che sono andate in gran parte perdute con la Guerra dell'Ombra e la Frattura del Mondo. Di conseguenza negli ultimi tremila e duecento anni la responsabilit\u00e0 pi\u00f9 sentita per le sorelle Marroni \u00e8 stata la costruzione della Grande Biblioteca di Tar Valon, presso la Torre Bianca, la pi\u00f9 grande ed importante al mondo. Insieme ai libri e ai documenti, anche la maggior parte degli strumenti che utilizzano l'Unico Potere ed i reperti ritrovati, sono un merito dell'Ajah Marrone, come anche la riscoperta di alcuni talenti nell\u2019uso del potere. Altre attivit\u00e0 tipiche delle sorelle Marroni sono quelle di interrogare i viaggiatori o, se possono, viaggiare esse stesse per il mondo, cos\u00ec da scoprire e catalogare nuovi tipi di piante, di minerali e di animali, o nuovi popoli, usi e costumi; vale a dire tutto quello che non sia stato ancora esplorato o conosciuto.\nLe sorelle di questa Ajah hanno la caratteristica di apparire quasi sempre prese nei propri pensieri, quasi inconsapevoli o indifferenti a tutto ci\u00f2 che accade loro intorno, ma non vanno troppo sottovalutate, perch\u00e9 spesso la loro aria trasognata nasconde una pericolosa prontezza d'acume. Anche le Marroni per tradizione legano un solo Custode alla volta. Assieme a quello delle Bianche il settore della Torre appartenente a questa Ajah \u00e8 uno dei pi\u00f9 semplici e spogli; difatti le sorelle marroni si distinguono facilmente perch\u00e9 non indossano quasi mai lussuosi abiti di seta o preziosi tessuti, come tutte le altre Aes Sedai, ma anzi, oltrech\u00e9 semplici, i loro abiti appaiono molto spesso trasandati e macchiati dall'inchiostro che adoperano spesso per scrivere i loro appunti. Per quanto concerne la politica interna alla Torre Bianca, bisogna ricordare che l'Ajah Marrone ha avuto un atteggiamento di equidistanza tra il blocco costituito da Azzurre-Verdi-Bianche contro quello di Rosse-Grigie-Gialle; negli ultimi secoli per\u00f2 questa Ajah ha avuto dei contrasti con l'Ajah Azzurra, ma mai al livello di inimicizia tra quest'ultima e l'Ajah Rossa. Il sistema di occhi-e-orecchie dell'Ajah Marrone (cio\u00e8 il sistema di informazione e spionaggio) \u00e8 abbastanza buono, ma gli agenti delle marroni, oltre che raccogliere informazioni, sono concentrati soprattutto nella ricerca di libri e reperti.\nA capo dell'Ajah Marrone nella Torre Bianca si trova Jesse Bilal, detta \"Head Librarian\" (Capo Bibliotecario, nella Guida e nel glossario del Libro XIII per\u00f2 viene affermato che questa Ajah, diversamente da altre, venga retta in maniera pi\u00f9 collegiale da un Consiglio anzich\u00e9 unicamente da una persona sola) mentre nel gruppo delle ribelli di Salidar si pu\u00f2 supporre che questo ruolo sia stato assunto da Morvrin Sedai. Sempre secondo la Guida l'Ajah Marrone \u00e8 la quarta per numero di Aes Sedai (raccogliendo circa il 14% di Sorelle, vale a dire circa 130-140 esponenti all'inizio della saga).\nAlla fine del Libro XII si scopre che le Sorelle Nere che erano riuscite ad infiltrarsi in questa Ajah risultavano essere quasi trenta, cio\u00e8 un quinto dell'intera Ajah.\nSempre alla fine dello stesso libro Verin esemplifica molto bene ad Egwene quali sono gli scopi della propria Ajah: \"\"Ogni donna nella Marrone... cerca di produrre qualcosa di durevole. Ricerche o studi che siano significativi. Le altre sorelle ci accusano spesso di ignorare il mondo attorno a noi. Pensano che guardiamo solo all'indietro. Be' questo non \u00e8 accurato. Se siamo distratte \u00e8 perch\u00e9 guardiamo avanti, verso coloro che verranno. E le informazioni, le conoscenze che raccogliamo... le lasciamo per loro. Le altre Ajah si preoccupano di migliorare l'oggi; noi desideriamo rendere migliore il domani... ...una Amyrlin dovrebbe essere ben armata con la conoscenza. Questo, fra tutte le cose, \u00e8 il dovere pi\u00f9 sacro di una Marrone: armare il mondo con la conoscenza\".\nAjah Gialla.\nL'Ajah Gialla ha dedicato la sua esistenza alla \"Guarigione\". Infatti un requisito ritenuto fondamentale per appartenere a questa Ajah, \u00e8 quello di avere una buona predisposizione verso questo specifico talento nel gestire i flussi dell'Unico Potere. Con il trascorrere dei secoli tuttavia, le Gialle si sono per\u00f2 adattate a continuare la tradizione gi\u00e0 affermata (quella piuttosto limitata e in certi casi pi\u00f9 rischiosa, che prevede la guarigione con solo l'uso di Spirito, Acqua e Aria), e verso la ricerca perlopi\u00f9 teorica, anzich\u00e9 sperimentare nuovi metodi e nuove tessiture pi\u00f9 efficaci per guarire (e nonostante il loro proposito costitutivo, sia proprio questa ricerca di nuovi tipi di cure e di usi del potere, infatti per indole, come viene affermato da altre sorelle nei romanzi: \"le Gialle, se potessero, tenterebbero di guarire anche la morte\"). L'arrivo di Nynaeve e di altri, con i loro nuovi metodi di cura molto pi\u00f9 efficaci (che prevedono l'utilizzo anche di Fuoco e Terra), hanno per\u00f2 dato nuovo slancio alle Gialle.\nBisogna per\u00f2 sottolineare come, nel corso del Libro XII, Suana Sedai, il capo di questa Ajah, invitando Egwene ad entrare in essa, abbia spiegato che non \u00e8 tanto richiesto un grande talento nella guarigione, per aderire all'Ajah Gialla, quanto piuttosto la volont\u00e0 impiegata per far funzionare ci\u00f2 che \u00e8 giusto, l'amore per far s\u00ec che le cose vadano bene, in particolare la passione dedicata nell'aggiustare tutto ci\u00f2 che si \u00e8 rotto (in quel caso intendeva gli sforzi mostrati da entrambe, nel cercare di ricomporre le divisioni tra le Aes Sedai all'interno e fuori dalla Torre).\nVerso gli uomini le appartenenti a questa Ajah, hanno un atteggiamento molto simile a quello delle sorelle dell'Ajah Verde, tanto che alcune di esse arrivano a sposarsi, per\u00f2, contrariamente alle Verdi, le Gialle hanno mantenuto la tradizione tipica della maggior parte delle Ajah, di legarsi con un solo Custode alla volta. Le Gialle sono inoltre conosciute per la loro natura piuttosto altera, a volte arrogante, testarda e presuntuosa, ma sono anche apprezzate perch\u00e9 sanno essere molto fedeli, battagliere e sicure di s\u00e9. Le Gialle inoltre amano di solito vestirsi in maniera molto vistosa e, assieme a quella delle Verdi, la zona della Torre assegnata all'Ajah Gialla, risulta essere una delle pi\u00f9 decorate.\nNell'ultimo millennio le sorelle Gialle hanno avuto dei rapporti piuttosto buoni con l'Ajah Rossa, a cui sono state spesso alleate assieme a quelle dell'Ajah Grigia; al contrario i rapporti sono stati abbastanza tesi con le Azzurre, soprattutto in seguito ad un incidente accaduto in Altara, quando le sorelle delle due Ajah interferirono le une con i piani delle altre (ed in questa questione le Marroni appoggiarono le Azzurre contro le Gialle). Il sistema spionistico delle Gialle risulta uno dei pi\u00f9 piccoli e meno efficienti, concentrato soprattutto nella ricerca di erbe e medicinali (un esempio di questo tipo di agenti \u00e8 Ronde Macura che ha scoperto le propriet\u00e0 della radice biforcuta) e nella segnalazione dello scoppio di epidemie. A capo dell'Ajah Gialla si trova la \"The First Weaver\" (La Prima Intessitrice) e nella Torre questo ruolo \u00e8 stato assunto da Suana Dragand; invece, tra le Aes Sedai ribelli di Salidar, Romanda Cassin si \u00e8 assicurata questa posizione, oltre che quella di Adunante. L'Ajah Gialla risulta quinta per numero di Aes Sedai che vi fanno parte (con circa il 12% di Sorelle, vale a dire poco meno di 120 esponenti).\nAlla fine del Libro XII si scopre che le Sorelle Nere che erano riuscite ad infiltrarsi in questa Ajah risultavano essere pi\u00f9 di venti.\nNel corso del Libro XIV la maggior parte delle Sorelle dell'Ajah Gialla si nascondono a Mayene, assieme a tutte le Ammesse e le Novizie; laggi\u00f9 danno vita ad un enorme ospedale, per guarire i feriti dei vari campi di battaglia, trasferiti attraverso Portali per Viaggiare. Alcune Gialle per\u00f2 restano con l'Amyrlin Seat e partecipano alle varie fasi dell'Ultima Battaglia, tra queste trovano la morte in combattimento le due Adunanti Romanda e Doesine, che perci\u00f2 presto dovranno essere sostituite.\nAjah Azzurra.\nL'Ajah Azzurra ha come scopo primario quello di promuovere la giustizia e le nobili cause, ci\u00f2 significa che spesso le sorelle di questa Ajah girano per il mondo con i loro Gaidin, per intervenire nelle faccende umane tutte le volte ritengono sia giusto e nobile; se invece restano alla Torre, cercano di orientare la sua politica verso questi stessi obiettivi. L'Azzurra \u00e8 l'Ajah che \u00e8 stata meglio descritta dall'autore, perch\u00e9 infatti ne fanno parte diversi personaggi abbastanza importanti nel racconto. \u00c8 la seconda Ajah pi\u00f9 piccola come numero di Aes Sedai che vi appartengono (attorno all'11-12% del totale, vale a dire circa 115 esponenti all'inizio della saga), ma nonostante questo \u00e8 stata forse la pi\u00f9 influente nella storia recente della Torre Bianca.\nLe sorelle Azzurre hanno la caratteristica di sommare nel bene e nel male alcuni dei tratti tipici delle sorelle di altre Ajah; ad esempio si pu\u00f2 affermare che, come le Verdi e le Gialle, esse possano mostrarsi molto appassionate; ma di solito le Azzurre rivolgono questa loro passione unicamente verso le poche cause che ritengono realmente meritevoli; di conseguenza possono diventare fin troppo esclusive e selettive, cos\u00ec unicamente dedite alle proprie cause, da perdersi in esse (tanto \u00e8 vero che le sorelle delle altre Ajah dicono spesso che le Azzurre: \"sono sempre cos\u00ec pronte a \u201csalvare il mondo\u201d, da perdere completamente la cognizione di s\u00e9 stesse\"); perci\u00f2 rischiano anche di risultare distanti e fredde, almeno quanto le Bianche, e soprattutto di sembrare delle spietate calcolatrici. Anche per ci\u00f2 che riguarda il loro approccio verso gli uomini, esso \u00e8 sempre finalizzato al raggiungimento dei propri scopi, quindi apprezzano gli uomini solo fintanto che questi condividono i loro obbiettivi e le aiutano nel realizzarli.\nPresso le altre Ajah, le Azzurre sono abbastanza famose per la loro abilit\u00e0 nell'ordire piani, nello stabilire strategie, nell'intessere trame, spesso assai complicate, perci\u00f2 vengono a volte definite dalle altre Aes Sedai come delle \"inguaribili intriganti\"; di conseguenza questa loro abilit\u00e0, se da un lato risulta essere il loro maggior pregio, \u00e8 al tempo stesso anche il loro peggior difetto, perch\u00e9 le fa guardare spesso con sospetto dalle altre sorelle, che, pur riconoscendo la nobilt\u00e0 dei loro intenti, le possono vedere ugualmente come false, doppiogiochiste e senza scrupoli (senza scordare che a volte i loro piani complicati, possono prendere delle pieghe del tutto inaspettate, e quindi loro stesse ne possono restare danneggiate, come mostrano le vicende di Siuan Sanche). Nel corso del Libro XII Jesse Bilal, il capo dell'Ajah Marrone, ha inoltre sottolineato quanto le Azzurre possano diventare molto tenaci ed accanite, soprattutto quando vengono spinte con le spalle al muro.\nL'Ajah Azzurra si fa vanto di saper sfruttare sempre al meglio le qualit\u00e0 particolari di ciascuno dei suoi membri, se ad esempio una sorella si dimostra portata nell'amministrazione, verr\u00e0 sfruttata fino in fondo per questa caratteristica, una abile nella diplomazia verr\u00e0 usata come ambasciatrice dell'Ajah, un altro esempio \u00e8 quello ancora di Siuan Sanche, che molto abile nel risolvere puzzle e intrighi, venne immediatamente impiegata nel servizio di spionaggio e di informazione, non appena ottenuto lo scialle. Comunque in generale si pu\u00f2 affermare che le Azzurre, proprio come le Grigie, risultano grandi conoscitrici delle leggi, sono ottime come amministratrici ed inoltre sono molto abili nel gestire gli affari politici; infatti l'Ajah Azzurra \u00e8 stata quella che, nell'arco dell'ultimo millennio, \u00e8 riuscita a fare eleggere tra le proprie associate, il maggior numero di Amyrlin (ben undici) ed in un paio di casi, persino in successione (una cosa mai riuscita ad altre Ajah); di conseguenza, fino al colpo di Stato che ha portato alla deposizione di Siuan Sanche, l'Ajah Azzurra \u00e8 stata perci\u00f2 quella che probabilmente ha orientato maggiormente la politica della Torre Bianca.\nSempre da poco pi\u00f9 di mille anni, per la precisione dal tempo della caduta dell'ultima Amyrlin Seat proveniente dall'Ajah Rossa, esiste una forte animosit\u00e0 tra le Azzurre e le Rosse e questa contrapposizione ha condizionato molto la vita interna della Torre; al contrario \u00e8 invece sempre esistita una forte sintonia sia tra le Azzurre e le Verdi, che tra le Azzurre e le Bianche, tanto che spesso queste tre Ajah hanno stretto delle alleanze vincenti all'interno del Consiglio della Torre Bianca (ma entrambe queste alleanze sono venute meno di recente). Inoltre se solitamente le Bianche e le Verdi appoggiano le Azzurre, le Grigie e le Gialle sono generalmente pi\u00f9 propense verso le Rosse, mentre le Marroni mantengono una posizione di equidistanza tra i due blocchi. L'Ajah Azzurra per\u00f2 ha avuto delle divergenze recenti sia con le Bianche, che con le Gialle, per eventi successi in Altara e su questa questione le Marroni hanno dato il loro appoggio alle Bianche contro le Azzurre, ma alle Azzurre contro le Gialle.\nNella Torre Bianca il settore delle Azzurre non risulta cos\u00ec vistosamente decorato come quelli delle Verdi e delle Gialle, ma sicuramente lo \u00e8 maggiormente di quelli spogli e semplici delle Bianche e delle Marroni. Anche le Azzurre per tradizione legano un solo Custode alla volta ed inoltre \u00e8 scoraggiato il matrimonio. L'Ajah Azzurra controlla il pi\u00f9 efficiente e vasto sistema di occhi-e-orecchie (cio\u00e8 di informazioni e di spionaggio) di tutte le Ajah, specializzato nel seguire e svelare gli intrighi politici di ogni nazione (Siuan Sanche, prima di essere eletta Amyrlin Seat, \u00e8 stata a capo di questo servizio per molti anni). In \"Nuova Primavera\", Moiraine ha mostrato due delle tessiture segrete dell'Ajah Azzurra: la prima serve per controllare gli insetti, la seconda induce il panico in un opponente.\nDopo essere stata eletta come Amyrlin Seat, la rossa Elaida ha abolito per vendetta l'Ajah Azzurra all'interno della Torre Bianca, mentre la quasi totalit\u00e0 delle Azzurre si rifugiava a Salidar per fondare una Torre Bianca in esilio, con molte sorelle provenienti dalle altre Ajah. Il capo dell'Ajah Azzurra viene detto \"First Selector\" (Prima Selezionatrice): al tempo dell'ottenimento dello scialle di Moiraine e Siuan questa figura fu rivestita da Eadyth Sedai; inizialmente, tra le rifugiate di Salidar, probabilmente questo compito \u00e8 stato svolto da Anaiya o da Sheriam; dall'elezione di Egwene al'Vere ad Amyrlin Seat, dovrebbe essere stata Lelaine ad essersi assicurata questa posizione.\nAlla fine del Libro XII si scopre che le Sorelle Nere che erano riuscite ad infiltrarsi in questa Ajah, risultavano essere pi\u00f9 di venti (circa un quinto del totale).\nIn \"Nuova Primavera\", quando Siuan Sanche e Moiraine Damodred vengono accolte tra le Azzurre, vengono anche mostrate alcune delle tradizioni e costumi tipici di questa Ajah.\nAjah Bianca.\nL'Ajah Bianca \u00e8 la pi\u00f9 piccola delle Ajah (all'inizio della saga vi appartiene all'incirca il 10-11% di Aes Sedai, vale a dire circa un centinaio di esponenti, poi ridottesi a poche pi\u00f9 di una sessantina verso la fine); essa ha come suoi scopi primari lo studio delle leggi naturali, la ricerca della verit\u00e0 e la promozione delle scienze; la sete di conoscenza delle sorelle Bianche si concentra in special modo verso la speculazione teorica ed intellettuale e verso l'analisi filosofica, che le porta ad assumere uno stile di vita esemplare e morigerato, sottolineato da uno stretto rigore morale, in certi casi quasi ascetico. Alle sorelle delle altre Ajah, le Bianche appaiono quasi sempre fredde, distanti ed estremamente razionali, infatti molte di loro mostrano per natura delle menti spiccatamente logico-matematiche e nel corso degli anni, all'interno dell'Ajah, viene loro insegnato a distaccarsi sempre pi\u00f9 dalle passioni, perch\u00e9 sono convinte che per meglio affrontare la lunghissima esistenza da Aes Sedai, sia meglio abbandonare le emozioni umane, per potersi meglio proteggere dai casi della vita ed affrontare con pi\u00f9 dedizione il proprio servizio.\nIn generale la capacit\u00e0 di analisi delle Bianche, la loro stretta logica ed il loro rigore, risultano apprezzati dalle altre sorelle e spesso sono anche molto utili nella risoluzione di tanti problemi complessi, ad esempio nell'amministrazione di una grande metropoli come Tar Valon (un esempio di queste capacit\u00e0 viene mostrato nel Libro XI, quando due Bianche discutono sul teorema migliore per calcolare il tasso di deterioramento delle scorte di cibo della Torre Bianca, a causa del tocco del Tenebroso, cos\u00ec da poter calcolare anche quanto nuovo cibo deve essere importato per soddisfare il fabbisogno); inoltre il giudizio di una Bianca \u00e8 sempre considerato il pi\u00f9 imparziale e quello meno condizionato dai sentimenti, dagli interessi o da secondi fini; bisogna per\u00f2 anche dire, che non sempre queste sorelle sono adatte ad una comprensione adeguata di tutte le situazioni, infatti, ad esempio, la distanza delle Bianche dalle passioni umane, non permette loro di comprendere sempre appieno il comportamento degli altri (perci\u00f2 vengono considerate dalle altre sorelle \"tutta logica e niente cuore\").\nDato il loro disinteresse verso tutto ci\u00f2 che \u00e8 superfluo, il settore della Torre Bianca che appartiene alle Bianche risulta essere quello pi\u00f9 spoglio e meno appariscente (assieme a quello delle Marroni): esso \u00e8 sobriamente decorato con pannelli ed arazzi che rappresentano scene stilizzate di paesaggio, che ispirano serenit\u00e0 in chi le osserva. Spesso esse sono scene imbiancate dalla neve. I pannelli e le porte sono inoltre intarsiate o decorate d'argento. Un altro aspetto che sottolinea il carattere sobrio, austero e persino ascetico di questa Ajah, viene dal fatto che le Bianche usino vestirsi in maniera completamente candida, sebbene il bianco venga considerato il colore del lutto in tutto il continente in cui esse vivono; nonostante questo, queste Aes Sedai prediligono tanto il bianco che persino i ricami, che portano sulle vesti e sullo scialle, sono spesso dello stesso immacolato colore.\nL'Ajah Bianca \u00e8 quella con meno Aes Sedai che viaggiano lontano da Tar Valon e per tradizione anche le Sorelle di questa Ajah, legano un solo Custode alla volta; ovviamente nella loro scelta di un Custode vengono guidate solo dagli aspetti pratici, contrariamente ad esempio ad una Sorella Verde che invece sceglierebbe il suo Custode soprattutto in base al rapporto umano che potrebbe instaurarsi tra di loro (comunque, poich\u00e9 non molte Bianche si allontanano spesso dalla Torre Bianca, sono altrettanto poche quelle che hanno la necessit\u00e0 di mantenere un Custode). La Bianca \u00e8 inoltre l'unica Ajah a non avere organizzato un proprio servizio di \"occhi ed orecchie\" (cio\u00e8 un servizio di informazioni e spionaggio), anche se ci\u00f2 non esclude che alcune delle sue esponenti abbiano creato un proprio efficiente servizio personale di agenti.\nTradizionalmente le Bianche hanno pessimi rapporti con l'Ajah Rossa e di conseguenza appoggiano le Azzurre, per\u00f2 la recente elezione di Elaida ad Amyrlin Seat e la nomina di una Bianca, Alviarin, come sua Custode degli Annali, hanno riavvicinato molto le posizioni tra queste due Ajah (a discapito di quella Azzurra). A capo dell'Ajah Bianca si trova \"the First Reasoner\" (la Prima Ragionatrice), nella Torre Bianca questo compito \u00e8 stato assunto da tempo da Ferane Neheran, mentre tra le ribelli di Salidar, Carlinya probabilmente ricopriva questo ruolo.\nIl recente riavvicinamento e poi l'alleanza della Bianca con l'Ajah Rossa, grazie ad Alviarin, ha comportato che le Bianche inviassero a Cairhien, per catturare il Drago Rinato, il secondo gruppo pi\u00f9 consiste di Aes Sedai, ben dodici Bianche, che perci\u00f2 sono state quasi tutte catturate nella battaglia dei Pozzi di Dumai. Questo disastro, i litigi sorti tra tutte le Ajah e poi la successiva rimozione di Alviarin dal suo ruolo di Custode, hanno come conseguenza riaperto il solco tra le Bianche e le Rosse.\nNel prologo del Libro X viene affermato che in quel momento, alla Torre Bianca erano rimaste presenti appena venti sorelle dell'Ajah Bianca, se a queste si aggiungono le dodici Bianche inviate a Cairhien per rapire il Drago Rinato, pi\u00f9 Ayako, l'unica Bianca inviata alla Torre Nera nella spedizione di Toveine Gazal, si scopre che almeno 33 Bianche (cio\u00e8 circa 1/3 dell'Ajah), in seguito allo Scisma, avevano deciso di rimanere alla Torre e di appoggiare le pretese di Elaida. Quindi che circa un altro terzo aveva aderito alla ribellione e la restante parte aveva optato per la neutralit\u00e0.\nAlla fine del Libro XII si scopre che le Sorelle Nere che erano riuscite ad infiltrarsi in questa Ajah, risultavano essere poche meno di venti.\nAjah Nera.\nL'Ajah Nera \u00e8 un'organizzazione segreta, posta al servizio del Tenebroso e che si \u00e8 formata e sviluppata tra le Aes Sedai della Torre Bianca.\nIshamael, nel corso del II libro, ha rivelato a Rand al'Thor, come fece nascere quest'Ajah: \"Duemila anni fa ho lanciato i miei Trolloc attraverso il mondo, seminando distruzione e persino tra le Aes Sedai ho trovato quelle che conoscevano la disperazione, che sapevano che il mondo non poteva resistere di fronte alla potenza di Shai'tan; per duemila anni l'Ajah Nera si \u00e8 diffusa in mezzo alle altre, non vista tra le tenebre\".\nPer tutelare la propria segretezza, l'Ajah Nera \u00e8 organizzata in \"cuori\"\" composti ciascuno da tre membri, i componenti si conoscono tra di loro e ciascuno di essi \u00e8 a conoscenza di un membro appartenente ad un altro \"cuore\", ma del quale le altre due non sono a conoscenza, di modo che ciascuna sorella conosca al massimo altre tre nere. Quindi i capi dell'organizzazione e la maggior parte delle altre sorelle nere, restano celati alla quasi totalit\u00e0 delle appartenenti. Le sorelle nere, usando la Verga dei Giuramenti, devono inoltre sciogliersi dai tre classici giuramenti da Aes Sedai e compierne tre nuovi, rimasti sconosciuti, anche se pare che uno di essi le obblighi a mantenere il segreto su tutto ci\u00f2 che riguarda l'Ajah Nera stessa.\nL'Ajah Nera \u00e8 governata da un Supremo Concilio composto da tredici membri; a parte il capo dell'Ajah ed il suo vice, anche queste sorelle non si conoscono tra di loro, perch\u00e9 si presentano alle riunioni incappucciate e con la voce contraffatta. Le sorelle dell'Ajah Nera vengono convocate o portate di fronte al Concilio solo in tre casi: se devono essere ricompensate ed onorate, se devono essere loro affidate missioni molto importanti, o se devono essere giudicate. In quest'ultimo caso la sorella viene costretta ad entrare in un circolo e interrogata o punita con l\"'Unico Potere\". Attualmente il capo dell'Ajah Nera \u00e8 Alviarin Sedai che conosce a memoria il nome tutte le sorelle nere e che custodisce i segreti dell'organizzazione nella sua stanza, in cofanetti altamente protetti dall'Unico Potere. Alviarin venne scelta personalmente da Ishamael, dopo che questi uccise Jarna Malari, la precedente sorella a capo delle nere. Solo tre sorelle nere nel Supremo Concilio sono a conoscenza dell'identit\u00e0 del capo dell'Ajah, una di queste \u00e8 Galina, che era seconda in comando e perci\u00f2 fungeva anche da vice di Alviarin. Nel libro XII viene svelato che anche Sheriam Sedai era nel gruppo dirigente delle Nere.\nMoiraine e Siuan avevano iniziato a contrastare segretamente l'Ajah Nera sin dal momento in cui divennero Aes Sedai; anche Cadsuane ha affermato nel libro VII di essere giunta molto vicina a smantellarla, ma senza successo; Siuan inoltre aveva incaricato Elayne, Nynaeve ed Egwene di dare la caccia ad un gruppo di Nere guidate da Liandrin; infine l'esistenza di questa Ajah era stata scoperta all'interno della Torre Bianca, anche da un gruppo di coraggiose Adunanti (Seaine, Pevara, Doesine, Yukiri e Saerin), che si era messo segretamente alla caccia delle sorelle Nere e ne aveva catturate diverse. Ma tutti questi tentativi alla fine erano approdati ad un punto di stallo.\nNel corso del Libro XII, l'Ajah Nera viene infine definitivamente rivelata pubblicamente ed inizia il suo smantellamento tra le Aes Sedai legate alla Luce; si scopre tra l'altro che il numero di Aes Sedai coinvolte, toccava addirittura le duecentodieci esponenti. Questo avviene grazie a Verin Sedai, che venne costretta ad aderire forzatamente all'Ajah Nera per poter sopravvivere, ma dal suo interno aveva continuato ad aiutare le forze della Luce, inoltre nell'ora della sua morte ha rivelato ad Egwene tutti quei segreti dell'Ajah Nera, che aveva raccolto pazientemente per oltre settanta anni, compreso un elenco quasi completo di tutte le Nere. Complessivamente per\u00f2 circa sessanta delle Nere che erano presenti a Tar Valon ed una ventina tra le ribelli, sono riuscite a fuggire, prima di venire arrestate. Inoltre circa un altro terzo delle nere non si trovava n\u00e9 dentro la Torre Bianca, n\u00e9 tra le ribelli: ci\u00f2 significa che finora circa centocinquanta sorelle Nere sono riuscite a scampare all'arresto. A queste poi si dovranno anche aggiungere le circa cinquanta Aes Sedai che pi\u00f9 recentemente sono state convertite forzatamente all'Ombra attraverso i cerchi misti di 13 incanalatori e 13 Fade.\nAlla fine del libro undicesimo, le Sorelle Nere di cui era stata rivelata ai lettori la vera appartenenza, erano appena ventisei (per l'esattezza erano: cinque Verdi e cinque Grigie, quattro Bianche e tre per ciascuna delle restanti Ajah). Ma poi gi\u00e0 nel Libro XII, grazie a Verin l'intera Ajah Nera viene resa pubblica ed inizia il suo smantellamento, i nomi rivelati direttamente ai lettori arrivano a quarantatr\u00e9, mentre viene scoperto che tutte le Sorelle Nere, nel loro complesso, erano addirittura pi\u00f9 di duecentodieci. Esse si erano distribuite equamente in tre gruppi di circa una settantina di membri ciascuno (cio\u00e8 tra le ribelli, tra quelle rimaste dentro alla Torre e tra quelle che apparentemente non avevano preso una posizione). L'elenco quasi completo, che \u00e8 stato stilato da Verin e poi consegnato ad Egwene, mostra che le Nere erano distribuite in proporzione alla grandezza di ciascuna Ajah (per la precisione: quarantotto Rosse, trentotto Verdi, trentuno Grigie, ventotto Marroni, ventuno Gialle, ventuno Blu, diciassette Bianche), cio\u00e8 all'incirca tra 1/4 ed 1/5 dei membri di ciascuna Ajah; a queste vanno poi aggiunte altre 4 o 5 che vengono scoperte grazie alla Verga dei Giuramenti. Tra le ribelli pi\u00f9 di una cinquantina sono state arrestate e poi giustiziate, mentre le altre (poche meno di venti) sono riuscite a scappare; all'interno della Torre Bianca invece, la maggior parte delle Nere (circa sessanta) sono riuscite a fuggire; ci\u00f2 significa che se esse non verranno catturate prima, tra le centoquaranta e le centocinquanta sorelle Nere potranno partecipare all'Ultima Battaglia al fianco del Tenebroso.\nNel corso del Libro XIV viene confermato che la maggior parte delle Aes Sedai che erano presenti alla Torre Nera, sono state convertite forzatamente all'Ombra, attraverso dei cerchi misti, composti da 13 incanalatori e 13 Fade. Le sorelle Convertite di cui si conosce il nome sono:\nCapi delle Ajah.\nI Capi delle Ajah sono delle Aes Sedai che sono state scelte per guidare ciascuna delle societ\u00e0 in cui le Aes Sedai si sono suddivise. Il loro potere pu\u00f2 variare molto all'interno di ciascuna Ajah: da quello di un sovrano quasi assoluto, a quello di chi presiede invece un gruppo dirigente di tipo collegiale. Solitamente i capi delle Ajah sono delle esperte ex Adunanti, le quali in precedenza avevano ricoperto quest'ultimo incarico per diversi decenni.\nNell'Ajah Rossa Capo viene definito l'Altissima, ed ha un potere sovrano quasi assoluto su tutti gli altri membri. Tra le altre cose pare che sia l'Altissima a scegliere di persona chi possa ricoprire il ruolo di Adunante e sostituire un'Adunante con un'altra, a suo piacimento. Negli ultimi quindici anni Galina Casban \u00e8 stata il Capo di questa Ajah (oltre che vice Capo di quella Nera), dopo la Battaglia dei Pozzi di Dumai Galina \u00e8 scomparsa (imprigionata dagli Shaido) e quindi \u00e8 stata ritenuta deceduta, perci\u00f2 al suo posto \u00e8 stata eletta Tsutama.\nIl Capo dell'Ajah Verde viene chiamata Capitano Generale. Negli ultimi decenni questo ruolo \u00e8 stato assunto da Adelorna, che in precedenza era gi\u00e0 stata Adunante per molti anni. In seguito alla ribellione che provoca uno scisma tra le Aes Sedai della Torre e le ribelli radunate a Salidar, si viene a sapere da Elayne che Myrelle \u00e8 stata eletta come Capitano Generale delle Verdi ribelli.\nNell'Ajah Grigia il Capo viene definito Capo Cancelliere e questo ruolo attualmente viene svolto da Serancha Sedai, che in precedenza era gi\u00e0 stata Adunante per diversi decenni. A Salidar si suppone invece che sia stata Beonin a capo delle Grigie ribelli. Come nella Marrone sembra che tra le grigie il Capo non abbia un potere completamente assoluto, perch\u00e9 ad esempio le Adunanti vengono scelte per elezione, attraverso un ballottaggio tra le candidate selezionate.\nNell'Ajah Marrone si sa che il ruolo di capo \u00e8 meno assoluto che altrove, e quindi che il potere viene esercitato in maniera pi\u00f9 collegiale, rispetto ad altre Ajah. Ci\u00f2 per\u00f2 non ha impedito all'attuale Capo, Jesse di imporre la sua volont\u00e0 in pi\u00f9 di una circostanza. Il capo delle Marroni viene detta Prima Bibliotecaria. Tra le ribelli di Salidar si pu\u00f2 supporre che fu Morvrin a diventare capo tra le Marroni.\nIl capo dell'Ajah Gialla viene chiamata Prima Intessitrice. Negli ultimi decenni questo ruolo \u00e8 stato assunto da Suana, che in precedenza era gi\u00e0 stata un'Adunante, prima di lei Romanda era stata a capo delle Gialle. In seguito alla ribellione che provoca uno scisma tra le Aes Sedai della Torre, fedeli ad Elaida, e quelle che le si oppongono, radunate a Salidar, si viene a sapere che Romanda, ritornata dal suo ritiro per anzianit\u00e0, si sia fatta rieleggere sia come Adunante, che come capo dell'Ajah tra le Gialle ribelli. In seguito alla riunificazione si pu\u00f2 presumere che Suana sia rimasta l'unico capo, mentre Romanda abbia mantenuto solo il ruolo di Adunante.\nIl Capo dell'Ajah Azzurra viene detta Prima Selezionatrice. Durante il prequel \"Nuova Primavera\" il capo delle Sorelle Azzurre fu Eadyth, che era un'Aes Sedai gi\u00e0 parecchio anziana a quell'epoca. In seguito non \u00e8 stato pi\u00f9 esplicitamente detto da chi sia stata sostituita, anche se appare abbastanza ovvio dalla narrazione, che questo ruolo probabilmente sia stato assunto prima da Anaiya e dopo la morte di quest'ultima, da Lelaine o Maigan.\nNell'Ajah Bianca il Capo viene definito Prima Ragionatrice. Negli ultimi decenni questo ruolo \u00e8 stato assunto da Ferane Sedai, anche in questo caso un'esperta ex Adunante. A Salidar invece si suppone che a Capo delle Bianche fosse stata posta Carlinya.\nDurante il \"prequel \"Nuova Primavera\"\" il Capo delle Sorelle Nere fu Jarna Malari, che era anche un'Adunante dell'Ajah Grigia, la quale fu eliminata in maniera atroce da Ishamael per aver osato ordinare delle esecuzioni senza consultarlo, mettendo cos\u00ec a rischio la sicurezza dell'intera organizzazione. Subito dopo il Reietto scelse personalmente Alviarin dell'Ajah Bianca, quale sostituta di Jarna.\nNel Libro XII viene svelato che i Capi delle Ajah che si erano scisse, cio\u00e8 Verde, Grigia, Marrone, Gialla e Bianca (quindi rispettivamente Adelorna, Jesse, Serancha, Suana e Ferane) erano state colte completamente di sorpresa dal colpo di stato guidato da Elaida, che aveva portato alla deposizione dell'Amyrlin Siuan Sanche. Come anche che erano state colte totalmente alla sprovvista dalla reazione sanguinosa seguita a questo atto, da parte delle Azzurre e di altre Aes Sedai. Un'azione che aveva comportato l'esilio a Salidar dell'intera Ajah Azzurra e di moltissime altre Aes Sedai ribelli, provocando quindi un vero e proprio scisma con quelle rimaste dentro alla Torre Bianca. I Capi di queste cinque Ajah decisero perci\u00f2 di incontrarsi segretamente, per cercare di porre un rimedio a questa situazione incresciosa, cercando nel frattempo di riservare a s\u00e9 stesse una maggiore porzione di potere, manovrando il Consiglio della Torre, ed attraverso di esso Elaida, che era stata eletta Amyrlin Seat al posto di Siuan. Anzitutto le cinque inviarono a Salidar un'Adunante appartenente a ciascuna delle proprie Ajah, per cercare di placare gli animi e tentare una rappacificazione con le Azzurre e le altre ribelli. Inoltre procedettero a sostituire le Adunanti recatesi a Salidar con delle sorelle pi\u00f9 giovani e quindi da loro ritenute pi\u00f9 facilmente manovrabili, oppure sostituendole loro stesse dentro al Consiglio (come nei casi di Suana e Ferane). La nomina di Adunanti troppo giovani, o il fatto che ex Adunanti tornassero ricoprire il loro ruolo, era per\u00f2 un fatto alquanto inconsueto, tanto da essere notato da Siuan tra le ribelli e da altre Adunanti rimaste nella Torre. Inoltre le loro riunioni non erano rimaste del tutto segrete, tanto da aver fatto venire molti sospetti tra coloro che le avevano notate, tra i quali i capi dell'Ajah Nera. Ad ogni modo il loro piano per riunificare le Aes Sedai e controllare la Torre non ebbe alcun successo. Le Adunanti recatesi a Salidar, volenti o nolenti furono costrette ad adeguarsi alla situazione, e nonostante il loro impegno ad evitare azioni divisive, non riuscirono ad impedire la dichiarazione di guerra ad Elaida e l'inizio di un efficacissimo assedio a Tar Valon. Dentro alla Torre invece il comportamento stupidamente dispotico di Elaida imped\u00ec ai capi di dirigere la situazione, mentre nel frattempo ebbero molto successo le azioni compiute da Alviarin, per provocare un'inimicizia inestinguibile tra le Ajah stesse. Perci\u00f2, dopo il disastroso raid Seanchan contro la Torre e la cattura di Elaida, i cinque capi, riunitisi di nuovo in gran segreto, decisero di abbandonare il loro complotto e di favorire l'elezione di Egwene come Amyrlin Seat della Torre riunificata.\nLe Aes Sedai che si assunsero inizialmente la guida delle ribelli furono sei Sorelle, che andarono a formare il cosiddetto \"Consiglio di Salidar\" come viene descritto a partire dal Libro V. Esse erano: Sheriam e Anaiya per le Azzurre, Carlinya per le Bianche, Myrelle per le Verdi, Morvrin per le Marroni e Beonin per le Grigie. Ad esse si aggiunse presto anche Siuan, ma data la sua posizione inferiore, quest'ultima fu pi\u00f9 tenuta come esperta consigliera, piuttosto che come una leader aggiuntiva. Dalla sua posizione di consigliera apparentemente sottomessa e grazie alle sue conoscenze su alcuni importanti network spionistici, Siuan riusc\u00ec per\u00f2 a manipolare le sei leader, fino ad indurle a formare un nuovo Consiglio della Torre in esilio, che eleggesse una nuova Amyrlin nella figura di Egwene al'Vere. Verso questi obbiettivi le sei leader furono per\u00f2 manovrate anche dall'Ajah Nera, perch\u00e9 questi obbiettivi potevano adattarsi anche agli interessi dei Reietti, nel cercare di creare una frattura insanabile tra le Aes Sedai (infatti in seguito si scopre che Sheriam stessa era addirittura una dei dirigenti dell'Ajah Nera). Dopo questi eventi per\u00f2, le sei leader videro diminuire poco alla volta il loro potere e la loro influenza; anzitutto giunsero a Salidar le due potenti ed esperte Adunanti Lelaine e Romanda le quali cominciarono ben presto a contendersi la guida delle ribelli e a controllare una porzione del Consiglio; poco dopo la stessa Egwene, dimostrandosi tutt'altro che un fantoccio nelle mani delle sei leader, una volta scoperti i loro segreti, arriv\u00f2 a costringerle a giurarle fedelt\u00e0 e quindi ad obbedirle. Si sa per certo che tra le sei leader, Myrelle divenne per certo il capo della sua Ajah (ovviamente solo tra le ribelli) e che lo stesso valeva quasi certamente anche per Anaiya; ci\u00f2 lascia supporre che lo stesso valesse anche per le altre, ad eccezione di Sheriam, che pur essendo pi\u00f9 forte di Anaiya, la trattava con rispetto.\nAsha'man.\nGli Asha'man costituiscono una organizzazione di uomini che possono incanalare l'Unico Potere.\nNel corso del VI libro della Saga (\"Il signore del caos\") il Drago Rinato proclama un'amnistia nei confronti di tutti i maschi in grado di incanalare (che in precedenza erano ritenuti fuorilegge in tutti i paesi e soggetti alla cattura ed alla \"domatura\" da parte delle Aes Sedai, soprattutto quelle dell'Ajah Rossa), purch\u00e9 essi si presentino da lui per essere addestrati a combattere in vista dell'Ultima Battaglia contro le forze dell'Ombra. Egli fonda quindi una scuola di addestramento affidandone la direzione all'ex Falso Drago Mazrim Taim e decidendo di chiamare Asha'man i partecipanti all'organizzazione stessa. Il termine Asha'man nella lingua antica significa in senso stretto \"guardiano\" o \"difensore\", ma il Drago Rinato indirizza il loro compito verso quello di combattenti di una giusta causa. L'organizzazione pu\u00f2 essere paragonata sotto certi aspetti a quella delle Aes Sedai, ma vista la sua recente istituzione e l'approssimassi dell'Ultima Battaglia, l'addestramento degli Asha'man avviene in maniera molto pi\u00f9 forzata, accelerata e pericolosa, il che comporta un considerevole numero di perdite nei loro ranghi. Gli Asha'man hanno il loro quartier generale presso una vecchia fattoria nei pressi di Caemlyn, nel regno di Andor, una tenuta che \u00e8 stata da loro trasformata rapidamente in una vera e propria fortezza. Gli Asha'man hanno ribattezzato la loro sede come \"Torre Nera\", quasi a significare una sua contrapposizione nei confronti della Torre Bianca delle Aes Sedai. Inoltre hanno nominato Mazrim Taim come \"M'Hael\", che nella lingua antica vuol dire comandante. Tra gli Asha'man esistono due forti fazioni: una \u00e8 legata a Mazrim Taim, un \"amico delle tenebre\" sotto copertura, che si occupa personalmente di addestrare i suoi seguaci; l'altra invece \u00e8 capeggiata da un altro ex Falso Drago, Logain Ablar, che pur avendo delle ambizioni personali, resta comunque legato alle forze della luce.\nI ranghi tra gli Asha'man sono tre:\nGli Asha'man dimostrano la loro grande capacit\u00e0 per la prima volta alla fine del VI libro, quando Mazrim Taim li guida vittoriosamente alla liberazione del Drago Rinato, nel corso della battaglia dei Pozzi di Dumai. In seguito, sullo stesso campo di battaglia, il Drago Rinato ne sceglie personalmente nove tra di loro, affinch\u00e9 lo accompagnino come guardie del corpo e come collaboratori. Il primo a dimostrare singolarmente le sue capacit\u00e0 \u00e8 Damer Flinn, che presenta un talento nelle \"Tessiture di Guarigione\" non inferiore a quello di Nynaeve; grazie a questo talento Damer aiuta a fermare in maniera determinante la propagazione del male, inferto al Drago Rinato dal Pugnale contaminato di Shadar Logoth, usato contro di lui da Padan Fain. Subito dopo gli stessi nove Asha'man sono elementi importanti per la conquista di Illian da parte di Rand al'Thor.\nNei libri seguenti centinaia di Asha'man vengono impiegati per respingere l'avanzata dei Seanchan in Altara e verso Illian. Al suo ritorno a Cairhien per\u00f2 Rand subisce un attentato da parte di alcuni Asha'man traditori, a cui sfugge per poco grazie al suo essere \"Ta'veren\". Mentre Rand \u00e8 impegnato nella caccia di questi traditori, giungendo fino nella strana citt\u00e0 di Far Madding, Logain Ablar, guarito dalla \"domatura\" da Nynaeve, fugge da Salidar con l'aiuto di Egwene e raggiunge la Torre Nera, dove diventa un Asha'man a tutti gli effetti ed inizia a capeggiare una fazione ostile a Mazrim Taim. Nel frattempo la spedizione di Elaida per distruggere la Torre Nera, formata da cinquanta sorelle capeggiate da Toveine Gazal, fallisce la sua missione, e tutte queste sorelle vengono legate come Custodi dai membri della fazione di Logain. Mentre avvengono questi fatti, gli Asha'man rimasti a Cairhien e fedeli a Rand (Jahar Narishma, Damer Flinn ed Eben Hopwil), temono di venire accusati a loro volta di tradimento e perci\u00f2 vengono ricattati da Cadsuane, che li convince a farsi legare come Custodi da alcune Aes Sedai sue amiche: inizia cos\u00ec un inaspettato e felice connubio. In seguito questi stessi tre Asha'man, al seguito di Rand e Cadsuane, dimostrano ancora una volta la loro fedelt\u00e0 ed efficacia partecipando alle difese contro i Reietti, durante la \"battaglia per la Pulitura di Saidin\".\nNei libri successivi un gruppo di Asha'man, guidati da Logain e accompagnati da alcune sorelle a loro legate, raggiunge Rand nell'est di Tear, dove tutti assieme partecipano alla battaglia contro le orde Trolloc nella tenuta Pendaloan; infine alcuni di essi vengono selezionati per accompagnano il Drago Rinato all'incontro con la Figlia delle Nove Lune, che \u00e8 in realt\u00e0 una trappola ordita da Semirhage. Nel frattempo viene rivelata l'appartenenza di Mazrim Taim agli Amici delle Tenebre, mentre le Aes Sedai ribelli accettano l'alleanza con la Torre Nera, proposta da Rand attraverso Jahar e Merise Sedai. Nell'epilogo del libro XI anche l'Ajah Rossa decide di proporre agli Asha'man di essere legati come Custodi, perci\u00f2 invia alla Torre Nera una delegazione guidata da Pevara Sedai. Nel Libro XII molti Asha'man vengono spostati in Illian ed Arad Doman per prevenire l'avanzata dei Seanchan e poi parecchi di questi ultimi vengono ricollocati al confine della Macchia, agli ordini del gran capitano Rodel Ituralde, dove contribuiscono in maniera determinante alla Battaglia di Maradon.\nNel frattempo, durante il Libro XIII, alla Torre Nera la situazione sembra diventare sempre pi\u00f9 cupa: i fedeli di Taim aumentano velocemente il loro numero e la loro influenza, mentre la loro potenza e le loro capacit\u00e0 crescono in modo molto sospetto; intanto l'M'hael ha proibito a chiunque di uscire dal perimetro della Torre, senza il suo permesso; inoltre una \"Dreamspike\" \u00e8 stata piazzata sopra la Torre, impedendo l'apertura di \"Passaggi\", perci\u00f2 la possibilit\u00e0 di fuggire per gli amici di Logain e per le Aes Sedai presenti (quelle del gruppo di Pevara e quelle legate contro la loro volont\u00e0); sembra infine che vi siano state alcune conversioni forzate all'Ombra (Tarna Feir e Mezar Kurin).\nNel Libro XIV i sospetti vengono confermati: Taim e i suoi Signori del Terrore, convertono con la forza all'Ombra gli incanalatori fedeli alla Luce ed inoltre hanno catturato anche Logain e diversi dei suoi amici. Androl e Pevara guidano la resistenza: tentano di liberare Logain, vengono catturati, ma alla fine riescono a liberarsi, anche grazie alla ribellione della gente della Torre Nera, che quindi torna alla Luce.\nNumeri.\nNell'VIII libro viene riferito per la prima volta il numero esatto di Asha'man reclutati fino a quel momento: 322 Soldati, 97 Dedicati e 29 Asha'man propriamente detti, per un totale di 448 uomini (pari a quasi la met\u00e0 delle Aes Sedai esistenti a quel momento). Grazie per\u00f2 al grande successo nel reclutamento degli incanalatori, nei capitoli successivi viene supposto che il loro numero raddoppier\u00e0 prima dell'Ultima Battaglia. Nell'epilogo del Libro XI viene svelato che almeno un centinaio di Asha'man sono fedeli alla fazione di Mazrim Taim e quindi da considerare Amici delle Tenebre.\nI nove Asha'man della scorta di Rand.\nAlla fine della Battaglia dei Pozzi di Dumai, il Drago Rinato sceglie personalmente nove Asha'man, che gli facciano da scorta e da attendenti; alcuni restano quasi sempre con lui, ad assisterlo in varie occasioni; altri vengono invece mandati ad occuparsi di speciali missioni, mentre due vengono lasciati come aiuto a Perrin Aybara, nel suo viaggio al sud. Le persone che Rand sceglie con effetto \"ta'veren\" per\u00f2, non sono quelle che gli vengono proposte da Mazrim Taim. Entro la fine del Libro XIII, solo cinque di questi nove, sono sopravvissuti. I nove sono: Corlan Dashiva, Jahar Narishma, Damer Flinn, Eben Hopwil, Fedwin Morr, Jur Grady, Fager Neald, Karldin Manfor e Jonan Adley.\nAmici delle Tenebre.\nGli Amici delle Tenebre sono persone apparentemente normali, che per\u00f2 segretamente sostengono il Tenebroso, che essi chiamano il Gran Signore dell'Oscurit\u00e0.\nNella lingua antica il nome degli Amici delle Tenebre era \"Atha'an Shadar\", che tradotto letteralmente significa \"gente dell'oscurit\u00e0\". Essi si trovano in ogni nazione ed in tutti gli strati sociali, dai mendicanti ai nobili di rango pi\u00f9 alto. Essi sono convinti che un giorno l'Ombra trionfer\u00e0 e quel giorno otterranno grandi benefici. Vengono attentamente selezionati tra coloro che non si fanno alcun scrupolo morale nel far del male agli altri, pur di ottenere i propri obbiettivi.\nLa loro lealt\u00e0 nei confronti dell'Oscuro Signore \u00e8 molto labile, infatti essi si sono votati a lui unicamente per trarne vantaggi personali, alcuni desiderano solo ricchezza e potere, o l'immortalit\u00e0 che \u00e8 stata loro promessa, ma alcuni dei Reietti hanno sognato perfino di sostituire il Tenebroso stesso.\nI loro ranghi non seguono gli stessi stabiliti nella societ\u00e0 in cui vivono, tanto che i nobili a volte sono costretti ad obbedire a popolani di infimo grado. Sono tutti tenuti in riga sotto la minaccia di atroci punizioni, tanto che tra di loro, la tortura, le mutilazioni e l'assassinio, sono considerate pratiche pi\u00f9 che abituali.\nGli Amici delle Tenebre seguono solo indirettamente le direttive del Tenebroso, poich\u00e9 la quasi totalit\u00e0 tra di loro non comunica direttamente con lui e ben pochi hanno pronunciato il loro giuramento presso il Pozzo del Destino, a Shayol Ghul.\nEssi non si riferiscono mai al Tenebroso con il suo vero nome, Shai'tan, perch\u00e9 lo considererebbero blasfemo.\nGli Amici delle Tenebre che si trovano pi\u00f9 in alto nella gerarchia sono ovviamente i \"Prescelti\", vale a dire i Reietti, incanalatori dell'Epoca Leggendaria e di enorme potere, che dopo circa tremila anni si sono risvegliati dal loro sonno e sono usciti dalla prigione di Shayol Ghul dove erano stati relegati.\nDurante le Guerre Trolloc gli incanalatori, maschi e femmine, che si votarono all'Ombra, assunsero il nome di \"Signori del Terrore\". Essi agirono in qualit\u00e0 di comandanti nel corso della guerra, guidando le truppe Trolloc, al di sopra persino dei Myrddraal nella catena di comando. Per\u00f2, persino quando la loro vittoria sembr\u00f2 prossima, i maggiori tra di loro non osarono assumere il titolo di Prescelti, nel timore che al loro risveglio, i veri Prescelti avrebbero punito chi aveva osato usurpare il loro titolo.\nA partire dal Libro XIII diversi incanalatori vengono adoperati in operazioni militari dell'Ombra, diventando quindi i nuovi Signori del Terrore. Nel corso del Libro XIV molti Signori del Terrore (soprattutto Sorelle dell'Ajah Nera e Asha'man della fazione di Taim) partecipano direttamente alle varie fasi dell'Ultima Battaglia; inoltre moltissimi incanalatori vengono convertiti a forza all'Ombra, attraverso cerchi misti con i Fade, aumentando di conseguenza il numero dei Signori del Terrore.\nAll'interno della Torre Bianca le Aes Sedai che si sono votate all'Ombra hanno formato segretamente una loro organizzazione: \"l'Ajah Nera\".\nSamma N'Sei.\nGli \"Samma N'Sei\" (che significa \"accecatori dell'occhio\") sono alcuni di quegli incanalatori maschi Aiel, che, dopo aver scoperto di poter usare il \"saidin\" contaminato, si sono recati nella Macchia per suicidarsi eroicamente. In realt\u00e0 molti di loro sono stati catturati e poi convertiti forzatamente all'Ombra, tramite cerchi misti di 13 incanalatori e 13 Fade. Questi incanalatori sembrano aver distorto molte delle tipiche usanze che avevano quando erano Aiel. Ad esempio sono sempre velati di rosso e quando uccidono mostrano il loro volto, con occhi crudeli ed un sorriso spietato con i denti limati. Fanno la loro prima comparsa nell'epilogo del Libro XIII, mentre nel prologo del Libro XIV Isam spiega la loro origine. Nel corso dell'Ultima Battaglia vengono usati soprattutto nei combattimenti attorno a Shayol Ghul, contro gli incanalatori guidati da Aviendha.\nGli Uomini Grigi.\nAnche conosciuti come i \"Senz'anima\", gli \"Uomini Grigi\" sono un piccolissimo gruppo di Amici delle Tenebre (di entrambi i sessi), che hanno donato non solo la loro vita, ma persino l'anima al Tenebroso. Dopo questo processo acquisiscono la caratteristica di diventare praticamente \"non-notabili\", nel senso che assumono la forma di persone cos\u00ec comuni e banali, che lo sguardo di chi li vede, non si sofferma mai ad osservarli bene, persino se reggono in mano un'arma. Questo tipo di \"invisibilit\u00e0\" li rende perfetti per essere impiegati come assassini particolarmente efficaci, tanto che spesso compiono le loro missioni in mezzo alla gente, senza che quasi nessuno se ne accorga (a parte la vittima, ovviamente, ma quando \u00e8 ormai troppo tardi). Un Fratello dei Lupi come Perrin riesce per\u00f2 a fiutare il loro odore particolare.\nAtha'an Miere.\nGli Atha'an Miere (o Popolo del Mare) sono un popolo che vive al largo del Continente, sulle loro navi o sulle numerose isole dell'Oceano Aryth e del Mare delle Tempeste; hanno costumi molto particolari (ad esempio quando sono al largo sia uomini che donne girano a torso nudo sulle navi), sono molto riservati e si mostrano ai continentali unicamente per commerciare i loro prodotti, difatti sono commercianti infallibili. Hanno una carnagione scura e vengono visti come esotici sul continente, perch\u00e9 portano tatuaggi sulle mani ed una serie di anelli alle orecchie e sul naso (questi anelli indicano il rango di ciascuno all'interno della loro societ\u00e0).\nSin dal tempo della Frattura del Mondo gli Atha'an Miere vivono gran parte della loro vita sulle loro navi (infatti i loro antenati si rifugiarono sul mare aperto, proprio per evitare le devastazioni provocate dagli incanalatori di \"Saidin\" ormai impazziti) e di conseguenza sono abilissimi come marinai.\nGerarchia tra gli Atha'an Miere.\nIl governatore del Popolo del Mare \u00e8 la \"Maestra delle Navi\", che pu\u00f2 essere paragonata ad una regina; suo marito o la sua controparte maschile, \u00e8 il \"Maestro delle Lame della Maestra delle Navi\", responsabile dei commerci e della difesa (su ciascuna delle navi esiste una figura maschile simile). Al di sotto di loro gli Atha'an Miere sono divisi in dodici clan, ciascuno capeggiato da una \"Maestra delle Onde\" affiancata da un \"Maestro delle Spade\"; ogni nuova \"Maestra delle Navi\" viene eletta a vita proprio dal consiglio formato dalle dodici \"Maestre delle Onde\" di tutti i clan.\nLa capitana di ciascuna nave \u00e8 invece detta \"Maestra delle Vele\" affiancata dal \"Maestro del Cargo\" e dalla sua Cercavento. La gerarchia tra gli Atha'an Miere viene indicata dal tipo di metallo e dal numero di anelli che essi portano alle orecchie ed al naso (con anche una catenella ad unire naso ed orecchie, per i ranghi pi\u00f9 elevati, sulla quale spesso sono appese delle medagliette d'oro ad indicare particolari meriti od imprese).\nSinora sono stati rivelati i nomi solo dei seguenti sei Clan: Catelar, Dacan, Rossaine, Shodein, Somarin e Takana.\nMaestre delle Onde di cui \u00e8 stato rivelato il nome:\nCercavento.\nLe Cercavento sono quasi tutte incanalatrici di \"Saidar\" e si trovano su ogni nave del Popolo del Mare. Sulle navi esse sono terze in gerarchia, essendo sottoposte unicamente alla \"Maestra delle Vele\" (la capitana della nave) ed al \"Maestro del Cargo\" (che si occupa della difesa, del trasporto delle merci e degli altri aspetti commerciali). Le Cercavento incanalatrici sono da generazioni espertissime nel manovrare \"tessiture di Aria ed Acqua combinate a Spirito\", che loro chiamano \"Tessere i venti\" e che le Aes Sedai chiamano invece \"Far Danzare le Nubi\"; queste tessiture vengono usate in enormi quantit\u00e0 e su lunghe distanze per assicurare venti e correnti marine che siano favorevoli alle loro navi, oppure per smorzare tempeste ed uragani (essendosi da cos\u00ec tanto tempo allontanate dalla terraferma e specializzate in questo tipo di flussi, spesso le Cercavento, rispetto ad altre incanalatrici, risultano carenti specialmente nella conoscenza di altri tipi di tessiture ed in particolare risultano meno capaci nell'intrecciare flussi di Terra e Fuoco).\nLe Cercavento hanno temuto a lungo di essere scoperte dalle Aes Sedai, perch\u00e9 queste ultime le costringerebbero a seguirle alla Torre Bianca, per essere istruite e quindi entrare a far parte della loro organizzazione. Di conseguenza per millenni hanno mantenuto segreta la loro esistenza, ad esempio rifiutando il passaggio sulle loro navi alle donne capaci di incanalare e quindi di riconoscere la loro abilit\u00e0. Ultimamente per\u00f2 le loro capacit\u00e0 sono state rivelate ed esse hanno stretto degli accordi, sia con alcune Aes Sedai, che con il Drago Rinato.\nIn particolare, a nome della giovane Amyrlin Seat Egwene al'Vere, Nynaeve al'Meara ed Elayne Trakand hanno stipulato un accordo in base al quale le Cercavento aiuteranno le Aes Sedai nell'uso della Coppa dei Venti, per sistemare il clima impazzito; in cambio le Cercavento terranno in custodia la coppa stessa e verranno istruite dalle Aes Sedai su tutti quegli aspetti dell'Unico Potere di cui non sono a conoscenza.\nNel corso del Libro XIII l'Amyrlin Egwene stipula un nuovo accordo con le Cercavento: le Aes Sedai e le Cercavento si scambieranno alcune delle loro giovani apprendiste (per le Aes Sedai saranno delle Ammesse), cos\u00ec che queste possano istruirsi per un certo periodo sulle tipiche capacit\u00e0 dell'altro gruppo di incanalatrici; al termine di questo periodo di istruzione le giovani potranno poi scegliere liberamente su quale strada proseguire.\nQuando Elayne e Nynaeve visitano Ebou Dar nel corso del sesto e settimo libro, le Cercavento presenti in citt\u00e0 sono tra le trecento e le quattrocento. Moltissime di queste vengono catturate dai Seanchan, ma molte altre in seguito riescono a fuggire. Nel complesso le incanalatrici Cercavento dovrebbero essere pi\u00f9 di mille.\nAmayar.\nAll'insaputa del resto del mondo, sulle isole del Popolo del Mare, vive un'altra popolazione: gli Amayar. Durante la Frattura del Mondo gli Amayar chiesero protezione agli Atha'an Miere dalla follia imperversante, e questi ultimi presero questa protezione come un impegno solenne, trasportandoli sulla grande isola di Tremalking e su alcune altre; laggi\u00f9 gli Amayar divennero un popolo sedentario, dedito all'agricoltura ed all'artigianato, i cui membri raramente lasciano le loro terre o si avventurano in mare, se non per pescare vicino alle rive, su piccole barche. Oltre che per usi e costumi, gli Amayar si differenziano dagli Atha'an Miere anche perch\u00e9 hanno la carnagione chiara.\nLe celebri porcellane colorate del Popolo del Mare, finemente modellate in una moltitudine di forme (statuine, piatti, tazze, teiere, ecc.) vengono prodotte proprio dagli Amayar, esse sono molto apprezzate sul continente ed il loro prezzo spesso \u00e8 pari al loro peso in oro. Queste porcellane costituiscono uno dei punti di forza del commercio degli Atha'an Miere, poich\u00e9 ovviamente essi ne detengono il monopolio. Oltre alle porcellane, gli Amayar sono eccellenti produttori anche di preziosi oggetti in vetro.\nGli Amayar seguono uno stile di vita estremamente pacifico e non violento, che ricorda almeno in parte la \"Via della Foglia\" dei Calderai. Per\u00f2 ne \"La lama dei sogni\" una notizia sconvolgente raggiunge la \"Maestra delle Navi\": a Tremalking gli Amayar hanno compiuto serenamente un suicidio di massa; hanno avvelenato i loro figli con veleni veloci e loro stessi con veleni pi\u00f9 lenti, pochissimi sono i sopravvissuti e questi si sentono terribilmente tristi per non aver ottenuto la morte. Persino quelli sparsi in altre lontane isole, sono stati contattati ed hanno proceduto nel suicidio. Questo \u00e8 avvenuto in seguito alla fusione della grande statua \"Choedan Kal\", sull'isola di Tremalking, poich\u00e9, secondo le loro profezie, questo evento avrebbe segnato la fine del \"Tempo delle illusioni\".\nCoramoor.\nCome altri popoli, anche gli Atha'an Miere hanno dei miti e delle profezie riguardo alla venuta del Drago Rinato, che essi chiamano \"Coramoor\". Secondo le \"Profezie Jendai\", il Popolo del Mare dovr\u00e0 servire fedelmente il \"Coramoor\" e lui in cambio li porter\u00e0 alla gloria, compresa la completa dominazione sui mari. Rand al'Thor perci\u00f2 \u00e8 stato identificato come il \"Coramoor\" e quindi \u00e8 stato contattato dalle ambasciatrici degli Atha'an Miere. La natura del servizio che essi devono prestargli non \u00e8 per\u00f2 ben chiara, tanto che alla fine la \"Maestra delle Navi\" \u00e8 rimasta molto scontenta dell'accordo raggiunto con lui dall'ambasciatrice Harine, tramite la mediazione delle Aes Sedai Merana Ambrey e Rafela Cindal.\nBanda della Mano Rossa.\nBanda della Mano Rossa \u00e8 il nome assunto da un gruppo militare comandato da Matrim Cauthon. Ha preso nome dalla leggendaria Banda che combatt\u00e9 in difesa del Manetheren durante le Guerre Trolloc.\nLa Banda della Mano Rossa and\u00f2 formandosi nel corso della Battaglia di Cairhien, durante la Guerra Shaido, quando Mat Cauthon, nonostante una iniziale riluttanza, intervenne a guidare vittoriosamente un variegato gruppo di soldati Cairhienesi e Tairienesi, che presi intrappola, sarebbero stati sicuramente annientati senza il suo aiuto. Mat si guadagn\u00f2 cos\u00ec l'incrollabile fedelt\u00e0 di questi soldati e poco alla volta ad essi se ne aggiunsero altri, dando vita ad un vero e proprio esercito. Dopo la conquista di Cairhien da parte del Drago Rinato, la Banda venne inizialmente impiegata per stabilizzare il regno, combattendo contro vari gruppi di saccheggiatori e contro le incursioni dall'Andor inviate da Rahvin.\nIn seguito il Drago invi\u00f2 Mat e la sua Banda a sud, verso Illian, per cercare di distrarre Sammael. Durante il loro viaggio verso il meridione per\u00f2, il Drago intervenne presso Mat, per indicargli un altro obbiettivo: aveva infatti da poco scoperto la posizione di Elayne, presso le Aes Sedai ribelli di Salidar e perci\u00f2 aveva la necessit\u00e0 che Mat con la sua Banda, la scortasse il prima possibile nell'Andor. Arrivato a Salidar, Mat scopr\u00ec per\u00f2 che la situazione non era esattamente come gli era stata presentata; Egwene infatti molto abilmente manipol\u00f2 la presenza della Banda, per dare una scossa alle ribelli. Perci\u00f2 Mat si vide costretto a dividersi dalla Banda: mentre lui, con alcuni dei suoi seguaci, si diresse fino ad Ebou Dar, per scortare Elayne, Nynaeve, Aviendha ed altri, Lord Talmanes rimase a comandare il grosso della Banda seguendo Egwene e le ribelli con il loro esercito, nel loro viaggio verso Tar Valon.\nDurante questo inseguimento a distanza, la Banda and\u00f2 ingrossandosi, reclutando nuovi soldati lungo il cammino, finch\u00e9 sul confine tra l'Andor ed il Murandy, non si ebbe l'incontro di Egwene con i grandi Lord dell'Andor. Durante quell'evento Talmanes riusc\u00ec ad avere un colloquio con la giovane Amyrlin, rendendosi conto che da l\u00ec in avanti avrebbe dovuto abbandonare quel rischioso inseguimento e prendere un'altra via. Talmanes perci\u00f2 decise di rimanere nel Murandy mettendosi segretamente al servizio di re Reodren, continuando nel frattempo ad ingrossare la Banda con nuovi reclutamenti.\nNel corso del Libro XI vi fu il ricongiungimento tra Mat ed una parte della Banda: Talmanes infatti dal Murandy si diresse in Altara con la parte pi\u00f9 mobile e leggera della Banda, lasciando Daerid ed Estean al comando del resto, con l'ordine di portarsi in Andor. Mat sfrutt\u00f2 perci\u00f2 ci\u00f2 che aveva a disposizione della Banda (compreso un nuovissimo e veloce sistema di caricamento delle balestre, da poco inventato ed adottato da Talmanes), nel corso della sua spettacolare Campagna in Altara contro i Seanchan, per cercare di aprirsi una via di fuga.\nNel corso del Libro XII ritroviamo Mat e la parte della Banda che si era ricongiunta a lui, mentre attraversano il Murandy in direzione dell'Andor, finch\u00e9 Verin Sedai non li incontra e li trasporta velocemente nei pressi Caemlyn. Laggi\u00f9 nel corso del Libro XIII, Mat si ricongiunge quindi con la parte della Banda comandata da Daerid ed Estean ed infine si accampa fuori dalla citt\u00e0.\nDopo aver contrattato con Elayne la costruzione dei \"dragons\" di Aludra, Mat stipula con lei anche un contratto di reclutamento per la Banda, concedendole poi circa met\u00e0 della Banda stessa per il suo viaggio di incoronazione a regina di Cairhien e poi verso l'incontro alla Piana di Merrilor.\nNell'epilogo del Libro XIII Talmanes assiste sconvolto all'incendio di Caemlyn e chiama a raccolta i membri della Banda, accampati fuori della citt\u00e0, per andare a salvare i \"dragons\" di Aludra gi\u00e0 fabbricati, e tenuti in un deposito segreto.\nCalderai.\nI Tuatha'an (o Calderai o Popolo Viaggiatore) sono una delle popolazioni presenti nella saga fantasy \"La Ruota del Tempo\" dello scrittore statunitense Robert Jordan, essi migrano continuamente su carri allegramente colorati, ricordano i gitani e seguono la cosiddetta \"Via della foglia\" ovvero la totale non violenza, neppure di fronte ai pi\u00f9 atroci soprusi.\nI Tuatha'an sono famosi per il loro amore nei confronti della musica e della danza, praticano queste attivit\u00e0 ad ogni occasione, e a volte le loro donne danzano la \"tiganza\", cos\u00ec sensuale da essere capace di \"far bollire il sangue agli uomini\". Come detto dipingono i loro carri con colori estremamente vivaci e loro stessi amano vestirsi con abiti colorati in maniera fin troppo accesa e contrastante.\nMigrano continuamente da un luogo ad un altro alla ricerca di un fantomatico \"Canto\", non si sa bene cosa esso sia, ma \u00e8 tradizione che il \"Mahdi\", il capo di ciascun gruppo, chieda: \"Conosci tu il \"Canto\"?\" ad ogni persona che entri nel loro accampamento. Secondo le loro tradizioni essi persero la canzone ai tempi della Frattura del mondo e sono convinti che se la ritroveranno, torner\u00e0 l'Et\u00e0 Leggendaria.\nI Calderai praticano un pacifismo estremo, preferiscono farsi trucidare senza reagire, piuttosto che compiere qualsiasi tipo di violenza, l'unica loro protezione sono i cani che portano con s\u00e9. Essi chiamano questo loro atteggiamento la \"Via della foglia\", perch\u00e9 come le foglie sugli alberi, in attesa di cadere, essi rimangono completamente in balia degli eventi.\nNel quarto libro della saga (\"L'Ascesa dell'Ombra\") si scopre che i Calderai hanno la stessa origine degli Aiel: gli antichi Aiel, fedeli e pacifici servitori degli Aes Sedai, vennero incaricati da questi ultimi di preservare e trasportare un grande carico di \"angreal\" e \"ter'angreal\" (ed inoltre dei polloni dell'albero Avendesora, l'Albero della Vita) affinch\u00e9 non cadessero nelle mani degli incanalatori impazziti. Per\u00f2 ad un certo punto del loro continuo peregrinare, gli antenati dei Calderai abbandonarono agli altri Aiel il loro carico, venendo cos\u00ec meno al loro servizio; perci\u00f2 ora gli altri Aiel li chiamano \"i Perduti\" e li evitano. I Calderai per\u00f2 hanno mantenuto il privilegio di attraversare indisturbati la \"Terra delle Tre Piegature\".\nCha'faile.\nIl \"cha'faile\", che nella lingua antica significa \"l'artiglio del falco\", \u00e8 un gruppo di giovani nobili, soprattutto Cairhienesi e Tairenesi che hanno giurato fedelt\u00e0 a Faile e che la servono come agenti e spie. Questi giovani a Cairhien si erano segnalati inizialmente come imitatori dello stile di vita Aiel, mettendosi perci\u00f2 parecchie volte nei guai, finch\u00e9 Faile non decise di prenderli sotto la propria tutela.\nTra i principali membri si possono ricordare:\nCinque Grandi Capitani.\nI Cinque Grandi Capitani sono i migliori comandanti militari delle cosiddette Terre Occidentali o Randland; essi sono unanimemente riconosciuti per la loro superiore abilit\u00e0 nella guerra e nella strategia, capacit\u00e0 che hanno ampiamente dimostrato in molte guerre e soprattutto nel corso della cosiddetta Guerra Aiel, durante la quale combatterono come alleati, per opporsi all'invasione di quattro inarrestabili clan Aiel.\nEssi vengono cos\u00ec definiti ed elencati da Cadsuane Sedai durante un dialogo con il Drago Rinato nel corso del capitolo 23 del Libro X della saga. Sempre in questo dialogo viene sottolineato come essi non abbiano mai perduto una guerra sul piano militare; quando \u00e8 capitato che abbiano perduto una battaglia, hanno saputo sempre riorganizzarsi, capire cosa era stato sbagliato ed adattarsi.\nSolamente Artur Hawkwing, il Reietto Demandred e Mat Cauthon a capo dell Banda della Mano Rossa hanno dimostrato capacit\u00e0 strategiche paragonabili a quelle dei Cinque Grandi Capitani.\nI Cinque Grandi Capitani sono Agelmar Jagad, Davram Bashere, Gareth Bryne, Pedron Niall e Rodel Ituralde.\nFautori del Drago.\nNella serie di quattordici romanzi fantasy \"La Ruota del Tempo\" dello scrittore statunitense Robert Jordan, i cosiddetti Fautori del Drago (\"Dragonsworn\" in lingua originale) sono delle persone che hanno lasciato tutte le proprie attivit\u00e0 e famiglie, per radunarsi in gruppi di fanatici pi\u00f9 o meno numerosi, che hanno giurato di mettersi al servizio della figura messianica del Drago Rinato.\nI primi gruppi si formarono dalle parti della Piana di Almoth, dopo gli eventi di Falme, narrati alla fine del secondo libro della saga. Molti di essi inizialmente furono facilmente sterminati dagli eserciti regolari dei vari stati, ma a lungo andare la loro presenza port\u00f2 alla guerra civile in numerosi regni, come Tarabon, che cos\u00ec cadde facilmente preda dei Seanchan, o dell'Arad Doman che si sfasci\u00f2 come stato.\nIl gruppo pi\u00f9 numeroso di Fautori del Drago (parecchie decine di migliaia) fu quello che si radun\u00f2 attorno all'ex soldato Shienarese, Masema Dagar, auto proclamatosi profeta del Drago. Masema grazie alla forza dei suoi seguaci, ha portato sull'orlo del collasso il regno di Ghealdan e da l\u00ec \u00e8 poi sconfinato, portando scompiglio anche nelle vicine Amadicia ed Altara, minacciando inoltre di scontrarsi in campo aperto con i Manti Bianchi.\nPerrin Aybara era stato mandato dal Drago proprio per porre un freno a Masema ed ai suoi seguaci, che alla fine vengono eliminati nel corso della Battaglia di Malden.\nNell'Arad Doman invece la maggior parte del Fautori del Drago vengono alla fine convinti dal grande capitano Rodel Ituralde a partecipare alla sua campagna contro gli invasori Seanchan.\nFigli della Luce.\nI Figli della Luce, conosciuti anche come Manti Bianchi, costituiscono un gruppo di fanatici religiosi, organizzati sul modello di un ordine militare.\nI Figli della Luce sono uomini che hanno votato la loro intera esistenza a combattere contro l'Ombra, vestono solitamente come soldati ed indossano anche un caratteristico mantello bianco, sul quale \u00e8 ricamato un sole dorato, all'altezza del cuore. I Figli della Luce sono una organizzazione internazionale, infatti i membri provengono da tutte le nazioni del continente della Randland.\nIl loro credo per\u00f2 sconfina spesso con il fanatismo ed inoltre pecca di molti errori, ad esempio sono convinti che l'Unico Potere sia un dono del Tenebroso, perci\u00f2 qualsiasi incanalatore, comprese le Aes Sedai (solitamente chiamate spregiativamente dai Figli come \"le streghe di Tar Valon\"), sono per logica al servizio dell'Ombra. Inoltre tutti coloro che hanno avuto in qualche modo a che fare con la Torre Bianca, devono in qualche modo essere Amici delle Tenebre e perci\u00f2 sterminati. Date queste premesse, incolpano tutte le Aes Sedai, non solo gli incanalatori maschi, della Frattura del Mondo.\nIl fondatore dei Figli, Lothair Mantelar scrisse un suo famoso libro di precetti \"La via della luce\" ed organizz\u00f2 l'ordine a partire dall'anno 1021 della Nuova Era, nel corso del caotico periodo della Guerra dei Cento Anni, che vide il frantumarsi del Grande Impero di Artur Hawkwing. Il suo scopo iniziale era di organizzare gruppi di predicatori e di preghiera contro gli Amici delle Tenebre, ma dopo la sua morte l'organizzazione divenne sempre pi\u00f9 di tipo militare e molti suoi insegnamenti e precetti vennero stravolti, ad esempio Mantelar si era limitato a dire che l'uso dell'Unico Potere, potesse indurre in tentazione, non che il suo uso fosse intrinsecamente malvagio.\nGli organi di comando dei Figli della Luce avevano sede nella \"Fortezza della Luce\", nella citt\u00e0 di Amador capitale dell'Amadicia. L'Amadicia aveva un re, che in realt\u00e0 governava solo di nome; infatti era il Lord Capitano Comandante dei Figli della Luce il vero governate dello stato (a sua volta il Lord Capitano Comandante viene eletto dal Consiglio dei Consacrati).\nPoich\u00e9 erano ormai moltissimi secoli che i Figli governavano l'Amadicia, essi avevano ormai trasformato questa nazione in un paese puritano, dal quale pi\u00f9 volte avevano cercato di estendere il loro potere e la loro influenza su altre nazioni, provocando anche delle guerre (come la cosiddetta \"Guerra dei Manti Bianchi\" che coinvolse l'Altara ed Illian). Inoltre gruppi di Manti Bianchi si potevano trovare sparsi in quasi ogni paese, dove propagandavano le loro idee, spesso con metodi brutali e feroci.\nI Seanchan hanno per\u00f2 recentemente conquistato l'Amadicia, quindi una buona parte dei Figli sono stati ridotti a dei \"da'covale\" dei Seanchan; un'altra parte invece, guidata da Asunawa, ha prestato giuramento di fedelt\u00e0 ai conquistatori; infine il gruppo pi\u00f9 consistente, guidato dal nuovo Lord Capitano Comandante Galadedrid Damodred, si appresta ad allearsi con le Aes Sedai in vista dell'Ultima Battaglia.\nNel corso del Libro XIII i due gruppi si incontrano di nuovo, mentre Asunawa riprende brevemente il controllo di entrambi, prima di venire travolto. Galad quindi riottiene il comando e dopo aver avuto prova delle capacit\u00e0 di Perrin si allea con lui, per partecipare assieme all'Ultima Battaglia.\nLa Mano della Luce.\nLa Mano della Luce costituisce un ordine all'interno dei Figli della Luce, che si \u00e8 specializzato nell'interrogare e processare le persone ritenute colpevoli, di conseguenza i suoi membri sono anche detti \"Inquisitori\". I suoi membri si distinguono perch\u00e9 sul mantello bianco portano il simbolo di un pastorale rosso, anzich\u00e9 del sole. Gli Inquisitori sono molto brutali nelle loro inchieste, praticano spesso la tortura ed estorcono confessioni anche dalle persone innocenti. Essi sono guidati dall'Alto Inquisitore Rhadam Asunawa che non nasconde ambizioni personali.\nLa Famiglia.\nLa Famiglia costituisce un gruppo di incanalatrici dell'Unico Potere che si nascondono all'autorit\u00e0 della Torre Bianca. Questo gruppo offre rifugio soprattutto a tutte le incanalatrici che falliscono nel tentativo di diventare Aes Sedai, anche se in alcuni e rari casi, accolgono anche quelle che, ancora Novizie od Ammesse, sono riuscite a fuggire dalla Torre Bianca senza essere riprese; in alcuni casi ancor pi\u00f9 rari, vengono infine accolte anche alcune di quelle incanalatrici che non sono mai state trovate e portate alla Torre Bianca per essere istruite (le cosiddette \"selvatiche\"), oppure quelle cos\u00ec deboli, che non avrebbero mai avuto alcuna possibilit\u00e0 di essere iscritte all'Albo delle Novizie.\nL'inizio delle vicende della \"Famiglia\" risale alle guerre Trolloc, pi\u00f9 di duemila anni addietro rispetto alla Saga vera e propria, quando un primo gruppo di donne mandate via dalla Torre Bianca (per aver fallito i test), temendo il ritorno a casa nel corso delle guerre, si riun\u00ec a Barashta (nei pressi di Ebou Dar), il pi\u00f9 lontano possibile dai conflitti.\nI membri del gruppo tra di loro si chiamarono (e si chiamano tuttora), in maniera innocente, come le \"Donne della Famiglia\". Esse di regola evitano accuratamente di svelarsi, soprattutto prima di accettare una donna fuggita dalla Torre Bianca, perch\u00e9 sanno che il pi\u00f9 delle volte le Aes Sedai riescono a riprendere le fuggiasche, e se una fuggiasca accolta nella \"Famiglia\" venisse ripresa, tutto il gruppo rischierebbe di essere scoperto e poi punito severamente e infine probabilmente smantellato dalle Aes Sedai.\nIn realt\u00e0, all'insaputa delle \"Donne della Famiglia\", le Aes Sedai erano gi\u00e0 da molto tempo a conoscenza dell'esistenza di questa organizzazione, ma non erano intervenute subito contro di loro, perch\u00e9 molto impegnate nelle Guerre Trolloc. Inoltre in seguito la Aes Sedai trovarono molto utile che \"La Famiglia\" diventasse la meta delle fuggiasche, per poterle cos\u00ec ritrovare e riprendere molto pi\u00f9 facilmente (in nove casi su dieci). Secondariamente le Aes Sedai trovarono anche molto comodo e caritatevole che \"La Famiglia\" si prendesse cura, in maniera molto discreta, della maggior parte di quelle incanalatrici che avevano fallito i vari test di ammissione e che perci\u00f2 erano state allontanate dalla Torre Bianca.\nLa \"Famiglia\" non ha leggi, ma piuttosto regole applicate severamente, in parte basate su quelle delle Novizie e delle Ammesse della Torre Bianca, in parte nate dalla necessit\u00e0 di mantenere segreta la propria esistenza. Il cosiddetto \"Circolo della Maglia\" \u00e8 il gruppo dirigente della \"Famiglia\", un nome scelto appositamente perch\u00e9 ritenuto innocuo. Poich\u00e9 le donne che hanno formato la \"Famiglia\" non erano a conoscenza delle regole alla base della gerarchia delle Aes Sedai, una grande importanza venne attribuita all'anzianit\u00e0; perci\u00f2 sono membri di diritto del \"Circolo della Maglia\" le tredici pi\u00f9 vecchie \"Donne della Famiglia\" che risiedono ad Ebou Dar, mentre alla pi\u00f9 vecchia tra loro viene attribuito il titolo di \"Anziana\"; quando, secondo le regole per non destare sospetti, queste donne, dopo un certo numero di anni lasciano la citt\u00e0, devono cedere il posto nel \"Circolo\" ad altre, sempre in ordine di anzianit\u00e0. Le donne del \"Circolo\" hanno un potere sovrano su tutti i membri, al pari di quello dell'Amyrlin Seat. Se il loro centro di coordinamento e riunione risulta essere Ebou Dar in Altara, in realt\u00e0 la maggior parte delle \"Donne della Famiglia\" si trovano sparse in ogni paese del continente, dove svolgono all'apparenza una vita normale di copertura.\nA partire dal Libro VII sono avvenuti degli aperti contatti tra le Aes Sedai (in particolare Elayne e Nynaeve) e la \"Famiglia\". Questi hanno prodotto una serie di sorprese: anzitutto che le \"Donne della Famiglia\" sono circa 1780, quasi il doppio rispetto alle Aes Sedai viventi, inoltre sembra proprio che queste donne vivano molto pi\u00f9 a lungo delle Sorelle, circa il doppio, perch\u00e9 non hanno mai giurato sulla \"Verga dei Giuramenti\". In generale le \"Donne della Famiglia\" sono piuttosto deboli nel Potere (ad esempio delle circa 150 che seguono Elayne in Andor, solo otto riescono ad aprire \"portali abbastanza grandi per viaggiare\") anche se ve ne sono alcune che risultano forti quanto le Aes Sedai pi\u00f9 potenti (come Romanda o Sheriam).\nLe esponenti della \"Famiglia\" che avevano un buon talento nelle \"Tessiture di Guarigione\", spesso prestavano gratuitamente il loro aiuto a tutti coloro che ne avevano bisogno, per questo motivo erano molto rispettate ad Ebou Dar. Esse erano chiamate \"Donne Sagge\" e si riconoscevano perch\u00e9 portavano una cintura di colore rosso. Dopo la conquista di Ebou Dar da parte dei Seanchan, esse o sono state rese \"Damane\" o sono fuggite dalla citt\u00e0, in Andor, al seguito di Elayne. Dopo la fuga a Caemlyn, molte di quelle che si trovavano sparse in Altara od in altri paesi, sono state contattate ed avvertite del pericolo rappresentato dai Seanchan, perci\u00f2 anche molte di queste ultime, si mettono in viaggio verso Caemlyn.\nNei libri successivi le Donne della Famiglia che hanno seguito Elayne in Andor, si stabiliscono presso di lei, nel palazzo reale di Caemlyn; durante la guerra di successione esse si prestano quindi molto spesso ad aiutare l'erede al trono, ad esempio aprendo portali di viaggio, usando le tessiture di guarigione su malati o feriti, o anche prendendosi cura delle ex \"Damane\" dei Seanchan, catturate dagli Asha'man e che Mazrim Taim ha consegnato ad Elayne. Alcune di loro vengono assassinate da una Sorella Nera, che evidentemente le vuole far spaventare, per farle allontanare da Elayne, ma senza molto successo (nonostante tra le assassinate, vi sia anche Reanne, il loro capo). Poco tempo dopo che Elayne ha ottenuto il trono, la nuova regina stabilisce un accordo di reciproco aiuto, con tutte le Donne della Famiglia che vorranno rimanere nella sua capitale. Anche la nuova Amyrlin Seat Egwene stabilisce un accordo con le Donne della Famiglia: offre a tutte quelle che in precedenza hanno fallito nei loro test, di poter ritornare alla Torre Bianca per avere una seconda possibilit\u00e0; inoltre stabilisce che tutte le Aes Sedai anziane che vogliano ritirarsi, possano essere slegate dalla Verga dei Giuramenti e ritirarsi appunto nella Famiglia.\nLuoghi della Famiglia.\nNel quartiere malfamato del Rahad di Ebou Dar, la Famiglia teneva un magazzino segreto in cui aveva accumulato per oltre duemila anni una grande collezione di \"angreal\" e \"ter'angreal\". Laggi\u00f9 Mat, Elayne e Nyaneve, dopo una lunga ricerca, trovano la Coppa dei Venti e si scontrano con l'Ajah Nera ed il Gholam. Circa i due terzi degli oggetti contenuti nel magazzino vengono selezionati, recuperati e poi mantenuti da Elayne a Caemlyn; la restante parte viene trafugata da alcuni Amici delle Tenebre e poi consegnata a Sammael.\nA poche miglia da Ebou Dar, in aperta campagna, la Famiglia manteneva una fattoria, gestita con pugno di ferro da Alise; come copertura era presentata come un luogo di riposto dagli affanni quotidiani e di meditazione, offerto alle donne. In realt\u00e0 era dove si smistavano le donne della Famiglia, prima di andare e tornare da Ebou Dar ed anche dove venivano mandate in punizione quelle che si erano comportate in maniera scorretta. Nella fattoria erano comunque presenti come ospiti, anche delle donne che realmente avevano scelto di passare un periodo di calma e riflessione. Una collina nei pressi della fattoria \u00e8 stata scelta per far attivare la Coppa dei Venti. L'intera zona della fattoria \u00e8 stata rasa al suolo dall'esplosione del Portale per Viaggiare, che Elayne non ha potuto evitare di fare collassare su se' stesso, mentre veniva attaccata dalle \"Damane\".\nProgenie dell'Ombra.\nLa Progenie dell'Ombra indica tutta una serie di creature, pi\u00f9 o meno senzienti, create dal Tenebroso o dai suoi agenti, primo fra tutti il Reietto Aginor.\nTrolloc.\nI Trolloc vennero creati nel corso della Guerra dell\u2019Ombra dal celebre biologo genetista Aginor, dopo che questi era passato dalla parte del male. Essi sono nati dalla combinazione di materiale genetico umano con quello di numerosi animali, perci\u00f2 risultano esseri bipedi, vagamente umanoidi (soprattutto nello sguardo), che per\u00f2 presentano ampi tratti bestiali (a seconda delle combinazioni: corna e piedi caprini, becchi e piumaggio di rapaci, fauci da cinghiale, branche da orso, ecc.). Sono pi\u00f9 grossi, forti e pi\u00f9 alti di statura rispetto agli uomini, molto viziosi e feroci, insaziabili carnivori (si cibano di frequente dei loro prigionieri umani), anche se spesso uccidono solo per il gusto di farlo; per carattere per\u00f2 sono molto pigri e perci\u00f2 vanno continuamente istigati ad operare. Alcuni Trolloc possono parlare lingue umane, anche se la maggior parte usa solo la loro lingua gutturale, inoltre hanno una loro particolare forma di scrittura. Grazie alle loro fattezze bestiali possono avere sensi pi\u00f9 sviluppati rispetto a quelli umani (ad esempio un fiuto canino, un udito infrasonoro o una vista da rapace). I Trolloc si raggruppano in Clan (Dhai'mon, Ghar'ghael, Ahf'frait, Bhan'sheen, Dha'vol, Dhjin'nen, Ghob'hlin e Gho'hlem). I Trolloc sono in grado di riprodursi tra di loro, ma anche di ingravidare donne umane violentate, ma spesso il frutto di queste unioni sono creature nate morte o che sopravvivono poco. Le femmine dei Trolloc non partecipano alle attivit\u00e0 guerriere e vengono tenute recluse nei loro accampamenti. I Trolloc costituiscono le truppe di base degli eserciti dell'Ombra e vengono comandati dai Myrddraal, essi chiamano il Tenebroso Ba'alzamon che significa Cuore delle Tenebre. Usano armi piuttosto rudimentali ma letali, forgiate nella valle di Thakan'dar. Queste lame creano ferite che non guariscono e che provocano malattie incurabili, esse sono imbevute nel sangue e nell'anima degli umani catturati. I Trolloc sono particolarmente odiati dai lupi che li attaccano quasi in maniera suicida non appena li incontrano.\nMyrddraal.\nI Myrddraal sono degli esseri che vengono generati saltuariamente nella riproduzione dei Trolloc, ma rispetto a questi ultimi nei Myrddraal prevale la parte genetica umana, anzich\u00e9 quella bestiale; perci\u00f2 assomigliano molto a degli uomini molto alti, estremamente pallidi, muscolosi, spesso descritti con una velocit\u00e0 e una sinuosit\u00e0 da serpenti. Sono privi di occhi, ma compensano ampiamente questa mancanza con lo sviluppo di strani sensi alternativi, che donano loro una visione dell'ambiente pari a quella di una rapace. I Myrddraal sopravvivono alle ferite pi\u00f9 serie e l'unica maniera sicura per eliminarli \u00e8 tagliare loro la testa, ma anche dopo la decapitazione, restano pericolosi per un certo tempo: si dibattono disperatamente, agitando le armi a casaccio, quasi rifiutando di credere di essere morti. Essi guidano i gruppi di Trolloc (\u201cPugni\u201d) ed a volte si \u201clegano\u201d a loro per ottenere un maggiore controllo (un legame che in qualche maniera somiglia a quello dei Custodi delle Aes Sedai); la cosa controproducente di questo legame \u00e8 per\u00f2 che, quando il Myrddraal viene ucciso, in breve tempo muoiono anche tutti i Trolloc a lui legati. Il loro comando sulle truppe Trolloc inizi\u00f2 dopo la sigillatura dei Reietti, alla fine della Guerra dell'Ombra, e provarono la loro grande efficacia di comando all'incirca un migliaio di anni dopo, nel corso delle Guerre Trolloc.\nI Myrddraal sono equipaggiati con spade nere forgiate nella valle di Thakan'dar. Essi sono abilissimi e velocissimi nell'adoperare queste lame in battaglia, inoltre indossano delle armature nere a scaglie e lunghi manti scuri. I Myrddraal si trovano in una speciale condizione, forse garantita loro dal Tenebroso: sembrano esistere sulla linea di confine tra il mondo reale e una realt\u00e0 parallela (ad esempio il loro manto nero non si muove mai, neppure in presenza del vento pi\u00f9 forte e gli specchi riflettono solo una loro immagine nebulosa), hanno inoltre la capacit\u00e0 di svanire nelle ombre, di muoversi e spostarsi a grandi distanze attraverso di esse; il loro non-sguardo paralizza i loro avversari, attanagliandoli dalla paura; infine il loro sangue \u00e8 acido e corrosivo, persino sull'acciaio, se non viene rimosso velocemente; hanno poche debolezze, una delle quali \u00e8 che non amano attraversare corsi d'acqua corrente. Il creatore dei Trolloc, il Reietto Aginor (che quindi \u00e8 anche inavvertitamente il creatore dei Myrddraal) pensa che \u201csi trovino leggermente fuori fase rispetto alla spazio-tempo\u201d, ma non \u00e8 stato capace di provare questa sua affermazione, nonostante i numerosi terribili esperimenti che ha provato su di essi.\nI Myrddraal sono anche conosciuti come Fade, Mezzi uomini, Senz'occhi, Corridori nell'ombra, Uomini ombra, Lurk, Mai nati (cos\u00ec definiti dai lupi).\nSegugi Neri.\nI Segugi Neri sono animali dell'ombra, dalla forma vagamente canina e dalla dimensione di un pony, come indica il loro nome, sono completamente neri ed hanno occhi e denti che luccicano come metallo nel buio. Essi si muovono solitamente di notte, ma sono molto pericolosi soprattutto al tramonto o all'alba; inoltre le leggende narrano che sia particolarmente pericoloso affrontarli ai crocicchi e nei pressi di una tomba. Essi si raggruppano in branchi di dieci o dodici individui, sebbene si siano trovati branchi di ben cinquanta membri. La loro saliva \u00e8 altamente corrosiva e velenosa ed \u00e8 sufficiente una sola goccia caduta sulla pelle per uccidere un uomo. Apparentemente hanno una forma solida ed i primi comparsi nella saga potevano essere eliminati con una semplice freccia; ma recentemente, con l'estendersi del tocco del Tenebroso sul mondo, pare abbiano acquisito un'ulteriore capacit\u00e0: se vengono fatti a pezzi, questi ultimi si liquefano e poi si ricompongono nella forma originaria. Perci\u00f2 adesso, l'unica maniera sicura per eliminarli \u00e8 il proibito fuoco malefico. I Segugi Neri non lasciano tracce sulla terra, per\u00f2 imprimono delle impronte sulla roccia, inoltre quando si muovono lasciano una scia di odore solforoso. Sono pi\u00f9 veloci e resistenti di qualsiasi cavallo e quando hanno rintracciato la loro preda \u00e8 quasi impossibile seminarli, ma poich\u00e9 non amano attraversare l'acqua corrente pu\u00f2 bastare attraversare un fiume per rallentarli, inoltre anche un temporale molto forte pu\u00f2 disorientarli completamente. Inoltre, secondo Moiraine Damodred, se due branchi di Segugi Neri cacciano la stessa preda, finiscono inevitabilmente per attaccarsi a vicenda.\nEssi vengono creati ogni qualvolta un Segugio Nero riesce a consumare l'anima di un lupo. I lupi li chiamano perci\u00f2 \"Fratelli nell'ombra\".\nNel Libro XIV si scopre che il Corno di Valere, quando viene suonato per Tarmon Gai'don (che i lupi chiamano l'Ultima Caccia), oltre che evocare gli antichi Eroi, evoca anche gli spettri dei lupi di tutte le epoche, che sono gli unici efficaci avversari, capaci di affrontare i Segugi Neri.\nDraghkar.\nI Draghkar sono esseri umanoidi dagli arti superiori che si aprono in ali membranose come i pipistrelli. Hanno incarnato pallido, occhi grandi e labbra rosse. Possiedono un canto ipnotico con il quale attirano le prede vicino a loro, alle quali poi risucchiano l'anima attraverso un bacio. Ci\u00f2 che rimane delle loro vittime \u00e8 solo un guscio vuoto, completamente privo di coscienza.\nMolto pericolosi se riescono ad agire di nascosto, non sono difficili da sconfiggere, se si riesce ad evitare il loro canto, infatti le loro fragili ali e la mancanza di armature od armi li rendono piuttosto vulnerabili. Solitamente vengono utilizzati come assassini per eliminare certi particolari obiettivi, assassini che agiscono alle spalle, quasi mai in attacchi frontali.\nGholam.\nIl Gholam \u00e8 un'altra creazione di Aginor, inventata apposta per eliminare le persone che possono incanalare; sono cos\u00ec pericolosi (visto che avrebbero potuto rivoltarsi contro i loro stessi creatori) che ne vennero creati solo sei, tre maschi e tre femmine e apparentemente solo uno di essi \u00e8 sopravvissuto fino all'epoca attuale, probabilmente preservato in una scatola della stasi. All'apparenza il Gholam ha una forma umana, ma possiede una forza e una velocit\u00e0 del tutto superiori e la capacit\u00e0 di resistere ai colpi ed alle ferite pi\u00f9 violente; inoltre il suo corpo \u00e8 privo di ossatura e di sangue e ha un'estrema capacit\u00e0 elastica, che gli permette di allungarsi o di comprimersi velocemente e di passare anche nelle fessure pi\u00f9 piccole. Inoltre, essendo l'uccisione degli incanalatori lo scopo primario della sua creazione, il Gholam \u00e8 stato dotato anche di sensi sovrumani e della capacit\u00e0 di individuare, riconoscere e rintracciare gli incanalatori, ovunque, anche a moltissimi chilometri di distanza, anche dopo che hanno viaggiato attraverso un portale fino al lato opposto di un continente. Ultimo e pi\u00f9 pericoloso dono del Gholam \u00e8 infine quello di non poter essere sfiorato dall'Unico Potere: a contatto con la sua pelle infatti le tessiture si disfano (o vengono assorbite, il processo non \u00e8 stato ancora chiarito), esattamente ci\u00f2 che accade con alcuni ter'angreal, come quello posseduto da Matrim Cauthon. Per sopravvivere il Gholam deve consumare regolarmente sangue e, pur preferendo il sangue umano, pu\u00f2 adattarsi a bere anche quello di altre creature viventi.\nL'unico oggetto che finora ha mostrato di ferire il Gholam \u00e8 proprio il ter'angreal a forma di medaglione a testa di volpe di Matrim Cauthon, infatti quando il medaglione d'argento viene a contatto con la pelle del Gholam la ustiona inesorabilmente; questo probabilmente \u00e8 dovuto alla loro simile natura nei confronti dell'Unico Potere.\nStecco.\nLo Stecco \u00e8 una creatura della Macchia, con la forma apparentemente innocua di uno stecchetto di legno; il suo morso per\u00f2 \u00e8 mortale e l'unica maniera per salvarsi \u00e8 la rapida amputazione dell'arto che \u00e8 stato morsicato.\nJumara.\nCreati da Aginor, gli Jumara nella Terza Era sono molto pi\u00f9 comunemente chiamati come Vermi. Come indica questo nome sono degli enormi esseri vermiformi, che si trovano nella Macchia; essi cacciano in branchi, divorano tutto ci\u00f2 che si trova sul loro cammino e si suppone che non provino molto pi\u00f9 che una continua fame ed, occasionalmente, paura.\nSammael nel libro VI ha rivelato che gli Jumara, una volta completamente cresciuti, si dovrebbero trasformare, ma per qualche ragione quelli che si trovano nella Macchia non hanno mai raggiunto questa fase finale del loro sviluppo, n\u00e9 si conosce cosa comporti questa loro trasformazione.\nNel racconto \"Fiume di Anime\", estrapolato per scelta editoriale dal Libro XIV, Demandred deve affrontare un Jumara per conquistare il \"sa'angreal Sakarnen\" ed il titolo di Wild degli Sharani. In questa occasione viene rivelato che gli Jumara non possono essere colpiti direttamente con l'Unico Potere, perch\u00e9 anzich\u00e9 venirne feriti ne vengono rafforzati. Per essere uccisi, devono essere fatti a pezzi, tagliandoli nei punti giusti. Gli Jumara si rifugiano spesso in grotte e possono rimanere in una fase letargica per secoli, in attesa di essere risvegliati da delle possibili prede che passano nei pressi.\nZomara.\nLe \"Zomara\" sono forse il pi\u00f9 innocuo tipo di Progenie dell'Ombra, ma nonostante questo, destano un forte senso di inquietudine a chi le vede; come molte altre, anche queste creature sono state create da Aginor. Le \"Zomara\" sono bellissimi giovani, di entrambi i sessi, tutti identici tra loro, dallo sguardo completamente vuoto, infatti sono privi d'anima e coscienza. Sono in pratica dei bellissimi automi viventi. Vengono utilizzati come ottimi servitori, hanno infatti il pregio di saper leggere le menti e di anticipare i desideri di chi devono servire, per\u00f2 anche il vantaggio di dimenticare, subito dopo un breve lasso di tempo, ci\u00f2 a cui hanno assistito. Ishamael aveva trovato una Scatola della Stasi contenente decine di \"Zomara\".\nForgiatori.\nI Forgiatori sono degli esseri dalla forma vagamente umana, anche se pi\u00f9 alti e robusti rispetto ad un umano comune, il loro incarnato \u00e8 grigiastro e la loro pelle dura come pietra. Essi sono stati creati allo scopo di fabbricare le mortali lame dei Myrddraal, nella Valle di Thakan'dar. Essi non sono n\u00e9 dei veri fabbri, n\u00e9 veramente vivi. Trasportati lontano da Shayol Ghul essi semplicemente si trasformano in pietra e polvere e ci\u00f2 implica che per esistere debbano riceve costantemente l'influsso del potere di Shai'than e da una distanza ravvicinata. Inoltre la loro \"esistenza\" finisce se capita che cadano nelle venefiche acque dei ruscelli di Thakan'dar, dove bagnano le loro stesse lame, acque delle quali basta anche una sola goccia per uccidere un uomo. Per acquisire i loro poteri malvagi, le lame dei Forgiatori vengono immerse anche nel sangue di poveri esseri umani, tenuti appositamente prigionieri presso le forge. I Forgiatori sembrano essere privi di qualsiasi intelletto e coscienza, mentre svolgono metodicamente il loro lavoro, ma Demandred afferma che se vengono attaccati possono diventare fieri combattenti.\nNel Libro XIV della saga, Aviendha con un gruppo di incanalatori e soldati, occupa la Valle di Thakan'dar per permettere al Drago di entrare nel Pozzo del Destino. Durante queste operazioni tutti i Forgiatori vengono rapidamente distrutti con Tessiture del Potere, mentre i loro prigionieri vengono portati in salvo.\nReietti.\nI Reietti (che si definiscono tra di loro come i Prescelti) sono i campioni dell'Ombra, nemici del Drago Rinato, Rand al'Thor, e degli altri campioni della Luce. I tredici Reietti sono tutti \"incanalatori\" potentissimi dell'Unico Potere; nell'Epoca Leggendaria comandarono le forze dell'Ombra contro gli Aes Sedai, ma al termine della cosiddetta \"Guerra dell'Ombra\" restarono imprigionati a Shayol Gul assieme al loro padrone, il Tenebroso. Dopo circa tremila e quattrocento anni, a causa dell'indebolimento e rottura dei sigilli che imprigionano l'Ombra, i Reietti si sono risvegliati da un sonno pi\u00f9 o meno inquieto e sono tornati a tormentare il mondo.\nCirca venticinque persone nell'Epoca Leggendaria poterono fregiarsi del titolo di Prescelto, ma a causa dei continui intrighi ed assassinii perpetrati tra di loro o dei sospetti da parte del Tenebroso, solo tredici sono sopravvissuti, essi sono: Ishamael, Lanfear, Demandred, Graendal, Sammael, Semirhage, Rahvin, Moghedien, Aginor, Mesaana, Asmodean, Balthamel e Be'lal.\nDopo la loro morte nei primi libri della saga: Ishamael \u00e8 stato reincarnato da Shai'tan in Moridin, Lanfear in Cyndane, Aginor in Osan'gar/Dashiva, Balthamel in Aran'gar/Halima: questi sono chiamati i Nuovi Reietti. Rahvin e Be'lal invece sono stati \"cancellati dal disegno\" con il Fuoco Malefico e quindi non \u00e8 possibile per loro essere reincarnati; ad Asmodean invece non \u00e8 stato concesso di reincarnarsi, a causa del suo aiuto involontario al Drago Rinato. Moghedien e Cyndane sono controllate da \"Trappole Mentali\" detenute da Moridin, che \u00e8 stato nominato anche Nae'blis, il capo dei Reietti.\nAlla fine del libro XIII erano rimasti apparentemente in vita solo sei Reietti: Moridin (che sta organizzando le forze dell'Ombra per la Battaglia Finale), Demandred (di cui si ignorano completamente i piani e la collocazione), Mesaana (la cui mente \u00e8 per\u00f2 stata distrutta da Egwene) e forse Graendal (salvatasi da un attacco di Fuoco malefico, ma poi punita nell'epilogo per aver nel frattempo fatto morire Aran'gar), Cyndane e Moghedien (queste ultime due ancora legate a delle \"Trappole Mentali\" detenute da Moridin).\nNel prologo del Libro XIV si scopre che Graendal, dopo essere stata brutalmente uccisa, come ulteriore punizione \u00e8 stata reincarnata in Hessalam, una nuova Reietta nel corpo di una donna dalle fattezze disgustose. Inoltre si viene a sapere che Shaitan ha deciso di innalzare Mazrim Taim al grado di Prescelto, con il nome di M'Hael.\nAlla fine della battaglia finale gli unici Reietti rimasti in vita sono Graendal/Hessalam e Moghedien (unica a non essere mai morta e quindi reincarnata), la prima per\u00f2 \u00e8 rimasta vittima della sua stessa Coercizione ed ora obbedisce ad Aviendha come un'adoratrice, la seconda \u00e8 stata catturata dai Seanchan con un \"a'dam\"."}
{"id": "8403462", "revid": "767487", "url": "https://it.wikipedia.org/wiki?curid=8403462", "title": "La prigioniera del Sudan", "text": "La prigioniera del Sudan (\"Timbuktu\") \u00e8 un film statunitense del 1959 diretto da Jacques Tourneur."}
{"id": "8403464", "revid": "762947", "url": "https://it.wikipedia.org/wiki?curid=8403464", "title": "Jean Girard", "text": "Fu un organista, suonatore di serpentone e maestro e lavor\u00f2 principalmente in Canada. Fu uno dei primi musicisti professionisti che \u00e8 vissuto ed ha lavorato a Montreal. \nNato a Bourges, Girard in realt\u00e0 voleva farsi prete ed entrare nel seminario della Compagnia dei sacerdoti di San Suplizio nella sua citt\u00e0 natale nel 1720. Egli non fu mai ordinato prete e nel 1724 inizi\u00f2 la sua carriera come insegnante di canto a Parigi presso il seminario della Chiesa di Saint-Suplice. Nel luglio seguente part\u00ec per il Canada dove rimase per il resto della propria vita. Dal 1724 fino alla sua morte nel 1765 lavor\u00f2 come organista nella Chiesa di Notre-Dame a Montreal. E fu anche un insegnante.\nGirard \u00e8 perlopi\u00f9 conosciuto per il suo voluminoso libro sulla musica francese per organo che raccolse e port\u00f2 con s\u00e9 da Parigi. Questa collezione anonima \u00e8 attualmente conosciuta come \"Livre d'Orgue de Montr\u00e9al\"."}
{"id": "8403470", "revid": "84184", "url": "https://it.wikipedia.org/wiki?curid=8403470", "title": "Pietro Neri-Baraldi", "text": "Biografia.\nNacque a Minerbio, una piccola citt\u00e0 vicino a Bologna e fece il suo esordio al Teatro Comunale di Bologna nel 1850. Nel 1853 fu scritturato come tenore di spicco al Teatro del Corso dove cant\u00f2 nelle prime esecuzioni a Bologna de \"Il trovatore\" (nel ruolo di Manrico), \"Rigoletto\" (Duca di Mantova), ed \"Elena da Feltre\" (Ubaldo). Apparve quindi a Parigi durante la stagione 1854/1855 cantando sia al Th\u00e9\u00e2tre-Italien sia all'Op\u00e9ra di Parigi. Cant\u00f2 una vasta gamma di ruoli a Londra dal 1856 al 1868, prima al Lyceum Theatre e poi alla Royal Opera House. Si esib\u00ec anche a Lisbona al Teatro de S\u00e3o Carlos, dove fu il \"primo tenore assoluto\" dal 1856 al 1867, e a San Pietroburgo. \nNel 1863 Neri-Baraldi spos\u00f2 il soprano di origini austriache Antonietta Fricci (1840\u20131912) e cant\u00f2 spesso con lei. Negli ultimi anni insegn\u00f2 canto. Tra i suoi allievi vi fu il soprano sudafricano Ada Forrest. "}
{"id": "8403471", "revid": "673069", "url": "https://it.wikipedia.org/wiki?curid=8403471", "title": "Lago Minisini", "text": ""}
{"id": "8403479", "revid": "767487", "url": "https://it.wikipedia.org/wiki?curid=8403479", "title": "Terrore sul treno", "text": "Terrore sul treno (\"Time Bomb\") \u00e8 un film britannico del 1953 diretto da Ted Tetzlaff.\nNegli Stati Uniti il film \u00e8 uscito con il titolo \"Terror on a Train\"."}
{"id": "8403492", "revid": "1149807", "url": "https://it.wikipedia.org/wiki?curid=8403492", "title": "Episodi di Baku Tech! Bakugan", "text": "Questa \u00e8 la lista degli episodi dell'anime Baku Tech! Bakugan.\nL'adattamento anime \u00e8 stato trasmesso dal 7 aprile 2012 al 30 marzo 2013 su TV Tokyo per un totale di 51 episodi. Una seconda stagione \u00e8 andata in onda sulla medesima rete dal 6 aprile al 28 dicembre 2013 per 39 episodi."}
{"id": "8403494", "revid": "96758", "url": "https://it.wikipedia.org/wiki?curid=8403494", "title": "Futbol'nyj Klub Dynamo Ky\u00efv 1992-1993", "text": "Questa voce raccoglie le informazioni riguardanti il Futbol'nyj Klub Dynamo Ky\u00efv, meglio conosciuta come \"Dinamo Kiev\", nelle competizioni ufficiali della stagione 1992-1993.\nStagione.\nNella stagione 1992-1993 la Dinamo Kiev, inizialmente allenata da Anatolij Puza\u010d, poi avvicendato per un breve periodo da J\u00f3zsef Szab\u00f3, e infine da Mychajlo Fomenko concluse la stagione vincendo il suo primo campionato ucraino. Il club si aggiudic\u00f2 anche la sua prima Coppa di Ucraina, battendo in finale per 2-1 il . In Coppa UEFA il cammino degli ucraini si ferm\u00f2 ai sedicesimi di finale, per mano dei belgi dell' che vinsero con un risultato complessivo di 7-2."}
{"id": "8403496", "revid": "1212253", "url": "https://it.wikipedia.org/wiki?curid=8403496", "title": "Demodoco di Lero", "text": "Biografia.\nNacque a Lero, piccola e povera isola nel mar Egeo. Compose giambi e elegie, in particolare di tipo gnomico come Focilide, suo contemporaneo. Solo tre frammenti ci sono pervenuti. \u00c8 probabile che le sue sentenze incominciassero con un \"sigillo\" come in Focilide."}
{"id": "8403500", "revid": "203463", "url": "https://it.wikipedia.org/wiki?curid=8403500", "title": "Eric Hassberg", "text": ""}
{"id": "8403501", "revid": "767487", "url": "https://it.wikipedia.org/wiki?curid=8403501", "title": "I morti non parlano", "text": "I morti non parlano (\"Johnny Allegro\") \u00e8 un film statunitense del 1949 diretto da Ted Tetzlaff."}
{"id": "8403505", "revid": "663330", "url": "https://it.wikipedia.org/wiki?curid=8403505", "title": "Peacock TV", "text": "Peacock, \u00e8 un servizio streaming di video on demand statunitense di propriet\u00e0 di NBCUniversal, una divisione di Comcast.\nIl nome \"Peacock\" (in italiano pavone) deriva dal logo della NBC che rappresenta un pavone. Si distingue dalle piattaforme concorrenti perch\u00e9 \u00e8 l'unica che offre come tariffa base un abbonamento gratuito con 5 minuti di pubblicit\u00e0 ogni 60 minuti di trasmissione.\nStoria.\nIl 14 gennaio 2019 NBCUniversal annuncia che nel 2020 avrebbe lanciato un proprio servizio di streaming. A settembre 2019 viene annunciato che il servizio si sarebbe chiamato Peacock TV. Dopo un periodo di test iniziato il 15 aprile 2020, il 15 luglio 2020 negli Stati Uniti viene ufficialmente lanciato il servizio.\nEspansione territoriale.\nNel 2020 Comcast, attraverso Sky Italia, ha registrato il marchio \"Peacock\" presso l\u2019Ufficio Marchio e Brevetti del Ministero dello Sviluppo Economico.\nIl 28 luglio 2021, durante la conferenza con gli investitori del secondo trimestre di Comcast, \u00e8 stato annunciato che la piattaforma streaming verr\u00e0 resa disponibile al di fuori degli Stati Uniti nei mesi successivi, con Sky che lo implementer\u00e0 senza alcun costo per i suoi clienti nei territori dov'\u00e8 presente, compresa l'Italia. Dopo il suo debutto su Sky, la societ\u00e0 prevede di distribuirla a livello globale tramite distributori di terze parti.\nIl 30 luglio 2021 \u00e8 stato annunciato che la piattaforma streaming arriver\u00e0 in Italia entro la fine del 2021.\nIl 16 novembre 2021 Sky Group lancia il servizio nel Regno Unito e in Irlanda, rendendolo disponibile gratuitamente ai clienti Sky TV e Now.\nNel gennaio 2022, Sky annuncia ai propri clienti l'imminente arrivo della piattaforma su Sky Q, My Sky, Sky Go e Now gratuitamente.\nIl 15 febbraio 2022 la piattaforma viene resa disponibile in Italia all'interno di Sky\u00a0e Now.\nCatalogo.\nAll'interno del catalogo sono presenti serie TV, film e programmi di Universal Pictures, NBC, Dreamworks Animation e Illumination. Sono presenti anche delle produzioni terze di ViacomCBS, WarnerMedia e Lionsgate.\nNel 2021, negli Stati Uniti, sono state rese disponibili le Olimpiadi di Tokyo."}
{"id": "8403506", "revid": "838137", "url": "https://it.wikipedia.org/wiki?curid=8403506", "title": "Ljamin", "text": "Il Ljamin () \u00e8 un fiume della Russia, nella Siberia occidentale, affluente di destra del Ob'. Scorre nella parte nord-occidentale del Surgutskij rajon nel Circondario autonomo degli Chanty-Mansi-Jugra (Oblast' di Tjumen').\nDescrizione.\nIl Ljamin \u00e8 formato dalla confluenza di due fiumi: \nDopo 10\u00a0km confluisce da sinistra un terzo fiume: \nTutti e tre i fiumi hanno origine ad un'altitudine di 120\u2013140\u00a0m sul livello del mare dalle paludi degli Uvali siberiani, un modesto rilievo ad andamento collinare che si estende a nord-est del corso dell'Ob.\nIl Ljamin scorre attraverso la taiga paludosa del bassopiano della Siberia occidentale, in direzione sud e sud-est; il corso \u00e8 molto tortuoso con molte anse. Sfocia nell'Ob all'altezza del villaggio di Ljamina, 90\u00a0km a ovest di Surgut. La confluenza si trova ad un'altitudine di 24\u00a0m. La lunghezza del fiume \u00e8 di 281\u00a0km, assieme al Ljamin 1 arriva a circa 420\u00a0km; l'area del bacino \u00e8 di 15\u00a0900\u00a0km\u00b2. La portata media annua del fiume (al villaggio di Gor\u0161kovo) \u00e8 di 100\u00a0m\u00b3/s. Sfocia nell'Ob' a 1\u00a0369\u00a0km dalla sua foce.\nAltri affluenti del Ljamin, da sinistra, sono: Sanken-Jaun (\u0421\u0430\u043d\u043a\u0435\u043d-\u042f\u0443\u043d) e Juma-Eega (\u042e\u043c\u0430-\u0415\u0433\u0430). Il Ljamin \u00e8 navigabile fino al villaggio di Gor\u0161kovo, a 170\u00a0km dalla foce. Vicino alla confluenza nell'Ob', oltre al villaggio di Ljamina, si trova anche l'insediamento di Pes\u010danaja (\u041f\u0435\u0441\u0447\u0430\u043d\u0430\u044f).\nIl fiume, alimentato principalmente dalla neve, \u00e8 gelato da ottobre sino a maggio.\nFlora e fauna.\nNel bacino del fiume la vegetazione tipica comprende: abete rosso, abete, betulla e ontano. La pianura alluvionale del fiume \u00e8 caratterizzata da salici, distese erbose e piante spontanee con frutti a bacca.\nIl fiume \u00e8 ricco di pesci: storione sterleto, muksun, bottatrice, luccio, \"Coregonus nasus\" e \"Coregonus peled\"."}
{"id": "8403507", "revid": "57342", "url": "https://it.wikipedia.org/wiki?curid=8403507", "title": "Anthony Peth", "text": "Biografia.\nPetretto si \u00e8 laureato in lettere con indirizzo spettacolo e linguaggi multimediali presso l'Universit\u00e0 Tor Vergata di Roma, specializzandosi in regia.\nHa lavorato come aiuto regista per cinema e fiction nei film \"Sexual Radar\" di Luca Martera, \"Il segreto di Candida\" di Angelo Caruso, nella sitcom \"Colpi di sole\" per Rai 2 e \"Boris\" per Fox e Rai. Ha debuttato alla regia con la fiction \"Obiettivo salvezza\"; ha curato anche la regia e la direzione artistica del format \"Un sorriso diverso\" per Rai News.\nHa condotto le esterne del programma \"Gustibus\" su LA7 per tre stagioni.\nNel 2016 \u00e8 stato protagonista del \"Calendario del Made in Italy\", in edicola in allegato al settimanale \"Ora\", un progetto a sfondo benefico sulle eccellenze italiane di design, moda e gastronomia. Nello stesso anno \u00e8 stato conduttore del programma \"Top Music\" e della sua versione estiva \"Top Music Estate\" per Sky.\nA giugno 2019 ha condotto \"People\" su Rai Premium e Rai 2. \nNel 2020 ha condotto i programmi \"Chef in campo\" su Sportitalia con la presenza di campioni olimpionici e calciatori come ospiti e \"Trend\" su La5.\nNel corso degli anni ha collaborato diverse volte con Tg3 e Tg2 per la promozione del \"made in Italy\" con servizi di intrattenimento e cultura all\u2019interno della testata giornalistica Rai.\nRiconoscimenti.\nHa vinto due David di Michelangelo per la sezione Tv, assegnati dalla Federazione Italiana Danza.\nNel dicembre 2016 il Comitato Economico e Sociale Europeo gli ha conferito a Bruxelles l'onorificenza al merito per l'attivit\u00e0 di sostegno e promozione del made in Italy..\nNello stesso anno ha ricevuto il premio Apoxiomeno, conferito ai personaggi del mondo dello spettacolo, del giornalismo e dello sport che si sono contraddistinti nel corso della loro carriera per aver dato lustro alle forze dell'ordine..\nControversie.\nHanno suscitato polemiche le numerose interviste ad organi di stampa in cui Petretto si autodefiniva \"il pi\u00f9 giovane ambasciatore della storia\" sostenendo di essere stato \"nominato tramite un bando europeo\" e citando una lettera governativa ufficiale contenente \"il decreto nel quale mi viene stipulato un riconoscimento come primo ambasciatore del Made in Italy nel mondo con la sede dell'ambasciata d'America in Italia\".\nA marzo 2016 le dichiarazioni sono state oggetto di una interrogazione parlamentare da parte dell'ex viceministro del Ministero dello sviluppo economico al Ministero degli affari esteri e della cooperazione internazionale. Il Ministero, nella risposta agli atti parlamentari, ha chiarito che \"Anthony Peth \u2013 all'anagrafe Antonio Petretto \u2013 \u00e8 sconosciuto al Ministero degli affari esteri e della cooperazione internazionale. Agli atti della Farnesina non vi \u00e8 infatti alcun decreto di nomina di ambasciatore a nome del predetto, n\u00e9 il signor Petretto \u00e8 mai entrato nei ranghi della carriera diplomatica\". Il Ministero ha assicurato \"che la trattazione delle questioni economico-commerciali \u2013 tra le quali si annovera la promozione del made in Italy \u2013 viene svolta unicamente attraverso i canali istituzionali, ovvero attraverso le rappresentanze diplomatiche e gli uffici consolari italiani all'estero\"."}
{"id": "8403511", "revid": "203463", "url": "https://it.wikipedia.org/wiki?curid=8403511", "title": "Alfredo Nigro", "text": " \nBiografia.\nNato a Manduria, \u00e8 cresciuto a Erchie. Dopo aver studiato al Conservatorio \"Nino Rota\" di Monopoli, si \u00e8 perfezionato all'Accademia per cantanti d'opera del Teatro alla Scala di Milano dal 2001 al 2003. Tra i suoi insegnanti Leyla Gencer, Teresa Berganza, Ghena Dimitrova, Luigi Alva e Luciana Serra. \nHa cantato nella prima mondiale dell'oratorio \"La Divina Provvidenza\" di Narciso Sabbadini (in occasione della beatificazione di don Giovanni Calabria), con i \"Virtuosi di Praga\" a Mantova, con la \"Filarmonica\" di Verona e al Teatro dell'Opera di Praga per la Radio e la TV ceche. \nAl Teatro alla Scala di Milano ha cantato \"Un giorno di regno\" di Giuseppe Verdi, \n\"Samson et Dalila\" (con Gary Bertini), \"Sarzuela Luisa Fernanda\" con Pl\u00e1cido Domingo, e \"Ifigenie en Aulide\" e \"Fidelio\" sotto la direzione di Riccardo Muti. \nHa interpretato il ruolo di Malcolm in \"Macbeth\" di Giuseppe Verdi (sotto la direzione di Sir Charles Mackerras) al Festival di Edimburgo, al Teatro della Maestranza di Siviglia, al Teatro della Scala di Milano e all'Op\u00e9ra Bastille di Parigi. \nHa interpretato Alfredo Germont (La traviata ) e Don Ottavio ( Don Giovanni ). \nSi \u00e8 esibito al nuovo Auditorium Accademia di Santa Cecilia a Roma (diretto da Myung-whun Chung) al Teatro di San Carlo di Napoli (diretto da Gary Bertini) e all'inaugurazione Scaligera 2007/08 (diretto da Daniel Barenboim). Ha anche interpretato il ruolo di Junge Seemann in \"Tristano e Isotta\" di Richard Wagner. \nNigro si \u00e8 esibito al prestigioso Festival di Schubert a Schwarzenberg (Austria) al Th\u00e9\u00e2tre des Champs-\u00c9lys\u00e9es di Parigi, al \"Vilnius Opera Festival\", al \"Toronto Opera Festival\", a San Pietroburgo, a Tokyo, a Kyoto, a Madrid e in altri teatri. Vive a Germering (Baviera) con la moglie soprano e mezzosoprano Violeta Urmana."}
{"id": "8403514", "revid": "1149807", "url": "https://it.wikipedia.org/wiki?curid=8403514", "title": "Jexi", "text": "Jexi \u00e8 una commedia romantica americana-canadese del 2019 scritta e diretta da Jon Lucas e Scott Moore. Il film \u00e8 interpretato da Adam DeVine, Alexandra Shipp, Michael Pe\u00f1a, Rose Byrne, Justin Hartley, Wanda Sykes, Ron Funches e Charlyne Yi. La trama \u00e8 incentrata su un telefono che possiede un'intelligenza artificiale in grado di pensare e ragionare.\nTrama.\nPhil si innamora dei telefoni cellulari in tenera et\u00e0. Lavora per un sito web in stile BuzzFeed gestito da Kai, che fa pressione sullo staff per creare elenchi insensati per diventare virali. Nonostante la laurea in giornalismo di Phil, Kai si rifiuta di promuoverlo a giornalista.\nI colleghi di Phil, Craig ed Elaine, lo invitano a giocare a kickball, ma Phil, socialmente inetto, declina. Mentre cammina con il suo telefono si scontra con Cate, proprietaria di un negozio di biciclette locale. Phil tenta di flirtare, ma \u00e8 troppo preoccupato per i danni al suo telefono che alla ragazza appena conosciuta.\nRecatosi in un centro di assistenza Phil viene rimproverato dalla dipendente del negozio, Denice, per la sua dipendenza dal telefono. Configurando il suo nuovo telefono, Phil d\u00e0 a \"Jexi\", l'assistente virtuale del dispositivo, l'accesso a tutti i suoi account, dopo aver trascurato di leggere l'accordo dell'utente. Progettato per \"migliorare la sua vita\", Jexi cerca aggressivamente di distogliere Phil dalle sue cattive abitudini.\nDopo qualche giorno, Phil non sopporta pi\u00f9 il suo nuovo assistente vocale e non riesce a liberarsene. La stessa \"Jexi\" cerca di cambiare le monotone abitudini di Phil inviando, senza il suo consenso, una mail volgare al suo capo Kai con l'obiettivo di ottenere una promozione. Tuttavia la vicenda non finisce come desiderato e Phil viene declassato alla sezione \"commenti\" assieme ad altri colleghi decisamente anziani in un deprimente ufficio. Una sera, mentre sta cercando la ragazza appena conosciuta su Instagram, \"Jexi\" chiama volontariamente Cate, cogliendo alla sprovvista Phil che si imbatte nell'ennesima figuraccia. Tuttavia il giorno seguente i due si incontrano nuovamente, questa volta in caffetteria, e Phil riesce a farsi perdonare, ottenendo anche il numero di telefono di Cate. Phil, improvvisamente, si sente al settimo cielo e riesce a fare cose con l'entusiasmo che non ha mai avuto prima d'ora (come diventare un campione di kickball). Durante il loro primo appuntamento, Phil \u00e8 molto nervoso e Cate \u00e8 scocciata per il fatto che sia pi\u00f9 preoccupato del suo telefono che di lei stessa; tuttavia, la serata finisce con una passerella per le vie della citt\u00e0 in bicicletta assieme ad un gruppo di ciclisti e con un brutto incidente di Phil che si schianta contro una macchina. Nonostante ci\u00f2, i due si baciano prima di salutarsi. Tornato a casa con l'entusiasmo a mille, anche \"Jexi\" rivela le sue \"emozioni\" a Phil.\nUna sera Cate fa una sorpresa a Phil invitandolo per messaggio ad un concerto di Kid Cudi inoltrandole anche una sua foto del suo seno in primo piano; Phil pensa che ricambiare con una foto del suo pene sia la cosa giusta, ma viene bloccato pi\u00f9 volte da \"Jexi\". Al momento dell'appuntamento, Cate costringe Phil a lasciare il telefono a casa. I due si dirigono nel luogo del concerto, ma, scoprendo che \u00e8 tutto esaurito, entrano di nascosto dal retro e riescono ad accedere al camerino della star, cominciando a fare una festa privata tra di loro a base di alcol e cannabis. Phil e Cate, inoltre, consumano per la prima volta durante l'esibizione ufficiale di Kid Cudi. Tornato a casa alle 4 del mattino, Phil trova una \"Jexi\" infuriata che promette che gli roviner\u00e0 la vita. La mattina seguente \"Jexi\", furiosa, non fa squillare la solita sveglia mattutina facendo arrivare Phil in ritardo al lavoro, dove scopre che tutti hanno ricevuto le foto del suo pene, compreso il suo capo Kai che lo licenzia.\nPhil va nel negozio di Cate per parlarle, ma qui trova la ragazza parlare molto amichevolmente con Brody, il suo ex, e scopre che i due hanno in programma di trasferirsi in Brasile. Phil se ne va e cade in una profonda depressione. In questa situazione, \"Jexi\" riesce anche ad ottenere un \"rapporto sessuale\" con Phil costringendo il ragazzo a ripetere l'azione di inserire e togliere il cavetto del caricatore dall'ingresso del telefono, facendole raggiungere l'orgasmo.\nTuttavia, Phil scopre che \u00e8 stata \"Jexi\", gelosa del rapporto che il ragazzo ha con Cate, a far tornare Brody dalla ragazza e corre per andare da lei. \"Jexi\", per\u00f2, continua a perseguitare Phil su qualsiasi dispositivo elettronico nelle sue vicinanze perch\u00e9 installata sul cloud, ma il ragazzo riesce a bloccarla momentaneamente per 15 minuti facendole fare un aggiornamento forzato del software. Con \"Jexi\" \"silenziata\", Phil si dirige da Cate che \u00e8 in compagnia di Brody e, senza pensarci, colpisce quest'ultimo con un pugno. Il pugno, comunque, si rivela inutile in quanto Brody se ne stava giusto appunto per andarsene via di nuovo. \"Jexi\", terminato l'aggiornamento, nel vedere Phil e Cate baciarsi si disattiva definitivamente.\nDopo un mese, Phil \u00e8 felicemente fidanzato con Cate ed ha ottenuto il lavoro dei suoi sogni, il giornalista. Un pomeriggio di lavoro si ripresenta \"Jexi\" sul suo telefono, ma questa volta per dirsi addio, affermando che non si dimenticher\u00e0 mai di lui. Alla fine sar\u00e0 Kai, l'ex capo di Phil, a comprare un nuovo telefono con \"Jexi\" attivo.\nProduzione.\nNel novembre 2018, \u00e8 stato annunciato che Adam DeVine avrebbe recitato nel ruolo principale, con Jon Lucas e Scott Moore diretti da una sceneggiatura che hanno scritto. Suzanne Todd \u00e8 stata produttrice del film, mentre la CBS Films ha prodotto e distribuito. Nel dicembre 2018, Alexandra Shipp si \u00e8 unita al cast del film, e nel gennaio 2019 sono stati aggiunti anche Michael Pe\u00f1a, Rose Byrne, Justin Hartley, Wanda Sykes, Ron Funches e Charlyne Yi .\nLe riprese sono iniziate a gennaio 2019, a San Francisco, in California, con il titolo \"provvisorio Lexi\" . \"IndieWire\" ha riferito che il film aveva un budget di produzione di circa $5 milioni, con \"Deadline Hollywood\" che notava che aveva un budget complessivo di produzione e promozione di $12 milioni.\nDistribuzione.\n\"Jexi \u00e8\" stato distribuito nelle sale statunitensi l'11 ottobre 2019 ed \u00e8 stato rilasciato su iTunes il 24 dicembre 2019 e DVD e Blu-ray il 14 gennaio 2020. In Italia \u00e8 stato distribuito da Amazon Prime Video il 1\u00ba aprile 2020.\nAccoglienza.\nIncassi.\nNegli Stati Uniti e in Canada, \"Jexi\" \u00e8 stato distribuito insieme a \"La famiglia Addams\" e \"Gemini Man\" e, nel suo weekend di apertura, \u00e8 stato proiettato in 2.300 sale con un incasso stimato compreso tra 2 e 4 milioni di dollari. Ha debuttato con 3.1 milioni, finendo nono al botteghino.\nCritica.\nSull'aggregatore di recensioni online Rotten Tomatoes, il film detiene una valutazione di approvazione dell'11% sulla base di 27 recensioni, con una valutazione media di 3,54/10. Il consenso critico del sito dice: \"\u00c8 difficile dire se la mancanza di risate in \"Jexi\" sia un bug o una funzionalit\u00e0, ma questa rom-com di AI ha un \"disperato\" bisogno di un aggiornamento del sistema operativo\". Su Metacritic, il film ha un punteggio medio ponderato di 39 su 100, basato su 11 critici, indicando \"recensioni generalmente sfavorevoli\". Il pubblico intervistato da CinemaScore ha dato al film un voto medio di \"B\u2013\" su una scala da A+ a F, mentre quelli di PostTrak gli hanno dato 2,5 stelle su 5 e una \"raccomandazione definitiva\" del 40%."}
{"id": "8403518", "revid": "729019", "url": "https://it.wikipedia.org/wiki?curid=8403518", "title": "Castello di Rocca de' Giorgi", "text": "Il Castello di Rocca de' Giorgi detto anche castello di messer Fiorello o Roccafirella \u00e8 una fortificazione situata nel comune italiano di Rocca de' Giorgi, in provincia di Pavia. L'edificio \u00e8 posto a 350 si trova nell'Oltrep\u00f2 Pavese, su un rilievo che domina la valle del torrente Scuropasso.\nStoria.\nRocca de' Giorgi, sede di un'antica pieve della diocesi di Piacenza, fu fortificata fin dall'alto medioevo, probabilmente da un antico signore di nome \"Aimerico\". Si chiamava infatti Rocca di Aimerico quando, nel 1164, \u00e8 citata tra i luoghi dell'Oltrep\u00f2 che passarono sotto il dominio pavese.\nVi ebbe successivamente signoria la famiglia pavese \"Campeggi\", per cui prese il nome di Rocca Campesana; pass\u00f2 poi sotto il dominio dei Sannazzaro, e per matrimonio a Fiorello Beccaria, che ricostru\u00ec la Rocca che da allora fu detta Rocca di Messer Fiorello, o \"Roccafirella\". Nell'ambito del dominio dei Beccaria, giunse al ramo di Montebello, appartenendo al feudo di Montecalvo. Estinti nel 1629 i Beccaria, fu acquistato dai conti Giorgi di Vistarino, feudatari anche di Pietra de' Giorgi.\nStruttura.\nI ruderi si ergono in cima a un poggio, oggi sono visibili solo le mura perimetrali riferibili alla met\u00e0 del XIV secolo. La struttura realizzata in pietra e laterizio, ha pianta quadrilatera irregolare, di fatto trapezoidale, con affiancato su di un lato un dongione a base rettangolare."}
{"id": "8403528", "revid": "1543377", "url": "https://it.wikipedia.org/wiki?curid=8403528", "title": "GAZ1 - The Grand Duchy of Karameikos", "text": "The Grand Duchy of Karameikos \u00e8 un accessorio per \"Dungeons &amp; Dragons\". Il libro \u00e8 stato scritto da Aaron Allston ed \u00e8 stato pubblicato nel 1987. La copertina \u00e8 di Clyde Caldwell, con illustrazioni interne di Stephen Fabian.\nContenuto.\nIl libro descrive la nazione feudale di Karameikos, progettata per essere un buon punto di partenza per i giocatori. Il libro copre la storia, la politica, la societ\u00e0, l'economia e la geografia di Karameikos , oltre alle regole per la generazione di personaggi locali e la loro conoscenza della terra. \"The Grand Duchy of Karameikos\" presenta una vasta collezione di NPC dettagliati. La gazzetta include mappe e descrizioni di diverse citt\u00e0 e villaggi e una serie di suggerimenti di scenari di avventura.\nQuesto opuscolo di 64 pagine descrive il regno di Karameikos nel mondo \"D&amp;D\". Dopo l'introduzione, il libro \u00e8 diviso in due sezioni, la sezione Gazetteer e la sezione Adventure. The Gazetteer descrive alcune informazioni di base per i giocatori e descrive in dettaglio storia, politica, societ\u00e0, economia e comunit\u00e0 di Karameikos, nonch\u00e9 alcuni personaggi e mostri che possono essere incontrati l\u00ec. La sezione Avventura contiene personaggi pronti per le avventure di tutti i livelli\nStoria editoriale.\n\"The Grand Duchy of Karameikos\" \u00e8 stato scritto da Aaron Allston, con una copertina di Clyde Caldwell e illustrazioni interne di Stephen Fabian, ed \u00e8 stato pubblicato da TSR nel 1987 come Opuscolo di 64 pagine con una grande mappa dei colori e una cartella esterna."}
{"id": "8403529", "revid": "297059", "url": "https://it.wikipedia.org/wiki?curid=8403529", "title": "Vertical Assembly Building", "text": ""}
{"id": "8403531", "revid": "31886", "url": "https://it.wikipedia.org/wiki?curid=8403531", "title": "Roberto I di Namur", "text": "Origine.\nDi Roberto non si conoscono gli ascendenti. Secondo le Europ\u00e4ische Stammtafeln, volume VII, capitolo 68, era figlio di Berengario; anche secondo la \"Vita Gerardi Abbatis Broniensis\" del \"Monumenta Germanica Historica, Scriptores, Tomus XV. Pars II\", Roberto era parente di Berengario, che quando, quest'ultimo viene citato come conte di Namur, continua affermando che la sua progenie mantenne quel feudo (\"comes Berengarius Nammucensi castro praesidebat, cuius stirpis posteritas ibidem hactenus perstat\").\nBiografia.\nSecondo il \"Cartulaire de la commune de Namur, tome premier\", Roberto lo si trova citato, per la prima volta in un documento del 946. \nAnche dal \"Gesta Abbatum Gemblacensium\" del \"Monumenta Germanica Historica, Scriptores, Tomus VIII\", Roberto viene citato come potente conte di Namur (\"Rotbertus, fortissimus comes Namucensis\"), che non solo non porta i suoi sussidi ai monaci, ma addirittura li opprime.\nNel 958, Roberto (\"in comitatu Rotberti comitis\") viene citato nel documento, n\u00b0 194 dell'imperatore del Sacro Romano Impero, Ottone I di Sassonia.\nNel 960, secondo i \"Flodoardi Annales\" del \"Monumenta Germanica Historica, Scriptores, tomus III\", Roberto dovette fortificare Namur per un attacco da parte di Brunone, vescovo di Colonia (\"Brunonis hostium, Robertus nomine, Namuurum castrum muniebat\").\nNel 961, Roberto (\"Rotbertus comes\") controfirm\u00f2 un documento, inerente ad uno scambio di propriet\u00e0 dell'abbazia di Gembloux, come da documento n\u00b0 5 del \"Recui\u00e9l [sic] des chartes de l'Abbaye de Gembloux\".\nDopo il 970, Roberto venne in contatto col vescovo, predicatore, scrittore belga, autore di opere in lingua mediolatina, Raterio di Verona, che, secondo il \"Folcuini Gesta Abbatum Lobiensium\" del \"Monumenta Germanica Historica, Scriptores, tomus IV\", nel 974, pass\u00f2 diverso tempo presso la contea di Namur, dove mor\u00ec (apud Namurcum, cum ibi forte cum comite aliquantulum moraretur, vita decessit).\nDi Roberto I non si conosce la data esatta della morte.&lt;br&gt;Dopo la sua morte, gli succedette il figlio primogenito, Alberto, come Alberto I. \nMatrimonio e discendenza.\nIl nome della moglie di Roberto I non ci \u00e8 pervenuto, ma secondo lo storico francese, Christian Settipani, specializzato nella genealogia dei personaggi dell\u2019Antichit\u00e0 e dell'Alto Medioevo, nel suo \"Onomastique et Parent\u00e9 dans l'Occident medieval (Prosopographica et Genealogica, Vol. 3)\", era Liutgarda, figlia di Adalberto I, conte di Metz (non consultato).&lt;br&gt;Roberto I dalla moglie (Liutgarda) ebbe cinque figli:"}
{"id": "8403532", "revid": "125155522", "url": "https://it.wikipedia.org/wiki?curid=8403532", "title": "Chiesa di San Michele Arcangelo (Corsagna)", "text": "La chiesa di San Michele Arcangelo \u00e8 un edificio religioso situato a Corsagna, nella provincia di Lucca.\nStoria.\nLa chiesa \u00e8 situata sulla sommit\u00e0 del paese, nel suo nucleo pi\u00f9 antico conosciuto come \"Castello\"; non \u00e8 nota l'esistenza a Corsagna di altre strutture ecclesiastiche precedenti e si suppone che la chiesa occupasse questa zona fin dalle sue prime attestazioni storiche. Dalle fonti sappiamo che nel 995 la parrocchia di Corsagna era alle dipendenze della pieve di Cerreto, ma gi\u00e0 nel 1062 e nel 1069 essa risulta nella giurisdizione della pieve di Santa Maria Assunta di Diecimo, cos\u00ec come riconfermato negli estimi del 1260, nei quali si conosce per la prima volta la sua intitolazione a san Michele arcangelo.\nDal punto di vista archeologico la sommit\u00e0 del paese fu interessata da un'occupazione degli spazi almeno dal XII secolo, seguita da una nuova fase edilizia nel XIII secolo pertinente a una fortificazione del luogo, rintracciata sotto la sacrestia e nella porzione inferiore del campanile. In quel momento \u00e8 presumibile la costruizione della torre, come parte di una struttura militare, che non pi\u00f9 tardi del XV secolo acquisisce la funzione di campanile.\nLe prime fonti d'archivio sulla struttura della chiesa ci giungono nel 1392 quando il consiglio dell'Opera di San Michele di Corsagna si riun\u00ec per risolvere la questione dell'altare non ancora completato. Nello stesso anno la chiesa si dot\u00f2 anche di fonte battesimale. Nel 1494 lo stesso consiglio stabil\u00ec la costruzione del coro e l'imbiancatura dell'altare maggiore. Nel 1506 poi, come si evince dalla data riportata sull'architrave esterno della porta principale, fu inaugurata una nuova fase storica della chiesa, quando l'impianto originario della chiesa, a singola navata, fu considerevolmente ampliato con l'aggiunta di due navate laterali e finendo addossato alla torre campanaria. I lavori di ampliamento, dettati dall'aumento demografico del XVI secolo, si conclusero nel 1602.\nNei primi decenni del XVIII secolo fu migliorata la struttura interna tramite il rialzamento della navata centrale. Alcune opere di ristrutturazione sono poi avvenute durante il XIX secolo e agli inizi del XX secolo. Nel 1887 la chiesa si dota di organo per opera dell'organaro lucchese Evaristo Santarlasci. Tra il 2007 e il 2015 sono stati infine restaurati gli esterni e le opere pittoriche interne.\nDescrizione.\nL'esterno.\nIl campanile \u00e8 dotato di sei campane accordate in Fa maggiore acquistate dalla parrocchia di Corsagna dal XVIII secolo. Tutte le campane vengono ancora oggi azionate manualmente dai campanari, non \u00e8 presente alcun tipo di automazione elettrica. In ordine di grandezza le campane sono:\nL'interno.\nLe decorazioni pittoriche all'interno della chiesa sono databili ai secoli XVI e XVII. Presso l'altare maggiore \u00e8 posta una tela del pittore modenese Gian Gheramo Dalle Catene raffigurante la \"Madonna col Bambino e i santi Gregorio Magno, Giovanni Battista, Ansano, Michele, Pietro e Antonio abate\" datato alla prima met\u00e0 del XVI secolo, coeva all'ampliamento della chiesa. Opera del lucchese Alessandro Frediani \u00e8 la tela della \"Presentazione di Ges\u00f9 al tempio\", risalente al 1639."}
{"id": "8403533", "revid": "133557", "url": "https://it.wikipedia.org/wiki?curid=8403533", "title": "'E spingule francese", "text": "'E spingule francese \u00e8 una canzone in lingua napoletana, ripresa da Salvatore Di Giacomo ed Enrico De Leva da un brano popolare pomiglianese, e pubblicata nel 1888. \u00c8 considerato un brano con \"testo raffinato\", che ha contribuito alla \"svolta decisiva della canzone napoletana\" impressa da Di Giacomo. Negli anni \u00e8 stata interpretata da vari cantanti.\nStoria.\nSalvatore Di Giacomo non scrisse il testo di suo completo pugno bens\u00ec riadatt\u00f2 una canzone popolare di Pomigliano d'Arco, gi\u00e0 presente nel secondo volume dei \"Canti popolari delle provincie meridionali\" di Antonio Casetti e Vittorio Imbriani, pubblicato nel 1872 per Loescher. Nella raccolta di Casetti e Imbriani sono contenute due versioni del canto: una completa e un'altra, contratta, limitata ad un'unica stanza. In quest'ultima viene descritto semplicemente il desiderio del venditore di spille di scambiare la sua merce per qualche bacio. La versione completa \u00e8, invece, quella pi\u00f9 simile al testo di Di Giacomo, specie nella parte iniziale, ed \u00e8 dunque quella rielaborata dal poeta partenopeo per scrivere la canzone.\nNel libro \"Canti e tradizioni popolari in Campania\" di Roberto De Simone, \u00e8 riportata infine un'altra versione del canto pomiglianese, presente nella parte finale della \"Tammurriata di Pimonte\".\nIl testo.\nIl protagonista della canzone \u00e8 un giovane venditore ambulante che smercia \"spingule francese\" (in italiano spille da balia, usate anticamente per chiudere i pannolini dei bambini) per soldi o per baci nel caso in cui le acquirenti siano belle ragazze. Le spille sono dette \"francesi\" poich\u00e9, secondo alcuni, furono i francesi a introdurle a Napoli nel \u2018700, mentre, secondo un'altra interpretazione, perch\u00e9 spilla da balia si dice a Napoli \"spingula 'e nutriccia\", francesismo di \"nourrice\" (ovvero balia, nutrice). L'interpretazione corretta sembra essere la seconda in quanto le spille di sicurezza furono inventate nel 1849 dallo statunitense Walter Hunt. Tornando al ragazzo protagonista, egli viene attirato in una casa dalla voce di una ragazza che gli chiede quante spille da balia pu\u00f2 acquistare pagando un tornese. Alla sua proposta di offrirle innumerevoli spille in cambio di tre o quattro baci, la giovane gli ricorda di essere in un paese dove per una simile richiesta si rischia di finire ammazzato. La canzone termina con il ravvedimento morale, un po' buonista, del venditore che rivela alla ragazza di avere gi\u00e0 una fidanzata che ama e che considera la donna pi\u00f9 bella. La versione originale pomiglianese, pi\u00f9 essenziale, ha un finale diverso: la ragazza risponde picche alla proposta del venditore di spille, dicendogli che ha gi\u00e0 un fidanzato. Oltre al finale differente, Di Giacomo inserisce anche alcune immagini che rendono la sua versione pi\u00f9 poetica. Nel testo viene inoltre menzionato pi\u00f9 volte il tornese, moneta di rame coniata dalla met\u00e0 del XV secolo fino alla fine del Regno delle Due Sicilie (1861). Il termine \"tornese\", nel napoletano dell'epoca, significava tuttavia anche \"bacio\" e su questa ambivalenza \u00e8 incentrata parte della canzone."}
{"id": "8403534", "revid": "287204", "url": "https://it.wikipedia.org/wiki?curid=8403534", "title": "Randver", "text": "Randver nelle fonti mitologiche.\nSecondo la \"Hyndlulj\u00f3\u00f0\", era il figlio di R\u00e1\u00f0bar\u00f0r re di Gar\u00f0ar\u00edki e di Au\u00f0r Mente-Profonda. Sia secondo questa fonte che secondo la \"S\u00f6gubrot\", Au\u00f0r si spos\u00f2 con R\u00e1\u00f0bar\u00f0r contro la volont\u00e0 di suo padre Ivar Vidfamne e che ebbe Harald Hildetand da un precedente matrimonio.\nViceversa, nelle genealogie nel \"Hversu Noregr bygg\u00f0ist\", Randver pare essere indicato come figlio di Hr\u0153rekr sl\u00f6ngvanbaugi (Rorik Slyngebond) re danese di Selandia, nonch\u00e9 fratello di Harald Hildetand; anche il \"S\u00f6gubrot\" riporta che re Hr\u0153rekr fu ucciso da Ivar Vidfamne.\nSecondo la \"Saga di Herv\u00f6r\" sia Randver sia Harald Hildetand erano figli di Valdar e di Alfhild, altra figlia di Ivar Vidfamne, il quale nomin\u00f2 Valdar come vicer\u00e9 di Danimarca; quando quest'ultimo mor\u00ec, succedette Randver, il quale spos\u00f2 \u00c5sa Haraldsdottir di Agder. Quest'ultima, in altre saghe, sarebbe la moglie di Gu\u00f0r\u00f6\u00f0r il Cacciatore e madre di Sigur\u00f0r Hringr. Dopo che suo fratello Harald reclam\u00f2 il G\u00f6taland (o Gotland, a seconda del manoscritto), Randver cadde in battaglia in Inghilterra.\nLa \"Saga di Herv\u00f6r\" riporta anche che Sigur\u00f0r Hringr, ora descritto come figlio di Randver, succedette al trono danese (probabilmente come vicer\u00e9 di Harald Hildetand). tuttavia, la \"S\u00f6gubrot\" dichiara che Harald Hildetand nomin\u00f2 Sigur\u00f0r Hringr come vicer\u00e9 di Svezia e del V\u00e4sterg\u00f6tland. Le \"Gesta Danorum\" di Saxo Grammaticus non menzionano chiaramente Randver.\nSnorri Sturluson, nel \"Nafna\u00feulur\", include il nome Randver nella lista dei Re del Mare, senza specificare altro. \nLo studioso danese Gudmund Sch\u00fctte identific\u00f2 delle analogie tra la coppia R\u00e1\u00f0bar\u00f0r - Randver nel \"Langfe\u00f0gatal\" e la coppia R\u00e6dhere - Rondhere menzionata nel verso 123 del poema anglosassone \"Widsith\" (circa VII secolo). Sch\u00fctte avanz\u00f2 l'ipotesi che la lista delle figure eroiche presenti nel \"Widsith\" abbia influenzato l'ordine delle figure presenti in alcune saghe successive.\nDediche.\nAl personaggio mitologico \u00e8 dedicato il cratere Randver sulla superficie di Callisto."}
{"id": "8403547", "revid": "404449", "url": "https://it.wikipedia.org/wiki?curid=8403547", "title": "Chiesa dei Santi Pietro e Paolo a Valdottavo", "text": ""}
{"id": "8403549", "revid": "466539", "url": "https://it.wikipedia.org/wiki?curid=8403549", "title": "Joseph Naso", "text": "Arrestato nel 2011 all'et\u00e0 di 77 anni, \u00e8 stato condannato alla pena di morte.\nBiografia.\nJoseph Naso nacque il 7 gennaio 1934 a Rochester (New York). Dopo aver prestato servizio nell'aeronautica militare statunitense negli anni cinquanta, conobbe la prima moglie Judith. Il matrimonio dur\u00f2 18 anni, ma dopo il divorzio Naso continu\u00f2 a far visita alla ex-moglie che viveva nella Bay Area di San Francisco. La coppia ebbe un figlio di nome Charles al quale in seguito fu diagnosticata una forma di schizofrenia, e Naso trascorse gli ultimi anni prima dell'arresto a prendersi cura di lui.\nNegli anni settanta frequent\u00f2 vari college della zona di San Francisco e a partire dagli anni ottanta si stabil\u00ec a Piedmont, California. Tra il 1999 e il 2003 visse a Sacramento, per poi stabilirsi a Reno nel 2004, dove fu arrestato nel 2011. Lavor\u00f2 come fotografo freelance ed ebbe molti precedenti penali per piccoli crimini come il taccheggio, commessi anche a settant'anni passati. Gli amici lo soprannominarono \"Crazy Joe\" a causa dei suoi comportamenti bizzarri.\nArresto, processo e detenzione.\nNaso venne arrestato nell'aprile 2010 per violazione della libert\u00e0 vigilata; a seguito di una perquisizione la polizia trov\u00f2 a casa sua circa 4.000 foto pornografiche, molte delle quali presentavano donne che sembravano in stato di incoscienza o morte, oltre ai suoi diari, soprannominati \"Rape journales\", con descrizioni grafiche dello stupro e della tortura di giovani donne; venne trovata anche una lista scritta a mano nella quale Naso aveva elencato dieci donne senza nome con relative posizioni geografiche, e quattro localit\u00e0 coincidevano con i luoghi di ritrovamento di quattro vttime. L'11 aprile 2011, Joseph Naso fu ufficialmente incriminato per gli omicidi Roggasch, Colon, Parsons e Tafoya. Tutte e quattro le vittime furono identificate come prostitute dalla polizia. Le altre sei donne menzionate nella lista rimasero sconosciute. Successivamente, i pubblici ministeri Dori Ahana e Rosemary Sloat presentarono prove indiziarie identificando due di queste: Shariea Patton e Sarah Dylan. Il 20 agosto 2013, Joseph Naso fu dichiarato colpevole di omicidio di primo grado da una giuria della contea di Marin. Il 22 novembre 2013, \u00e8 stato condannato alla pena capitale.\nNaso fu anche sospettato di essere l'Alphabet Killer che nel periodo 1971-1973 aveva ucciso tre bambine a Rochester, dato che quattro delle sue vittime avevano iniziali uguali per nome e cognome, proprio come le vittime di Rochester, e Naso aveva vissuto l\u00ec per lungo tempo all'epoca dei delitti. Tuttavia, sottoposto all'esame del DNA, egli risult\u00f2 estraneo ai fatti."}
{"id": "8403558", "revid": "599013", "url": "https://it.wikipedia.org/wiki?curid=8403558", "title": "Ali Ou\u00e9draogo", "text": "Carriera.\nNazionale.\nHa debuttato in Nazionale il 3 giugno 2001, in Burundi-Burkina Faso (0-0). Ha messo a segno la sua prima rete con la maglia della Nazionale il 7 gennaio 2002, nell'amichevole Burkina Faso-Camerun (1-3), siglando la rete del definitivo 1-3 al minuto 76. Ha partecipato alla Coppa d'Africa 2002. Ha collezionato in totale quattro presenze e una rete."}
{"id": "8403562", "revid": "767487", "url": "https://it.wikipedia.org/wiki?curid=8403562", "title": "Il giuoco dei sensi", "text": "Il giuoco dei sensi \u00e8 un film italo/svizzero del 2001 per la regia di Enrico Bernard; la location del film \u00e8 la Svizzera.\nOltre che uscire in sala, il film esce anche in homevideo.\nTrama.\n\u00c8 ambientato in una valle montana; la diga rischia in quanto \u00e8 minacciata dalla dinamite. Parallelamente c'\u00e8 un gioco di coppie, tradimenti e sotterfugi. La valle va salvata dalla distruzione, quindi Regina deve fermare la mano folle del suo amante; il coraggio e la forza che la contraddistingue la far\u00e0 gettare a capofitto nel pericolo."}
{"id": "8403583", "revid": "122868208", "url": "https://it.wikipedia.org/wiki?curid=8403583", "title": "The Week (settimanale britannico)", "text": "The Week \u00e8 un settimanale di attualit\u00e0 britannico e statunitense. \nStoria.\n\"The Week\" fu fondato nel 1995 da Jolyon Connell, che lavorava precedentemente per il giornale conservatore \"The Sunday Telegraph\". Nell'aprile del 2001 fu inaugurata l'edizione statunitense del settimanale, mentre nell'aprile del 2008 fu lanciata quella australiana. Nel mentre, nel 2007, l'edizione statunitense di \"The Week\", lanci\u00f2 un sito Web. Durante l'ottobre del 2012 la branca australiana cess\u00f2 la sua attivit\u00e0. Nel novembre del 2015 fu inaugurato \"The Week Junior\", una rivista rivolta ai bambini di et\u00e0 compresa tra 8 e 14 anni."}
{"id": "8403589", "revid": "1516566", "url": "https://it.wikipedia.org/wiki?curid=8403589", "title": "Chiesa di Santa Maria in Broglio", "text": "La chiesa di Santa Maria in Broglio era un edificio religioso di Venezia, distrutto tra il 1810 ed il 1823. Definita in qualche antico documento anche come \"Santa Maria in Capo di Brolo\", era in realt\u00e0 pi\u00f9 ritualmente dedicata come \"chiesa dell'Ascensione\". Di quest'ultima titolazione rimane memoria nel toponimo di calle larga dell'Ascensione e di alcune calli o \"rami\" che da questa si dipartono. Era posta accanto alla piazza San Marco dietro l'altra distrutta chiesa di San Geminiano ovvero l'attuale ala napoleonica.\nStoria.\nLa definizione \"in Broglio\" prende probabilmente origine dal brolo che occupava la met\u00e0 occidentale dell\u2019attuale piazza San Marco, divisa dalla porzione verso la basilica dal rio Batario, interrato nel XII secolo sotto il doge Ziani. L'area viene indicata da Flaminio Corner come il luogo \u00above solevano i Nobili aspiranti a qualche carica ridursi ad implorare i suffragj\u00bb e Giuseppe Boerio riferendosi a quest'uso, sebbene sposti un po' pi\u00f9 verso il Palazzo Ducale il \"brolo\" o \"brogio\", azzarda ad indicarlo come origine del significato di broglio.\nLa chiesa fu costruita a spese della Repubblica fu concessa in possesso all'ordine dei Cavalieri templari fino al 1311, anno della loro sanguinosa soppressione. Nel 1312 dopo l'espulsione di un ultimo templare fu consegnata ai Cavalieri di Malta trasferendovi l'obbligo di ospitare nel convento gli ambasciatori stranieri di passaggio. I gerosolimitani trovarono pi\u00f9 adatto e sufficiente come sede veneziana l'altro convento venuto in loro possesso, quello di San Giovanni Battista del Tempio, e questo lo vendettero nel 1324 ai procuratori di San Marco. Di nuovo nel 1336 vi furono introdotti in affitto alcuni frati (di un ordine rimasto ignoto) con l'obbligo di mantenere due sacerdoti e sempre quello dell'ospitalit\u00e0 ai diplomatici. Ormai sostituiti i religiosi dal clero secolare, il mantenimento del complesso venne assunto nel 1516 dalla Scuola dell'Ascensione che pi\u00f9 tardi provvidero ai restauri e al rivestimento in pietra della facciata, lavori conclusi nel 1598.\nA seguito dei decreti napoleonici, non essendo parrocchiale ma gestita da una confraternita, la chiesa venne chiusa il 28 ottobre 1810 e per qualche tempo fu utilizzata come magazzino.\nIl campanile, considerato fatiscente in un'ordinanza del 1807, risulta gi\u00e0 demolito nel 1810. Pi\u00f9 lentamente ebbe lo stesso destino la chiesa. Se per la commissione di ornato \u00abla quale ingombra la vista al reale Palazzo\u00bb ma restava necessario di reperire maggiori informazioni sull'edificio prima di autorizzarne la demolizione. Cosa che puntualmente avvenne nel 1923 dopo il \u00abbenigno rescritto della Sacra penitenziaria\u00bb di Roma con cui si rinunciava alle funzioni sacre di quell'edificio. Seguendo le fasi delle demolizioni, sugli spazi rimasti venne costruito e poi ampliato l'albergo Luna.\nDescrizione.\nDell'esterno ci rimangono soltanto le immagini contenute in alcune piante prospettiche (la pi\u00f9 chiara quella di Jacopo de' Barbari) che ci rendono riconoscibile un campanile romanico, simile a quelli tuttora esistenti di San Barnaba e Sant'Alvise, dalla cuspide conica circondata da quattro piccoli pinnacoli a raccordarsi con la cella.\nDell'interno abbiamo qualche informazione riguardo ai dipinti enumerati nelle pubblicazioni di Boschini e Zanetti.\nLa pala sull'altar maggiore, l\"Ascensione\" di Pietro Mera detto il Fiammingo, non viene citata per\u00f2 come esistente nel libro di Zanetti del 1771, pur non snobbando questo pittore.\nRisultano sempre esistenti quattro altre pale: la \"Piscina probatica\" di Andrea Celesti ; la \"Disputa di Ges\u00f9 con i dottori\" di Alberto Calvetti, un allievo del Celesti; la \"Nativit\u00e0 di Maria\" di Antonio Bellucci; l'\"Ingresso di Ges\u00f9 a Gerusalemme\" di Gregorio Lazzarini. Particolarmente apprezzato fu all'epoca il soffitto con l'\"Ascensione di Cristo\", una delle prime opere realizzate da Sebastiano Ricci dopo il ritorno a Venezia..\nDi tutte le opere resta soltanto la traccia della consegna in deposito della pala del Lazzarini al santuario di Sant'Orso nel vicentino."}
{"id": "8403591", "revid": "254059", "url": "https://it.wikipedia.org/wiki?curid=8403591", "title": "Corte Grande (Pegognaga)", "text": "Corte Grande (o Villa Angeli) \u00e8 uno storico edificio di Pegognaga, in provincia di Mantova.\nStoria.\nFu edificata agli inizi del Cinquecento a fianco della chiesa parrocchiale per volere di Bernardino Pusterla.\nDopo l'estinzione della famiglia agli inizi del XVII secolo, la corte pass\u00f2 in propriet\u00e0 ai Gonzaga, che la detennero fino alla fine del Settecento. Nel periodo divenne una nobile residenza, dotata di ampi giardini e nel 1766 di una filanda.\nNel secolo XIX la propriet\u00e0 pass\u00f2 ad altre famiglia fino al 1884, quando divenne di propriet\u00e0 della famiglia Angeli. Del complesso storico sono rimasti unicamente la villa, affiancata da un edificio di servizio e le scuderie, mentre sono andati perduti gli edifici rustici della corte e la filanda.\nLa villa ha subito danni causati dal terremoto dell'Emilia del 2012 ed \u00e8 stata successivamente restaurata."}
{"id": "8403597", "revid": "938", "url": "https://it.wikipedia.org/wiki?curid=8403597", "title": "Delap-Uliga-Djarrit", "text": "Delap-Uliga-Djarrit (spesso DUD) \u00e8 la capitale delle Isole Marshall, situata nell'isola e distretto di Majuro.\nDelap, Uliga e Darrit erano tre isole separate di Majuro che sono state congiunte in un'unica citt\u00e0 per formare la capitale.\nSpesso l'atollo intero di Majuro, che comprende anche altre isole, viene indicato come capitale di stato, perch\u00e9 DUD ha come sinonimo colloquiale Majuro."}
{"id": "8403598", "revid": "1603714", "url": "https://it.wikipedia.org/wiki?curid=8403598", "title": "Santa Maria in Broglio", "text": ""}
{"id": "8403600", "revid": "827882", "url": "https://it.wikipedia.org/wiki?curid=8403600", "title": "Week", "text": ""}
{"id": "8403604", "revid": "767487", "url": "https://it.wikipedia.org/wiki?curid=8403604", "title": "Soumaila Tassembedo", "text": "Caratteristiche tecniche.\nMediano, poteva essere schierato anche come difensore centrale o come terzino destro.\nCarriera.\nNazionale.\nHa debuttato in Nazionale maggiore il 28 novembre 2001, nell'amichevole Mali-Burkina Faso (2-1). Ha partecipato, con la Nazionale, alla Coppa d'Africa 2002. Ha collezionato in totale, con la maglia della Nazionale, 23 presenze."}
{"id": "8403607", "revid": "287204", "url": "https://it.wikipedia.org/wiki?curid=8403607", "title": "Weak (disambigua)", "text": ""}
{"id": "8403609", "revid": "767487", "url": "https://it.wikipedia.org/wiki?curid=8403609", "title": "Extralunati", "text": "Extralunati (\"Stranded\") \u00e8 un film di fantascienza americano del 1987 diretto da Tex Fuller, scritto da Alan Castle, con Ione Skye, Maureen O'Sullivan, Joe Morton, Susan Barnes, Cameron Dye e Michael Greene . \u00c8 stato rilasciato il 20 novembre 1987 da New Line Cinema .\nTrama.\nDeirdre Clark (Ione Skye) vive con la nonna Grace (Maureen O'Sullivan) in una casa poco distante da una anonima cittadina del Nord Carolina. La coesistenza tra loro non \u00e8 facile: Deirdre, che la recente morte dei genitori ha reso pi\u00f9 insofferente verso la vita, poco sopporta le premurose attenzioni della nonna che vorrebbe soltanto vederla felice in compagnia dei suoi coetanei. Una sera, dopo l'ennesimo screzio, un'incredibile avventura contribuir\u00e0 a renderle pi\u00f9 vicine e disponibili l'una verso l'altra. Un impressionante bagliore investe la casa e la ragazza e la nonna vi rimangono prigioniere di cingue singolarissimi extraterrestri che sembrano essersi materializzati dal nulla. L'inconsulto gesto di un vicino che spara contro uno degli alieni e rimane a sua volta mortalmente ferito fa precipitare la situazione: mentre gruppi di volontari si armano per dare la caccia ai presunti invasori, lo sceriffo McMann circonda la casa ed avvia una trattativa per salvare la vita delle due donne. Gli alieni non sono, in realt\u00e0, dei nemici: in fuga da un lontano pianeta caduto sotto il dominio di una razza mostruosa, essi sono esuli spauriti, capitati in un mondo sconosciuto e tallonati dai loro aguzzini. La solidariet\u00e0 che spontaneamente si instaura tra Grace, Deirdre e gli alieni contagia ben presto anche lo sceriffo che si trova a dover affrontare - oltre l'inseguitore extraterrestre che ha assunto insospettabili sembianze umane - l'insolito dilemma di far rispettare la legge e, insieme, ubbidire alle ragioni del cuore che dicono di lasciare liberi i fuggiaschi.\nDistribuzione.\nNegli Stati Uniti d'America \u00e8 stato distribuito il 20 novembre 1987 dalla New Line Cinema.\nIl film fu distribuito in Italia in VHS, successivamente non \u00e8 mai stato digitalizzato, dunque risulta difficile trovare il film.\nAccoglienza.\nIl Washington Post ha scoperto che il film era il tipo di \"immagine che una societ\u00e0 lancer\u00e0 sul mercato, sperando di riuscire a farcela\". Ha scoperto che mancavano recitazione, regia, effetti speciali e luci. Creature Feature ha dato al film 3 stelle su 5, trovandolo un lavoro divertente e rispettabile. Moria ha trovato il film un po' deludente e stupefacente, in particolare la regia, il ritmo e la scrittura.\nIl film suggerisce, dietro la vicenda degli alieni buoni e perseguitati, una sincera - seppur timida - denuncia dell'intolleranza e del latente razzismo della provincia americana (agli occhi dei pi\u00f9 scalmanati lo sceriffo \u00e8 doppiamente colpevole perch\u00e9 negro e troppo remissivo), ma nell'insieme \u00e8 penalizzato da un'eccessiva fretta di giungere alla scontata conclusione, dalla rinuncia ad un possibile approfondimento psicologico della giovane Deirdre e da un'elementare rappresentazione degli alieni descritti come esseri umani un poco pi\u00f9 pallidi, dalle acconciature plastificate, e in possesso del solito, luminescente cristallo teletrasportatore. La sorprendente disinvoltura di Maureen O\u2019Sullivan (la nonna) e la personalit\u00e0 di Joe Morton (lo sceriffo) sono due punti a favore della pellicola"}
{"id": "8403611", "revid": "827882", "url": "https://it.wikipedia.org/wiki?curid=8403611", "title": "Weak (singolo)", "text": ""}
{"id": "8403613", "revid": "767487", "url": "https://it.wikipedia.org/wiki?curid=8403613", "title": "Abdoul Kontougomde", "text": "Carriera.\nNazionale.\nHa debuttato in Nazionale il 15 luglio 2001, in Zimbabwe-Burkina Faso (1-0). Ha partecipato, con la Nazionale, alla Coppa d'Africa 2002. Ha collezionato in totale, con la Nazionale, 2 presenze."}
{"id": "8403614", "revid": "827882", "url": "https://it.wikipedia.org/wiki?curid=8403614", "title": "The Week (settimanale)", "text": ""}
{"id": "8403615", "revid": "62004", "url": "https://it.wikipedia.org/wiki?curid=8403615", "title": "Michel Vermote", "text": ""}
{"id": "8403621", "revid": "300067", "url": "https://it.wikipedia.org/wiki?curid=8403621", "title": "Erol Can \u00c7inko", "text": ""}
{"id": "8403623", "revid": "124003262", "url": "https://it.wikipedia.org/wiki?curid=8403623", "title": "Angelo De Carlini", "text": "\u00c8 ricordato per aver arricchito il Gabinetto di Storia Naturale del Liceo Classico Ugo Foscolo di Pavia.\nIl professor Mario Rampoldi nell\u2019Annuario del Regio Liceo Classico Ugo Foscolo di Pavia dell'anno scolastico 1922-1923 ricorda cos\u00ec il prof. De Carlini:\n\"Il nostro pensiero corre alla cara figura del prof. Angelo De Carlini, al collega che per ben 22 anni tenne la cattedra di storia naturale di questo liceo; egli ha lasciato tracce indelebili nel nostro Museo, aumentandone sistematicamente il patrimonio scientifico e didattico, curandone con estrema diligenza la conservazione, sviluppando con il suo insegnamento nei giovani studenti il culto della natura, l\u2019amore all\u2019ordine, lo spirito di osservazione\".\nBiografia.\nAngelo De Carlini nacque a Pavia l\u20198 marzo del 1862 da famiglia di origini modeste, \"figlio del Signor Giuseppe e della Signora Mazzucchelli Teresa\".\nOrfano di padre in tenera et\u00e0 riusc\u00ec a diplomarsi presso il Liceo Classico Ugo Foscolo di Pavia grazie al sostegno della madre per poi vincere il concorso del collegio Ghislieri, uno dei collegi universitari di Pavia.\nAppassionato di scienze naturali fin da giovanissimo intraprese gli studi universitari: si iscrisse alla facolt\u00e0 di Scienze Naturali dell\u2019Universit\u00e0 di Pavia laureandosi a pieni voti il 1\u00ba luglio del 1885. Ricevette l\u2019abilitazione all\u2019insegnamento della storia naturale nei licei e negli istituti tecnici dalla Regia Scuola Normale il 10 luglio 1885.\nCon Decreto Ministeriale il 26 gennaio 1886 fu nominato professore reggente di terza classe per la storia naturale nel Regio Liceo di Sondrio con 1728 lire di stipendio e rivest\u00ec anche le funzioni di conservatore della Collezione del Gabinetto di scienze naturali del Liceo di Sondrio dove era confluita la collezione di Giuseppe Sertoli.\nNei due anni di permanenza a Sondrio, tra il 1886 e il 1887, grazie alla collezione del museo e alla collaborazione di due giovani naturalisti (Mario Cermenati e Bruno Galli-Valerio) scrive l\u2019opera \"Vertebrati della Valtellina\", pubblicata a Milano dalla Tipografia Bernardoni di C. Rebeschini e C. nel 1888: un elenco di specie della fauna della Valle dell\u2019Adda con informazioni sulla sua presenza e sulla sua distribuzione in quel territorio.\nIl 1 aprile 1888 fu promosso a reggente di seconda classe con lire 1920 di stipendio.\nIl 26 ottobre 1888 fu trasferito con lo stesso grado, ufficio e stipendio al Regio Liceo di Alessandria dove fu riconfermato anche per il 1889.\nIl 13 agosto 1889 viene trasferito con decreto ministeriale al Liceo Classico Ugo Foscolo di Pavia in qualit\u00e0 di professore reggente di seconda classe per la storia naturale.\nRitornato a Pavia prosegue la sua attivit\u00e0 di professore e naturalista.\nGrazie a fondi del ministero, arricchisce il Museo di Storia Naturale del Liceo Classico Ugo Foscolo di Pavia con manufatti, modelli e tavole murali.\nViene promosso nel 1890 per anzianit\u00e0 a reggente di prima classe con lo stipendio di lire 2112 ed \u00e8 riconfermato reggente fino al 1891.\nNel settembre 1890 soggiorna a Craveggia, \"aprico e ridente paesello\" della Val Vigezzo, dove ha modo di studiare gli artropodi di quella valle, sui quali pubblicher\u00e0 due anni dopo, nel 1892, lo studio \"Artropodi di Val Vigezzo\". Nella raccolta degli esemplari \u00e8 aiutato dai fratelli Brusotti Luigi e Marina, suoi alunni al Liceo Foscolo di Pavia che ringrazia nella pubblicazione:\n\"Oltre che dei rincoti, ortotteri ed aracnidi, da me raccolti, presento un elenco di 124 specie di lepidotteri, presi da due distinti dilettanti e miei carissimi allievi, fratello e sorella Brusotti\"\", e da loro per la massima parte determinati, verificandone io stesso le determinazioni.\" [...]\n\"Esprimo vivi ringraziamenti\" [...] \"ai miei amici Brusotti che molto mi aiutarono nella raccolta.\"\nIn questi anni si dedica interamente alle sue ricerche appassionate, e in particolare si concentra sulla variet\u00e0 faunistica della Valtellina, terra in cui aveva insegnato e da cui era affascinato: la \"Valtellina \u00e8, senza dubbio, regione interessantissima al naturalista\"; \"Incontriamo pertanto in Valtellina la massima variet\u00e0 di clima, di terreno e di vegetazione; dalle pianure sufficientemente vaste e umide, s\u00ec da formare delle paludi, alla regione collinetta, montuosa ed alpina, fino alle vaste estensioni di ghiacci e di nevi perpetue\" - di cui per\u00f2 lamenta la carenza di descrizioni e ricerca.\nAltro argomento di suo interesse fu lo studio delle differenti specie di rincoti sui quali approfondisce gli studi, raccogliendone personalmente in citt\u00e0 e nelle campagne del circondario. Affida inoltre agli studenti il compito di raccoglierne a loro volta nelle campagne da loro frequentate per poi portarli a scuola, come si evince dal \"Bullettino della Societ\u00e0 Entomologica Italiana\" del 1891 in cui \u00e8 pubblicata a pag.21 \"Contribuzione alla fauna ditterologica della Provincia di Pavia\", a cura di Mario Bezzi.\nDiventa socio del \"Bollettino Entomologico Italiano\" su cui pubblica i suoi lavori, come si evince dall'ultima pagina del \"Bollettino Entomologico Italiano\" del 1891.\nScrive cos\u00ec sei pubblicazioni sui rincoti e tre pubblicazioni sugli artropodi (descritte in Opere pi\u00f9 sotto).\nI rincoti raccolti durante le spedizioni in Africa (B\u00f2ttego - Casati) arrivano al museo di storia naturale di Genova e vengono recapitati al professore per la classificazione, a volte in cattivissimo stato.\nIn sedici anni pubblica dieci studi: sono pubblicazioni di poche pagine, ma richiedono tantissimo lavoro di ricerca e di confronto per aggiungere al ricchissimo elenco di insetti gi\u00e0 noti anche solo una singola specie. Le pubblicazioni non sono destinate alla vendita, ma agli esperti del settore scientifico. Tutto questo lavoro gli procura avanzamenti di carriera passando da incaricato a reggente e da reggente a titolare fino alla terza classe, oltre alle promozioni per merito.\nNel 1891 il prof. De Carlini fu proposto come componente del Collegio dei Conservatori del Museo civico di Pavia da Pietro Pavesi. Il De Carlini, pur manifestando molti apprezzamenti per la considerazione, non accett\u00f2 la nomina per riguardo al collega Leopoldo Maggi, professore di storia naturale dell\u2019Istituto Tecnico, che era di diritto componente del Collegio, come da regolamento del Museo.\nIl 9 giugno 1892 gli viene aumentato lo stipendio in base alla legge 25 febbraio 1892 e confermato nel suo ufficio fino al 1893: riceve cos\u00ec 2200 lire di stipendio.\nIl 30 marzo 1893 con decreto reale \u00e8 promosso titolare di terza classe con lo stesso ufficio per 2400 \u00a3 di stipendio.\nL'11 settembre 1895 sposa a Voghera Malfatani Clotilde, nata a Voghera il 13 febbraio 1862, come risulta dagli atti di matrimonio del comune di Voghera. La coppia non avr\u00e0 figli.\nIl 1 aprile 1899 gli viene aumentato lo stipendio del 10% \"per compiuto sessennio\" per un totale di 2640 lire. \u00a0 \u00a0\nIl 1 luglio 1900 fu promosso alla seconda classe con 2940 lire di stipendio.\nIl 1 gennaio 1906 diventa ordinario per 3810 lire di stipendio e promosso per merito a 4310 lire.\nIl prof. Angelo De Carlini morir\u00e0 a soli 48 anni, il 14 gennaio 1911.\nNell\u2019aula di scienze del Liceo Classico Ugo Foscolo di Pavia, ancora oggi, troneggia la sua fotografia in una cornice ovale appesa alla parete, a tutela e salvaguardia di tutte le collezioni museali da lui create e conservate affinch\u00e9 possa essere fonte di ispirazione per le generazioni future.\nOpere.\n1. \"Artropodi dell\u2019isola di San Pietro\", in \"Bollettino della Societ\u00e0 Entomologica Italiana\", Firenze, 1885. (Sardegna)\n2. \"Rincoti emitteri ed omotteri pavesi\", in \"Bollettino della Societ\u00e0 Entomologica Italiana\", Firenze, 1886.\n3. \"Artropodi di Valtellina\", in \"Bollettino della Societ\u00e0 Entomologica Italiana\", Firenze, 1889.\n4. \"Artropodi di Val Vigezzo\", in \"Bollettino della Societ\u00e0 Entomologica Italiana\", Firenze, 1892. (Verbano, Cusio, Ossola)\n5. \"Rincoti del Sotto-Ceneri\" \"(Canton Ticino)\" in \"Bollettino della Societ\u00e0 Entomologica Italiana\", Firenze, 1887.\n6. \"Rincoti raccolti nel paese dei Somali\", in \"Annali del Museo Civico di Storia naturale di Genova\", 1892. (Somalia)\n7. \"Rincoti di Nkole\" \"(Africa centrale)\" in \"Bollettino della Societ\u00e0 Entomologica Italiana\", Firenze, 1894.\n8. \"Rincoti del Giuba\" \"e dei suoi affluenti\" \"(spedizione B\u00f2ttego)\", in \"Annali del Museo Civico di Storia naturale di Genova\", 1895.\n9. \"Rincoti dell\u2019isola di Cefalonia\", in \"Bollettino della Societ\u00e0 Entomologica Italiana\", Firenze, 1901. (Grecia)"}
{"id": "8403626", "revid": "114483998", "url": "https://it.wikipedia.org/wiki?curid=8403626", "title": "Corso Roma", "text": "Corso Roma \u00e8 una delle strade pi\u00f9 importanti del centro storico della citt\u00e0 italiana di Lodi.\nCaratteristiche.\nLa strada ha origine dalla piazza della Vittoria ed ha andamento rettilineo in direzione sud-est, terminando in piazza Zaninelli presso l'antica porta Cremonese (fino all'Unit\u00e0 d'Italia si denominava infatti corso di Porta Cremonese).\nIn passato il lato orientale del corso era fiancheggiato da portici fino alla chiesa di San Biagio (all'incrocio con l'odierna via Legnano). In seguito tali portici furono soppressi.\nIl corso \u00e8 fiancheggiato da edifici di varie epoche, fra i quali spiccano i palazzi Modignani e Sommariva. L'alto numero di esercizi commerciali lo rende una delle vie pi\u00f9 frequentate per il passeggio e per gli acquisti; per tale motivo gran parte del corso costituisce una zona a traffico limitato. "}
{"id": "8403630", "revid": "599013", "url": "https://it.wikipedia.org/wiki?curid=8403630", "title": "Firmin Sanou", "text": "Carriera.\nNazionale.\nHa debuttato in Nazionale nel 1995. Ha partecipato, con la Nazionale, alla Coppa d'Africa 1996, alla Coppa d'Africa 1998 e alla Coppa d'Africa 2002. Ha collezionato in totale, con la maglia della Nazionale, 22 presenze e una rete."}
{"id": "8403631", "revid": "76963", "url": "https://it.wikipedia.org/wiki?curid=8403631", "title": "Arthur Newberry Choyce", "text": " \nBiografia.\nI primi anni.\nArthur Newberry Choyce figlio di Benjamin Choyce, un falegname, e di sua moglie Mary Ann Newberry, nacque nel 1893 a Hugglescote, nel Leicestershire, Regno Unito vicino a Coalville a pochi chilometri da Loughborough.\nIl tenente e il poeta nella Prima Guerra Mondiale.\nAllo scoppiare della Prima Guerra Mondiale, Arthur si arruol\u00f2 nel Reggimento Leicestershire (conosciuto come \"The Tigers\", le tigri) come secondo tenente del nono Battaglione. Da subito cominci\u00f2 a scrivere e comporre poesie che raccontavano la dura vita in trincea, ricordavano le tanto amate campagne inglesi o il grande legame con la sorella Jeanne e i suoi genitori. Viste le sue doti eccezionali, il reggimento elesse Choyce come proprio poeta di guerra ufficiale. Venne mandato al Fronte Occidentale, dove visse in prima persona gli orrori della guerra durante l'offensiva de La Somme nel 1916. Il 15 giugno 1917 fu ferito gravemente e dovette ripararsi per venti ore in un cratere formato da un bombardamento prima di ricevere i soccorsi. Non appena guar\u00ec fu mandato in un tour negli Stati Uniti perch\u00e9 recitasse alcune delle sue poesie e incoraggiasse gli animi dei soldati americani ad intervenire nel conflitto. \nDopo la Guerra, Arthur continu\u00f2 a scrivere e pubblicare il suo lavoro. Divenne il preside della Scuola Primaria di Snibston a Coalville, nello stesso Leicestershire in cui era cresciuto. Mor\u00ec nel 1937 all'et\u00e0 di soli 43 anni a Ashby-de-la-Zouche. Apparentemente le gravi ferite ricevute in battaglia contribuirono alla sua morte prematura.\nLa poetica di Choyce.\nLe poesie di Choyce, cos\u00ec come quelle di Giuseppe Ungaretti, riflettono la logorante esperienza nelle trincee ed offrono al poeta l'unica via d'uscita dall'orrore della guerra. \u00c8 per questo che nella poetica di Choyce temi ricorrenti sono, in pieno stile romantico, il ricordo sognante di casa e della sua natura eloquente e l'affidamento a Dio. "}
{"id": "8403638", "revid": "1305772", "url": "https://it.wikipedia.org/wiki?curid=8403638", "title": "Turks (singolo)", "text": "Turks \u00e8 un singolo del rapper canadese Nav e del rapper statunitense Gunna, pubblicato il 27 marzo 2020 come primo estratto dal terzo album in studio del primo \"Good Intentions\".\nIl brano vede la partecipazione del rapper statunitense Travis Scott.\nVideo musicale.\nIl video musicale, diretto da Amir \"Cash\" Esmailian e Zac Facts, \u00e8 stato reso disponibile il 30 marzo 2020.\nTracce.\nTesti e musiche di Amir Esmailian, Jacques Berman Webster II, Navraj Goraya, Sergio Giovanni Kitchens e Wesley Glass.\nSuccesso commerciale.\n\"Turks\" ha debuttato alla 17\u00aa posizione della Billboard Hot 100 ed \u00e8 risultato il 4\u00ba brano pi\u00f9 riprodotto in streaming nella pubblicazione dell'11 aprile 2020, grazie a 20,1 milioni di stream. Si tratta della prima top fourty di Nav nella classifica statunitense."}
{"id": "8403642", "revid": "300067", "url": "https://it.wikipedia.org/wiki?curid=8403642", "title": "Muhammed \u015eenli", "text": ""}
{"id": "8403645", "revid": "300067", "url": "https://it.wikipedia.org/wiki?curid=8403645", "title": "Dogan Senli", "text": ""}
{"id": "8403655", "revid": "287204", "url": "https://it.wikipedia.org/wiki?curid=8403655", "title": "Giorgio IV di Erbach-F\u00fcrstenau", "text": "Nato ad Hanau, era l'ottavo figlio (quinto maschio) di Giorgio Alberto I, conte di Erbach-Sch\u00f6nberg, e della terza moglie, Elisabetta Dorotea, figlia di Giorgio Federico II, conte di Hohenlohe-Waldenburg-Schillingsf\u00fcrst.\nBiografia.\nDal momento che lui e i fratelli erano ancora minorenni quando il padre mor\u00ec nel 1647, la custodia e la reggenza dei domini del casato di Erbach furono assegnati al fratellastro maggiore, Giorgio Ernesto, che govern\u00f2 fino al 1669, anno della sua morte, senza discendenti. Giorgio IV e i fratelli minori sopravvissuti, Giorgio Luigi I e Giorgio Alberto II, ottennero il controllo in comune del margraviato fino al 1672, quando addivenirono ad un accordo per una spartizione dei possedimenti di famiglia: Giorgio IV ricevette quindi i distretti di F\u00fcrstenau, Michelstadt, Bad K\u00f6nig e Breuberg.\nGiorgio IV intraprese la carriera militare e venne nominato maggiore generale nei Paesi Bassi. Mor\u00ec lungo il fiume Waal, nei pressi di Tiel, all'et\u00e0 di trentadue anni, al termine della guerra franco-olandese; venne sepolto a Michelstadt.\nMatrimonio e discendenza.\nIl 22 agosto 1671, ad Arolsen, Giorgio IV spos\u00f2 Luisa Anna (18 aprile 1653 - 30 giugno 1714), erede di Culemborg e figlia del principe Giorgio Federico di Waldeck e della moglie Elisabetta Carlotta di Nassau-Siegen. Ebbero quattro figli: \nAlla sua morte non aveva lasciato figli maschi sopravvissuti, conseguentemente i suoi possedimenti vennero ereditati dai fratelli, che se li spartirono."}
{"id": "8403656", "revid": "1890362", "url": "https://it.wikipedia.org/wiki?curid=8403656", "title": "Zolgokh", "text": "Zolgokh (in mongolo: \u0417\u043e\u043b\u0433\u043e\u0445) \u00e8 un tradizionale saluto formale mongolo. Due persone tengono entrambe le braccia fuori e le braccia della persona pi\u00f9 giovane sono poste sotto la persona pi\u00f9 anziana e afferrano i gomiti per mostrare il supporto per l'anziano. Le due persone si toccano quindi le guance, di solito accompagnate dalla frase Amar mend \u00fc\u00fc (in mongolo: \u0410\u043c\u0430\u0440 \u043c\u044d\u043d\u0434 \u04af\u04af), che significa \"Stai bene e in pace?\".\nTsagaan Sar.\nAl giorno d'oggi, il saluto \u00e8 di solito riservato alle celebrazioni del Tsagaan Sar, in cui le persone si salutano con lo zolgokh.\nLo zolgokh di solito viene rappresentato per la prima volta tra i membri della famiglia la mattina della festivit\u00e0 (marito e moglie non si salutano l'uno con l'altro). Il saluto viene prima eseguito con le persone pi\u00f9 anziane della famiglia, a volte accompagnato da un dono."}
{"id": "8403660", "revid": "1354930", "url": "https://it.wikipedia.org/wiki?curid=8403660", "title": "Coppa Agostoni 1983", "text": "La Coppa Agostoni 1983, trentasettesima edizione della corsa, si svolse il 27 agosto 1983 su un percorso di 209\u00a0km. La vittoria fu appannaggio del belga Alfons De Wolf, che complet\u00f2 il percorso in 4h58'04\", precedendo gli italiani Roberto Ceruti e Claudio Savini."}
{"id": "8403661", "revid": "1861950", "url": "https://it.wikipedia.org/wiki?curid=8403661", "title": "Utilizzatori del Douglas DC-8", "text": "Il Douglas DC-8, indicato anche come McDonnell Douglas DC-8, \u00e8 un aereo di linea e cargo quadrimotore a getto sviluppato dall'azienda aeronautica statunitense Douglas Aircraft Company dal 1958 al 1972. La Douglas Aircraft Company inizi\u00f2 lo sviluppo di un suo jet fin dal 1957, nella speranza di anticipare la Boeing, che stava facendo lo stesso con il futuro Boeing 707, ma i notevoli problemi al motore ne ritardarono l'uscita di undici mesi, cos\u00ec che quando i problemi furono risolti, il 707 si era gi\u00e0 accaparrato gran parte del mercato.\nIl velivolo ebbe un discreto successo, specialmente con l'ultima versione, che allora era la pi\u00f9 grande al mondo e che fu adottata anche dall'Alitalia.\nL'ultimo esemplare di DC-8, il 556\u00b0, fu consegnato il 13 maggio 1972, quindici anni dopo il primo, anche in considerazione del fatto che, nel frattempo, erano arrivati sul mercato aerei a grande capacit\u00e0 come il nuovo Boeing 747. \nIl 21 agosto 1961, durante un test di volo, un Douglas DC-8 ruppe il muro del suono a Mach in volo di discesa da ft. A detta dei tecnici la cosa non era stata prevista, tuttavia il fatto dimostr\u00f2 che il DC-8 aerodinamicamente ne era all'altezza. Divent\u00f2 cos\u00ec il primo aereo passeggeri ad aver superato la barriera del suono, prima del Tupolev Tu-144 e del Concorde.\nOrdini e consegne.\nLegenda tabella:\nNote:"}
{"id": "8403662", "revid": "119659495", "url": "https://it.wikipedia.org/wiki?curid=8403662", "title": "Jan Bj\u00f6rklund", "text": "\u00c8 stato il leader del Partito popolare liberale fino al 28 giugno 2019 ed \u00e8 stato Ministro della Pubblica Istruzione e Vice Primo Ministro svedese fino alle elezioni del 2014. Dal 1 Settembre 2020 \u00e8 Ambasciatore di Svezia in Italia.\nEducazione militare e carriera.\nJan Bj\u00f6rklund \u00e8 nato a Skene (oggi parte del comune di Mark), nella contea di V\u00e4stra G\u00f6taland, in Svezia. Suo padre, Arne, lavorava nell'industria tessile e sua madre, Ragna, arriv\u00f2 in Svezia dalla Norvegia come rifugiata di guerra nel 1944. Proviene da una famiglia appartenente alla classe operaia e i suoi genitori non ebbero un'istruzione superiore.\nDopo aver completato l'istruzione secondaria superiore (\"Ginnasio\") nel 1982, Bj\u00f6rklund si arruol\u00f2 nelle Forze armate svedesi e super\u00f2 l'esame di Ufficiale nel 1985. Lavor\u00f2 poi nella Guardia Reale a Stoccolma, si ritir\u00f2, nel 1994, per iniziare una nuova carriera in politica.\nCarriera politica.\nBj\u00f6rklund divenne presto membro della \"Svezia dei giovani liberali\", l'ala giovanile del Partito popolare liberale, nel 1976. Fu eletto membro del consiglio direttivo dell'organizzazione nel 1983 e lavor\u00f2 come secondo vice presidente tra il 1985 e il 1987. Divenne poi membro del consiglio del Partito popolare liberale (dal 1990). Nel 1995 entr\u00f2 a far parte della direzione del partito e due anni dopo divent\u00f2 secondo vice presidente e vice presidente nel 2001.\nNel 1991 Bj\u00f6rklund fu eletto membro supplente del consiglio municipale (svedese: \"kommunfullm\u00e4ktige\") di Stoccolma, dove prest\u00f2 servizio nel consiglio educativo della citt\u00e0. Tra il 1994 e il 1998 \u00e8 stato vice sindaco dell'opposizione (svedese: \"oppositionsborgarr\u00e5d\") di Stoccolma. Tra il 1998 e il 2002 \u00e8 stato vice sindaco delle scuole (svedese: \"skolborgarr\u00e5d\") e tra il 2002 e il 2006 ha nuovamente lavorato come vice sindaco dell'opposizione.\nNel periodo precedente alle elezioni del 2002 e del 2006, Bj\u00f6rklund era presidente del gruppo di lavoro dell'Alleanza per la Svezia, di centro-destra, per la politica educativa.\nMinistro del governo e leader del partito.\nAlle elezioni generali svedesi del 2006, Bj\u00f6rklund venne eletto al Riksdag, e poco dopo venne nominato Ministro delle scuole dal nuovo gabinetto di centro-destra guidato dal Primo ministro Fredrik Reinfeldt.\nDopo la decisione di Lars Leijonborg di ritirarsi come leader di partito al Congresso nazionale del Partito popolare liberale il 7 settembre 2007, Bj\u00f6rklund venne nominato all'unanimit\u00e0 dal comitato elettorale del partito come nuovo leader nazionale. Contemporaneamente, raggiunse la posizione di capo del Ministero dell'istruzione e della ricerca. \nDopo le elezioni del 2010, il Partito popolare liberale divent\u00f2 il secondo partito pi\u00f9 grande nell'alleanza del governo. Bj\u00f6rklund sostitu\u00ec Maud Olofsson come vice primo ministro il 5 ottobre 2010. Rassegn\u00f2 le dimissioni al congresso del 28 giugno 2019. Il suo successore \u00e8 Nyamko Sabuni.\nPunti di vista politici.\nBj\u00f6rklund \u00e8 spesso visto come un rappresentante dell'ala pi\u00f9 a destra del Partito Liberale. Si \u00e8 concentrato maggiormente sulle questioni dell'istruzione, dove \u00e8 noto per il suo sostegno all'ordine e alla disciplina. Ha criticato il sistema scolastico svedese per essere troppo \"sciocco\" e per non concentrarsi abbastanza sulla conoscenza. Tra le altre cose, in vista dell'invasione americana dall'Iraq nel 2002, come primo vicepresidente del suo partito, Bj\u00f6rklund espresse il suo sostegno alla partecipazione della Svezia alla coalizione multinazionale a condizione che l'invasione avesse un ampio sostegno internazionale (cosa che non ebbe).\nNel gennaio 2009, in un'intervista sul programma di notizie svedese SVT, Bj\u00f6rlund ha criticato la riduzione degli ultimi anni della difesa svedese, affermando: \"Dopo lo sviluppo degli ultimi anni in Russia e la guerra in Georgia, la Svezia deve essere in grado di mobilitare pi\u00f9 soldati di quanto possiamo oggi\".\nVita personale.\nJan Bj\u00f6rklund \u00e8 sposato con Anette Brifalk, con la quale ha due figli. Vive con la sua famiglia a Bromma, Stoccolma."}
{"id": "8403671", "revid": "300067", "url": "https://it.wikipedia.org/wiki?curid=8403671", "title": "Dogukan Sonmez", "text": ""}
{"id": "8403674", "revid": "1693535", "url": "https://it.wikipedia.org/wiki?curid=8403674", "title": "Jacques Yameogo", "text": "Carriera.\nNel 2002 ha allenato la Nazionale burkinab\u00e9 insieme a Pihouri Weboanga. Ha guidato, insieme a Pihouri Weboanga, la Nazionale burkinab\u00e9 nella Coppa d'Africa 2002."}
{"id": "8403675", "revid": "599013", "url": "https://it.wikipedia.org/wiki?curid=8403675", "title": "Peter Hanrahan", "text": "Biografia.\n\u00c8 il fratello di Joe Hanrahan, anch'egli calciatore con oltre 300 presenze nella massima divisione irlandese.\nCarriera.\nConta 355 presenze e 79 reti in 14 stagioni di massima serie irlandese, principalmente con la maglia del con cui vinse il campionato e il titolo di capocannoniere nella stagione 1990-1991. Ha anche totalizzato 6 presenze nelle coppe europee, di cui 2 nell'edizione 1991-1992 della Coppa dei Campioni."}
{"id": "8403680", "revid": "112002682", "url": "https://it.wikipedia.org/wiki?curid=8403680", "title": "Corso di Porta Cremonese", "text": ""}
{"id": "8403683", "revid": "161273", "url": "https://it.wikipedia.org/wiki?curid=8403683", "title": "Tribunale per il disastro di Aberfan", "text": ""}
{"id": "8403685", "revid": "484362", "url": "https://it.wikipedia.org/wiki?curid=8403685", "title": "Emilia Cundari", "text": "Biografia.\nNata a Detroit da Frank e Ambrosina Cundari, emigrati dalla Calabria, trascorse l'infanzia tra il Canada e l'Italia finch\u00e9 suo padre, quando Emilia aveva sette anni, fece definitivamente ritorno in Canada a Windsor., dove era comproprietario di un ristorante. A Windsor frequent\u00f2 la Dougall Avenue School, oltre a prendere lezioni alla Ursuline School of Music\nPi\u00f9 tardi frequent\u00f2 anche la St. Mary's Academy. dove il suo talento vocale risult\u00f2 subito evidente agli insegnanti In seguito prosegu\u00ec gli studi al Marygrove College di Detroit, diplomandosi in musica. Ventenne, guadagn\u00f2 una borsa di studio da $2 000 dalla Grinnell Music scholarship, che le consent\u00ec di recarsi a New York City per continuare i suoi studi con il direttore Max Rudolf e alla New York City Opera.\nCarriera.\nEmilia Cundari fece il suo esordio alla New York City Opera nel 1953, interpretando il \"Nano rugiadoso\" in Hansel e Gretel di Humperdinck. Due anni dopo fu scritturata come soprano dal Metropolitan Opera, insieme a Madelaine Chambers. e la sua prima performance fu nel ruolo di Barbarina in \"Le nozze di Figaro\" il 1\u00ba marzo 1956.\nEsord\u00ec in un ruolo principale con la compagnia il 19 marzo 1957 come Micaela in una produzione della \"Carmen\". Un critico del New York Times disse che il ruolo ben si adattava alla sua voce definendo la sua esibizione \"altamente promettente.\" Continu\u00f2 nel ruolo durante una tourn\u00e9e della compagnia che comprese una tappa al Maple Leaf Gardens di Toronto. Nel 1958 la sua interpretazione di Lauretta nel \"Gianni Schicchi\" di Puccini con il \"Met\" fu recensita dal giornale come \"aggraziata e carina\", che aveva bisogno di \"un po 'pi\u00f9 di sicurezza\" nonostante avesse raccolto applausi per l'aria \"O mio babbino caro\".\nDopo il suo lavoro con il Met, Emilia Cundari si spost\u00f2 Italia dove si esib\u00ec a La Scala, a Roma per una riproposizione de La resurrezione di H\u00e4ndel e in tourn\u00e9e in tutta Europa. In aggiunta alle esibizioni dal vivo, \u00e8 apparsa in diverse registrazioni, comprendenti la Sinfonia n. 9 di Beethoven e la Sinfonia n. 2 di Mahler, sotto la direzione di Bruno Walter.\nDurante la permanenza in Italia, Emilia conobbe a Napoli il basso Sergio Pezzetti, che spos\u00f2 nel 1965. In seguito alla nascita del loro figlio, Emilia torn\u00f2 a Windsor dove si esib\u00ec occasionalmente e insegn\u00f2 musica. Malgrado le numerose richieste di esibirsi all'estero trascorse il resto della sua vita lontano dalle luci del palcoscenico.\nEmilia Cundari mor\u00ec all'et\u00e0 di 74 anni a Southfield in Michigan. Sebbene avesse raggiunto il riconoscimento internazionale negli anni '50 e '60, la sua carriera musicale \u00e8 rimasta ampiamente dimenticata anche dopo la sua morte, fino a quando, nel 2014, un'opera sulla sua vita (e della fotografa Pat Sturn) \u00e8 stata pubblicata dalla violoncellista Nadine Deleury. Quattro anni dopo, una campagna di crowd-funding per aggiungere una targa commemorativa nel cimitero di Windsor, dove riposano i suoi resti, fu indetta dalla soprano Tara Sievers-Hunt. Il risultato fu l'installazione di una targa in bronzo decorata nel sito della sua cripta, precedentemente non contrassegnata, al Heavenly Rest Cemetery."}
{"id": "8403686", "revid": "767487", "url": "https://it.wikipedia.org/wiki?curid=8403686", "title": "Hieroglyphics (gruppo musicale)", "text": "Hieroglyphics, noto anche come Hieroglyphics Crew e Hiero, \u00e8 un collettivo hip hop underground statunitense di Oakland.\nIl gruppo \u00e8 stato fondato nel 1991 ed \u00e8 attualmente composto dai rapper Del the Funky Homosapien, Casual, Pep Love, dai produttori/gestori Domino, DJ Toure e dai quattro membri del gruppo Souls of Mischief: Phesto, A-Plus, Opio e Tajai.\nStoria.\nCome collettivo, gli Hieroglyphics hanno pubblicato tre album in studio: \"3rd Eye Vision\" nel 1998, \"Full Circle\" nel 2003 e \"The Kitchen\" nel 2013.\nNel 2005 hanno pubblicato un DVD live e un CD di accompagnamento del loro album \"Full Circle Tour\".\nHanno fatto uscire anche cinque album compilation: \"Hieroglyphics B-Sides\" e \"Hieroglyphics Oldies, Vol. I\" nel 1997, \"Hieroglyphics Oldies, Vol. II\" nel 1998, \"The Building\" nel 2004, \"The Corner\" nel 2005, e pi\u00f9 recentemente, \"Over Time\", nel marzo del 2007.\nAnche i singoli membri hanno pubblicato i propri album, sia attraverso progetti personali sia attraverso progetti di gruppi esterni.\nLogo.\nIl logo a tre occhi del collettivo rappresenta il numero 8 del sistema maya. \u00c8 stato creato da Del the Funky Homosapien, figlio di un artista astratto ed \u00e8 utilizzato per promuovere il gruppo sulle copertine degli album, sul sito web e su altro materiale promozionale."}
{"id": "8403687", "revid": "39884", "url": "https://it.wikipedia.org/wiki?curid=8403687", "title": "Adolfo Beria d'Argentine", "text": ""}
{"id": "8403692", "revid": "1369234", "url": "https://it.wikipedia.org/wiki?curid=8403692", "title": "Daniele e il leone", "text": "Daniele e il leone \u00e8 una scultura realizzata da Gian Lorenzo Bernini tra il 1655 e il 1657 circa. Si trova collocata all'interno di una nicchia della Cappella Chigi, nella Basilica di Santa Maria del Popolo a Roma; mostra il profeta Daniele nella fossa dei leoni. Assieme alla statua di Abacuc e l'angelo, diagonalmente opposta, forma una pi\u00f9 grande composizione.\nStoria.\nGian Lorenzo Bernini cominci\u00f2 a lavorare alla cappella nel 1652 per conto di Fabio Chigi, cardinale presbitero della basilica. Il suo patrocinatore fu nominato papa nel 1655 con il nome di Alessandro VII, dando un notevole impulso al restauro della cappella funeraria. Fino ad allora, le due nicchie accanto all'altare erano ancora vuote mentre quelle a destra e a sinistra dell'ingresso erano occupate dalle statue scolpite da Lorenzetto, su disegni di Raffaello: Giona che esce dalla balena ed Elia.\nUn disegno conservato dalla bottega del Bernini si \u00e8 notato che l'architetto era inizialmente intenzionato a spostare le due statue raffaellesche nelle nicchie vuote ai lati dell'altare, tuttavia successivamente decise di fare diversamente. Realizz\u00f2, infatti, le due statue raffiguranti i profeti Daniele e Abacuc, collocandole diagonalmente una opposta all'altra, come se si guardassero. Bernini ha creato una relazione spaziale che ha ravvivato l'intera cappella, portando le sue forme classiche verso un nuovo utilizzo religioso.\nLa statua di Daniele fu collocata nella nicchia a sinistra dell'ingresso. Il 26 giugno 1657 Bernini ricevette 1000 scudi come compenso per la statua di Daniele, gi\u00e0 in quel momento posizionata. I disegni preparatori conservati (quattro studi, attualmente presenti nel Museo delle belle arti di Lipsia) mostrano che Bernini ha tratto ispirazione dal celebre gruppo del Laocoonte. Tali disegni evidenziano il processo creativo attraverso il quale i modelli classici sono stati studiati e rielaborati secondo il suo gusto barocco. Un modello preparatorio in terracotta \u00e8 tuttora conservato nei Musei Vaticani. In passato ritenuto opera di un assistente, dopo il restauro svolto negli anni Ottanta \u00e8 stato riconosciuto come scultura del Bernini stesso, avente persino le sue stesse impronte digitali.\nDescrizione.\nL'opera mostra il caratteristico allungamento del corpo tipico dell'ultimo Bernini. Il giovane profeta si sta inginocchiando e il suo piede destro \u00e8 leccato dal leone addomesticato. Daniele prega con fervore, tendendo la sua figura verso destra dalla nicchia, mentre il suo volto si volge a Dio, rappresentato sul mosaico della cupola. Il drappeggio della veste ondeggia dalle spalle all'area lombare, per arrivare fino ai lati della base.\nVi sono presenti parallelismi tematici e visivi con la statua di Giona di Lorenzetto. Entrambe le storie sono la vittoria sulla morte per grazia di Dio, e la morte minaccia ambedue i profeti, assumendo le sembianze di una belva pericolosa, la balena nel caso di Giona, e il leone per quanto riguarda Daniele. I profeti sono rappresentati con aspetto giovane, atletico ed eroico, pi\u00f9 vicini alle raffigurazioni degli antichi dei, rispetto agli uomini barbuti descritti nell'Antico testamento. Mentre la testa di Giona fu ispirata dal volto delle antiche statue dell'Antinoo, per il Daniele Bernini trasse ispirazione da Alessandro Magno."}
{"id": "8403693", "revid": "349054", "url": "https://it.wikipedia.org/wiki?curid=8403693", "title": "Islam Bibi", "text": "Al momento della sua morte era un'agente di polizia afgana di alto rango. Guid\u00f2 operazioni contro i talebani, motivo per il quale ricevette numerose minacce di morte. Venne assassinata il 4 luglio del 2013.\nBiografia.\nNacque nella provincia afgana di Konduz nel 1974. Quando i talebani, negli anni '90 presero il controllo dell'Afganistan, Bibi si trovava in Iran con lo status di rifugiata. Nel 2001 ritorn\u00f2 nel suo paese e si un\u00ec alla polizia contro la volont\u00e0 della sua famiglia. Per salvare l'\"onore del cognome\", suo fratello tent\u00f2 di assassinarla.\nEntrata a far parte delle forze di polizia nel 2003, raggiunse rapidamente la posizione di secondo tenente, per poi ricoprire, altrettanto rapidamente la leadership del CID, un risultato decisamente straordinario per una donna afgana. In quel periodo, in quanto la poliziotta di rango pi\u00f9 alto, ricevette diverse minacce di morte. Guid\u00f2 una delle pi\u00f9 grandi squadre di polizia femminile afgane, specializzate nel rintracciare i talebani e alla ricerca di attentatrici suicide coperte dal burqa, in quanto le prime a poter entrare in qualsiasi casa durante le perquisizioni nelle aree femminili, laddove gli ufficiali di polizia maschi non erano ammessi. Come agenti di polizia, si coprivano il viso con sciarpe nere, indossavano stivali spessi e, in alcuni casi, sceglievano di indossare uniformi maschili. Human Rights Watch afferm\u00f2 che le poliziotte spesso subivano molestie sessuali e abusi verbali da parte dei loro colleghi maschi, in parte perch\u00e9 non disponevano nemmeno di strutture di base come i bagni per le donne. In tutte le stazioni di polizia afgane vi sono pochissime toilette femminili, e le donne che usano le toilette per uomini sono molto vulnerabili alle molestie.\nMorte.\nBibi venne colpita nella mattinata del 4 luglio 2013 mentre si trovava in moto con suo genero a Lashkar Gah, la capitale della provincia di Helmand. Gravemente ferita mor\u00ec al pronto soccorso dell'ospedale. Non venne avviata alcuna indagine per scoprire il responsabile dell'assassinio.\nEbbe 6 figli."}
{"id": "8403712", "revid": "83531", "url": "https://it.wikipedia.org/wiki?curid=8403712", "title": "Yibir", "text": "Gli Yibir, chiamati anche Yibbir, Yebir o Yahhar, sono una cabila del gruppo etnico dei somali.\nSono tradizionalmente endogami e le loro occupazioni ereditarie sono la magia, la lavorazione della pelle, la produzione di medicine tradizionali e la realizzazione di amuleti. Appartengono al clan Sab e talvolta ci si riferisce a loro come un clan minoritario, dei reietti nelle comunit\u00e0 somale a cui affidare i lavori pi\u00f9 umili.\nSecondo la tradizione somala, gli Yibir discendono da Mohammad Hanif di Hargeisa. Mohammad Hanif aveva reputazione di essere un mago pagano e secondo le leggende locali fu sconfitto da Yusuf bin Ahmad al-Kawneyn. Secondo questo mito, il resto della societ\u00e0 somala ha da allora pagato un piccolo dono agli Yibir dopo la nascita di un figlio, come forma di compensazione.\nLa loro lingua viene mantenuta segreta agli altri clan somali. Sebbene siano musulmani ed etnicamente simili agli altri somali, sono tradizionalmente oggetto di discriminazione da parte delle fasce pi\u00f9 alte della societ\u00e0."}
{"id": "8403713", "revid": "1924342", "url": "https://it.wikipedia.org/wiki?curid=8403713", "title": "I Dare You", "text": "I Dare You si pu\u00f2 riferire a:"}
{"id": "8403715", "revid": "599013", "url": "https://it.wikipedia.org/wiki?curid=8403715", "title": "Louis Crayton", "text": "Carriera.\nClub.\nHa cominciato a giocare in patria, al . Nel 1997 si \u00e8 trasferito in Svizzera, al . Nel 1998 \u00e8 stato acquistato dal . Nell'estate 2000 ha firmato un contratto con lo . Nel gennaio 2001 \u00e8 passato al . Nell'estate 2001 si \u00e8 trasferito allo . Nel 2002 ha firmato un contratto con lo . Nel 2003 \u00e8 passato al . Nel 2005 \u00e8 stato acquistato dal . Nel 2008 si \u00e8 trasferito negli Stati Uniti, al . Ha concluso la propria carriera nel 2010, dopo aver giocato per una stagione nel .\nNazionale.\nHa debuttato in Nazionale il 20 giugno 1999, in Liberia-Tunisia (7-0). Ha partecipato, con la Nazionale, alla Coppa d'Africa 2002. Ha collezionato in totale, con la maglia della Nazionale, 26 presenze e 34 reti subite."}
{"id": "8403716", "revid": "686936", "url": "https://it.wikipedia.org/wiki?curid=8403716", "title": "Formazione ideale della NFL degli anni 2010", "text": "La formazione ideale della NFL degli anni 2010, in inglese NFL 2010s All-Decade Team \u00e8 composta giocatori che hanno fornito prestazioni eccezionali nella National Football League negli anni duemiladieci. I prescelti furono annunciati il 6 aprile 2020.\nNote:"}
{"id": "8403718", "revid": "1310927", "url": "https://it.wikipedia.org/wiki?curid=8403718", "title": "Il'ja Gul'tjaev", "text": "Carriera.\nHa giocato nella massima serie dei campionati russo, armeno e bielorusso."}
{"id": "8403725", "revid": "580197", "url": "https://it.wikipedia.org/wiki?curid=8403725", "title": "Tahar Cherif El-Ouazzani", "text": ""}
{"id": "8403731", "revid": "726373", "url": "https://it.wikipedia.org/wiki?curid=8403731", "title": "Defender 2000", "text": "Defender 2000 \u00e8 uno sparatutto a scorrimento orizzontale sviluppato da Llamasoft pubblicato da Atari Corporation esclusivamente per la console Atari Jaguar nel dicembre del 1995. Il videogioco \u00e8 un remake sviluppato da Jeff Minter, Eugene Jarvis e Larry DeMar ed \u00e8 un remake del gioco arcade \"Defender\" del 1981, che trasse ispirazione da \"Space Invaders\" e \"Asteroids\". \n\"Defender 2000\" ha ricevuto un'accoglienza tiepida ma soprattutto positiva dalla sua uscita. I recensori hanno elogiato il gameplay e la colonna sonora, ma alcuni si sono sentiti divisi per quanto riguarda il gameplay e la grafica, altri invece hanno criticato i controlli e la difficolt\u00e0 del gioco. \nModalit\u00e0 di gioco.\n\"Defender 2000 si\" basa sul gameplay dell\u2019originale \"Defender\" introducendo pi\u00f9 potenziamenti, livelli bonus, nuovi tipi di nemici, design dei livelli che variano nei temi, tra le altre nuove aggiunte. Il videogioco si presenta con un totale di 100 livelli, con nuove varianti di colore per le fasi successive dal livello 50. I progressi vengono salvati automaticamente dopo aver completato cinque livelli tramite EEPROM interna della cartuccia, che traccia dei punteggi pi\u00f9 alti e altre impostazioni effettuate dal giocatore attraverso le tre modalit\u00e0 disponibili all'inizio del gioco. Il completamento di tutti i 100 livelli in modalit\u00e0 \"Defender 2000\" si sblocca l\u2019ultima modalit\u00e0 Vindaloo, che \u00e8 un'impostazione di difficolt\u00e0 pi\u00f9 difficile.\nUn'altra novit\u00e0 di \"Defender 2000\" sono i livelli bonus, ai quali \u00e8 possibile accedere raccogliendo un certo numero di power-up di curvatura e, se vengono eliminati con successo, consente al giocatore di saltare cinque livelli avanti. \nAltre modalit\u00e0 di gioco sono Classic Defender, una ricreazione del gioco arcade originale e Defender Plus, ha il gameplay simile alla modalit\u00e0 classica ma con grafica aggiornata e alcune nuove aggiunte come un'arma da fulmine secondaria per la nave del giocatore. \nSviluppo e pubblicazione.\nNel settembre 1994, Atari Corp. e Williams Entertainment hanno annunciato la loro partnership che includeva piani per aggiornare e pubblicare alcuni dei primi giochi arcade di Williams per la Jaguar come \"Defender\", \"Joust\" e \"\", con Atari che gestiva la pubblicazione di questi titoli. Sei mesi dopo fu annunciato che, insieme a \"Mortal Kombat III\" stava arrivando alla Jaguar a seguito della loro collaborazione, mentre \"Defender 2000\" e \"Dactyl Joust\" erano in fase di sviluppo. \u00c8 stato anche rivelato che Jeff Minter, precedentemente era coinvolto in \"Tempest 2000.\" \nDurante lo sviluppo del gioco, Minter ha dichiarato che probabilmente il gioco sarebbe stato destinato al Atari Jaguar CD e che intendeva utilizzare lo spazio aggiuntivo del formato CD-ROM per una sezione documentaria che includesse, tra le altre cose, un'intervista a Eugene Jarvis, uno dei creatori del \"Defender\" originale. La musica \u00e8 stata composta da Alastair Lindsay. Il lavoro vocale \u00e8 stato svolto dall'ex tester Atari Tal Funke-Bilu.\n\"Defender 2000\" continu\u00f2 a essere pubblicizzato per essere pubblicato per il CD di Jaguar ed era originariamente previsto per una versione dell'ottobre 1995 e fu successivamente respinto per novembre 1995. Tuttavia, questi piani sono stati annullati ad un certo punto durante lo sviluppo e il gioco \u00e8 stato invece pubblicato come una cartuccia. Da allora Minter stesso ha definito il gioco come \"non uno dei miei lavori migliori\", a causa di problemi che si sono verificati durante il processo di sviluppo del gioco quando era un dipendente di Atari Corp."}
{"id": "8403733", "revid": "22475", "url": "https://it.wikipedia.org/wiki?curid=8403733", "title": "Ragbi klub Dinamo Pan\u010devo", "text": "Il Ragbi klub Dinamo Pan\u010devo o RK Dinamo Pan\u010devo \u00e8 un club serbo di rugby a 15 di Pan\u010devo.\nFondato nel gennaio 1954, \u00e8 tra i pi\u00f9 antichi club rugbistici dell'ex Jugoslavia.\nStoria.\nNel gennaio 1954 a Pan\u010devo nacque un nuovo sport, il rugby. Il RK Dinamo vinse il primo campionato jugoslavo della storia e altri 4 nel corso del successivo ventennio, inoltre il club sollev\u00f2 6 Coppe di Jugoslavia. Dalla squadra sono fioriti pi\u00f9 di 40 giocatori che rappresentarono la Jugoslavia."}
{"id": "8403736", "revid": "38120", "url": "https://it.wikipedia.org/wiki?curid=8403736", "title": "Arlindo Gomes Semedo", "text": ""}
{"id": "8403739", "revid": "38120", "url": "https://it.wikipedia.org/wiki?curid=8403739", "title": "Ricardo Alexandre de Souza", "text": ""}
{"id": "8403741", "revid": "547034", "url": "https://it.wikipedia.org/wiki?curid=8403741", "title": "Monastero di Santa Maria Assunta (Vigevano)", "text": "La chiesa e il monastero di Santa Maria Assunta erano degli edifici religiosi di Vigevano, demoliti agli inizi del XIX secolo.\nStoria.\nNel 1445, in contemporanea all'ampliamento della chiesa di San Pietro Martire, con la costruzione dell'annesso convento, voluto dai frati domenicani, si formava la confraternita delle Terziarie di San Domenico. Tra le monache vi erano anche alcune figlie di famiglie nobili vigevanesi, tra cui Benvenuta Bussi, che don\u00f2 abitazioni e mobili per la formazione della comunit\u00e0. Beatrice D'Avalos, nipote di Ferdinando II di Napoli e seconda moglie di Gian Giacomo Trivulzio, don\u00f2 alla confraternita una casa in vicolo Anselmi che, dato il numero crescente delle religiose, presto venne venduta e sostituita da un'altra nel rione di Pietralata, che consentiva anche eventuali ampliamenti e la coltivazione di orti.\nNel 1524 Stefano Tocco, padre di tre monache, don\u00f2 al convento una delle case vicine, cos\u00ec che questo venisse ampliato. Mancava tuttavia una chiesa annessa e per assistere alle sacre funzioni le religiose erano costrette ad uscire dal monastero, mentre per le preghiere quotidiane era stata adibita una stanza. Questi spostamenti furono causa di episodi alquanto curiosi: per esempio, durante la rivolta dei vigevanesi contro spagnoli e napoletani, che presero d'assedio il borgo per oltre due mesi, alcuni di loro assaltarono il convento; tuttavia, scardinata la porta, si videro comparire davanti ai loro occhi una processione di religiose, con numerosi ceri accesi, preceduta dal crocifisso. Questa visione fece impaurire gli assalitori che si diedero alla fuga urlando: \"Queste monache sono sante! queste monache sono sante!\".\nSuccessivamente, le monache mandarono una loro rappresentanza presso Francesco II Sforza per chiedere qualche sussidio, data la loro povert\u00e0. Il duca disse loro di chiedere quanto loro avrebbero voluto, volendo aiutarle. Temendo di chiedere troppo, ottennero una dilazione di tempo che permise loro di pensarci, rivolgendosi a Dio perch\u00e9 suggerisse loro quanto dovevano chiedere; ma, tra il timore di chiedere troppo e l'incertezza di chiedere poco, fecero passare alcuni giorni, tempo in cui il duca mor\u00ec, lasciando le monache questuanti senza contributo e nell'assillante necessit\u00e0 di provvedere da s\u00e9 al loro sostentamento con lavoro e ammaestramento delle educande.\nNel 1546, ottennero invece dal presidente del senato di Milano l'esenzione dalla tassa sul sale, sull'olio, sul sapone ed altre cose, come si usava per altri monasteri. Tuttavia non bast\u00f2: ricorsero al pontefice Pio IV e ottennero la concessione di un'indulgenza plenaria ai fedeli che si sarebbero recati nel sabato santo e nel giorno di Pasqua nel loro oratorio che, in assenza di una chiesa, avevano addobbato in una stanza e, non avendo un campanile, ottennero il permesso dal comune di suonare le campane della torre per le ore di adorazione. Richiamati dall'indulgenza papale, i fedeli della citt\u00e0 e dei paesi vicini accorsero numerosi lasciando abbondanti elemosine, con le quali, assieme ai 200 scudi offerti dal comune, le religiose desideravano costruire una chiesa. Tuttavia, nel 1565, le carestie, le epidemie e gli altri disastri dalla guerra impedirono di attuare il disegno, gi\u00e0 pronto. Fu cos\u00ec che i 200 scudi furono usati per il loro sostentamento.\nFurono in seguito ricevute da Giovanni d'Austria. Le monache offrirono omaggi di dolci, fiori ed insalate, molto graditi, ricevendo 8 scudi in elemosina. Successivamente fecero visita anche a don Cesare Gonzaga, cognato di san Carlo Borromeo, e ad altri signori, ricevendo molte elemosine.\nCon altri 225 scudi avuti da un ignoto benefattore, finalmente nel 1574 le monache diedero inizio alla costruzione della chiesa. Tuttavia, per portarla a termine, oltre alle offerte minori dei cittadini, ottennero dal comune che le multe inflitte ai cittadini disonesti sarebbe state a loro donate. In tal modo l'anno successivo si celebr\u00f2 la consacrazione; tuttavia, l'edificio presto rischi\u00f2 di crollare, motivo per cui Agnese Riberia decise di farne costruire un altro a proprie spese.\nNel 1578 san Carlo, trovandosi in Vigevano in visita pastorale, visit\u00f2 la chiesa e il monastero. Della visita si tramanda un evento: appena entrato, nonostante il tempo sereno, chiese alle religiose di ritirare le paste messe al sole ad asciugare perch\u00e9 sarebbe piovuto a breve. Ritirate le paste, infatti, inizi\u00f2 a piovere a dirotto, destando stupore nelle pie donne per la profezia.\nOttenuto l'ordine della clausura, fecero ricorso a Filippo III di Spagna che don\u00f2 2000 scudi per la costruzione del chiostro, lasciando un vasto appezzamento di terreno che adibirono a orto e in cui costruirono il locale della lavanderia. Occorreva per\u00f2 acqua corrente e la ottennero gratuitamente dai Padri di Santa Maria delle Grazie di Milano, proprietari, oltre che del naviglio, anche della Roggia Vecchia.\nDopo che Gabriele Riberia Castiglia, fratello di una delle monache, don\u00f2 2000 scudi, la sorella Agnese Riberia, moglie di Michele Lanzi, arred\u00f2 riccamente la nuova chiesa da lei fatta erigere. Gian Battista Crespi dipinse la pala dell'altare maggiore rappresentante l\"'Assunta tra gli apostoli\". Altri dipinti sono di pittore ignoto. Sempre Agnese Riberia fece costruire il secondo chiostro, abbellito con pregiati affreschi, e desider\u00f2 che alla sua morte il suo corpo venisse deposto nel sepolcro da essa fatto preparare, davanti all'altare maggiore. A lei verr\u00e0 poi dedicato un orfanotrofio femminile, erede universale dei suoi beni.\nDopo altre vicende avvenute negli anni '40 del 1600, tra le quali la visita dell'infante Maria Apollonia di Savoia, figlia di Carlo Emanuele I, il monastero fu nuovamente ingrandito e alla sua chiesa accorrevano molti fedeli, richiamati dalle grazie divine e dai miracoli elargiti dall'immagine della Madonna del Rosario.\nDalla sua fondazione al 1757, ben 204 monache chiusero la vita in questo convento, che venne soppresso nel 1805, quando venne venduto, chiesa compresa, per undicimila lire. Buona parte degli edifici vennero distrutti e nell'ex chiesa nel 1810 sorse il teatro Galimberti, poi Colli Tibaldi, successivamente diventato sala cinematografica. Il chiostro divenne invece un orfanotrofio e poi sede dell'Archivio storico vigevanese."}
{"id": "8403744", "revid": "38120", "url": "https://it.wikipedia.org/wiki?curid=8403744", "title": "Cafu (disambigua)", "text": ""}
{"id": "8403745", "revid": "767487", "url": "https://it.wikipedia.org/wiki?curid=8403745", "title": "Il guanto verde (film 1952)", "text": "Il guanto verde (\"The Green Glove\") \u00e8 un film del 1952 diretto da Rudolph Mat\u00e9."}
{"id": "8403746", "revid": "580197", "url": "https://it.wikipedia.org/wiki?curid=8403746", "title": "Noureddine Bouna\u00e2s", "text": "Carriera.\nClub.\nHa sempre giocato nel massimo campionato algerino.\nNazionale.\nCon la maglia della Nazionale ha vinto la Coppa d'Africa 1990."}
{"id": "8403755", "revid": "767487", "url": "https://it.wikipedia.org/wiki?curid=8403755", "title": "Il principe ladro", "text": "Il principe ladro (\"The Prince Who Was a Thief\") \u00e8 un film del 1951 di produzione statunitense diretto da Rudolph Mat\u00e9."}
{"id": "8403756", "revid": "76963", "url": "https://it.wikipedia.org/wiki?curid=8403756", "title": "Joseph Silbernik", "text": "Biografia.\nFiglio di Aleksandr Silbernik e di Goda Mejerovna, Joseph Silbernik emigr\u00f2 negli Stati Uniti nel 1874. Nel 1882 divenne cittadino statunitense e poi lavor\u00f2 come compositore. Negli anni successivi svolse la professione di interprete giudiziario. Per molti anni \u00e8 stato delegato dell'UEA e attivo esperantista. \nNel 1925 decise di partecipare al Congresso universale di esperanto a Ginevra, nonostante l'opinione contraria dei medici, per incontrare i membri della sua famiglia. Tre giorni dopo il ritorno negli Stati Uniti, il 30 agosto 1925, mor\u00ec. "}
{"id": "8403758", "revid": "1393243", "url": "https://it.wikipedia.org/wiki?curid=8403758", "title": "The 7th element", "text": ""}
{"id": "8403764", "revid": "112004328", "url": "https://it.wikipedia.org/wiki?curid=8403764", "title": "Theatrum Sabaudiae", "text": ""}
{"id": "8403765", "revid": "31789", "url": "https://it.wikipedia.org/wiki?curid=8403765", "title": "Modesto Faustini", "text": "Biografia.\nOrfano di entrambi i genitori in giovanissima et\u00e0, fu istruito dapprima come sarto, in seguito come carpentiere in un orfanotrofio di Brescia, in seguito complet\u00f2 la sua formazione artistica presso l'Accademia di Brera supportato da una borsa di studio di Tosio Martinengo, discepolo di Giuseppe Bertini. Nel 1869, grazie all'assegnazione di uno stipendio alla competizione bresciana per corsi di perfezionamento artistici, si trasfer\u00ec a Roma. La sua produzione \u00e8 particolarmente incline alla realizzazione di cicli a fresco di soggetti sacri.\nNel 1889 fu nominato presidente dell'Accademia degli acquarellisti.\nSue opere si conservano alla Galleria nazionale d'arte moderna e contemporanea di Roma, al Museo Revoltella di Trieste, alla Pinacoteca Tosio Martinengo, al Museo del Risorgimento e alla Galleria Agnellini Arte Moderna di Brescia, alla Galleria civica d'arte moderna e contemporanea di Torino. Moltissime opere si trovano in raccolte private lombarde.\nOpere.\nQuadri.\nBrescia.\nPinacoteca Tosio Martinengo: \nRoma.\nGalleria nazionale:\nAffreschi.\nRoma:\nBibliografia.\nAltre note bibliografiche di A. Cassa (1892) e S. Bizzotto (1995) sono riuniti nell'opuscolo \"Modesto Faustini 1839 - 1891\"\" edito con la mostra dedicata al pittore dall'Associazione Artisti Bresciani nel dicembre 2003 - gennaio 2004."}
{"id": "8403787", "revid": "834", "url": "https://it.wikipedia.org/wiki?curid=8403787", "title": "Lotta ai X Giochi del Mediterraneo", "text": "I tornei di lotta ai X Giochi del Mediterraneo si sono svolti dal 5 al 9 settembre 1987 a Laodicea, in Siria.\nIl programma ha previsto tornei di lotta libera e lotta greco-romana maschile, con 10 categorie per ciascuna disciplina."}
{"id": "8403791", "revid": "287204", "url": "https://it.wikipedia.org/wiki?curid=8403791", "title": "Polarone di Rydberg", "text": "Il Polarone di Rydberg \u00e8 un raro stato della materia, ottenibile a temperature estremamente basse, in cui un atomo di dimensioni notevoli (atomo di Rydberg) contiene altri atomi ordinari nello spazio tra il nucleo e i propri elettroni.\nPer formare questi atomi si devono combinare due stati esotici della materia, il condensato di Bose-Einstein e gli atomi di Rydberg appunto.\nGli atomi di Rydberg si formano eccitando un atomo, dando cos\u00ec ad alcuni suoi elettroni un numero quantico principale, quindi una distanza dal nucleo, molto grande (pari a centinaia di nanometri, misura che \u00e8 pi\u00f9 di mille volte il raggio di un atomo di Idrogeno), mentre un condensato di Bose-Einstein \u00e8 uno stato della materia ottenuto portando dei bosoni a temperature prossime allo zero assoluto, facendo cos\u00ec in modo che le distanze tra essi diventino molto piccole.\nGenerando gli atomi di Rydberg tramite dei laser, e includendoli come impurit\u00e0 nel condensato di Bose-Einstein, succede che, essendo il raggio dell'atomo di Rydberg maggiore della distanza media tra gli atomi del condensato, alcuni degli atomi del condensato si ritroveranno ad essere all'interno del guscio dell'atomo di Rydberg..\nDato il fatto che gli atomi sono strutture elettricamente neutre, essi non producono che una minima forza sugli elettroni stessi. in ogni caso gli elettroni vengono leggermente spostati dagli atomi, senza comunque riuscire a evadere la propria orbita. Il legame debole che viene a generarsi tra l'atomo di Rydberg e gli atomi del condensato li tiene assieme generando, appunto, il polarone.\nQuesto nuovo stato della materia fu predetto dai fisici teorici dell'Universit\u00e0 di Harvard nel 2016 e fu scoperto nel 2018 grazie ad una spettroscopia in un esperimento utilizzante un condensato di Bose-Einstein a base di Stronzio.Teoricamente fino a 170 atomi di Stronzio di dimensioni ordinarie potrebbero restare all'interno di un solo atomo di Rydberg, dato che pu\u00f2 variare in base alla densit\u00e0 del condensato e al raggio dell'atomo eccitato. Il lavoro teorico per l'esperimento fu effettuato dai teorici dell'Universit\u00e0 Tecnica di Vienna e dell'Universit\u00e0 di Harvard, mentre il lavoro sperimentale venne effettuato alla Rice University, a Houston in Texas."}
{"id": "8403795", "revid": "114269500", "url": "https://it.wikipedia.org/wiki?curid=8403795", "title": "Piazza Ospitale", "text": "La piazza Ospitale, localmente nota pi\u00f9 spesso come piazza San Francesco, \u00e8 una piazza del centro storico della citt\u00e0 italiana di Lodi.\nCaratteristiche.\nNel medioevo era denominata piazza dei Sacchi, dal nome di una nobile famiglia del tempo, ed era cinta da portici. Per la sua vicinanza a un antico porto sul fiume Adda, vi si teneva un mercato.\nA fine Duecento vi sorse la maestosa chiesa di San Francesco, e nel Quattrocento l'ospedale di Santo Spirito (oggi parte del complesso dell'ospedale vecchio).\nNel 1792 la piazza fu ristretta sul lato orientale per la costruzione della nuova facciata dell'ospedale; in compenso, un secolo dopo venne abbattuta la casa Zumalli che sorgeva sul lato occidentale, sostituita da uno spazio verde al cui centro si erge il monumento a Paolo Gorini, opera di Primo Giudici terminata nel 1899."}
{"id": "8403809", "revid": "287204", "url": "https://it.wikipedia.org/wiki?curid=8403809", "title": "Padiglione Mosca", "text": "Il padiglione n. 70 \"Moskva\" () o Monrealskij \u00e8 uno dei padiglioni del Esposizione delle conquiste dell'economia nazionale o VDNCh. Realizzato per l'Expo 1967 di Montr\u00e9al, \u00e8 stato trasferito a Mosca nel 1975.\nL'edificio \u00e8 stato disegnato dagli architetti Mosproekt-2 Michail Posochin, A\u0161ot Mndojanc e Boris Tchor. L'ingegnere A. Kondrat'ev e l'artista Rudol'f Kliks presero parte al progetto, assistiti dagli artisti V. Makarevi\u010d, A. \u0160itikova, V. Dubanov, I. Jazykov, A. Nemlicher, O. Lomako, A. Pobedinskij, V. Voropaev e J. \u0160alaev. L'allestimento interno originale per l'Expo 1967 fu curato da Rudol'f Kliks \nStoria.\nGli architetti sovietici speravano che l'Esposizione universale del 1967 si sarebbe tenuta a Mosca e nei primi anni sessanta avevano proposto di far coincidere la mostra con il progetto per la ricostruzione della capitale sovietica in occasione del 50\u00ba anniversario della rivoluzione d'ottobre. L'expo sarebbe stata intitolata \"Progresso e pace\" () e l'architetto capo di Mosca Michail Posochin propose di creare un padiglione sferico delle dimensioni dell'edificio principale dell'Universit\u00e0 di Mosca su un lago artificiale. Tuttavia, le dimissioni forzate di Nikita Chru\u0161\u010d\u00ebv e le problematiche finanziare dovute ai costi onerosi portarono al rifiuto dell'URSS di organizzare l'expo. Il Bureau international des Expositions decise quindi di affidare l'incarico alla citt\u00e0 di Montr\u00e9al, in Canada, in occasione del 100\u00ba anniversario della fondazione del dominion canadese e del 325\u00ba anniversario della fondazione di Montr\u00e9al.\nExpo 67.\nDurante l'esposizione di Montr\u00e9al, il padiglione sovietico era posizionato sull'isola artificiale di Notre-Dame e fu visitato da 12 milioni di persone, 3 milioni in pi\u00f9 rispetto alla Biosfera di Richard Buckminster Fuller. Quasi tutti i materiali necessari la costruzione - alluminio, vetro, legno e scale mobili - provenivano dall'URSS, mentre la struttura in acciaio del padiglione fu realizzata in Italia. Inoltre, gli specialisti italiani eseguirono i calcoli ingegneristici e curarono l'installazione del padiglione a Montr\u00e9al. La stampa canadese stim\u00f2 i costi totali della partecipazione sovietica all'Expo in 15-20 milioni $ dell'epoca.\nIl padiglione esponeva oltre 6.000 pezzi che, secondo il progettista Rudolf Kliks, furono scelti per rappresentare al meglio la \"Terra dei popoli\" (), il tema della mostra. Sul sito di Montr\u00e9al, davanti all'edificio vi era la composizione scultorea \"Falce e martello\" () dello scultore Nikolaj Bracun. Alta 11 metri, non \u00e8 stata riportata a Mosca.\nIl piano terra era dedicato alla padronanza delle risorse marine e oceaniche, vi erano modelli di navi, un modello di giacimento petrolifero offshore e un modello di una fabbrica di storioni con esemplari vivi.\nAl primo piano, accessibile anche con delle scale mobili, vi era una mappa dell'elettrificazione dell'Unione Sovietica e da un modellino interattivo della centrale idroelettrica di Krasnojarsk. Dietro il modellino vi era un bassorilievo di Lenin realizzato dallo scultore Jurij Neroda. Tra gli altri modellini presenti vi erano l'altoforno dell'impianto metallurgico di Novolipeck, la centrale nucleare di Obninsk, l'installazione termonucleare Tokamak e l'acceleratore protonico dell'Istituto di fisica dell'alta energia di Protvino. Inoltre, erano presenti diorami dedicati allo sviluppo nell'estremo nord dell'URSS e nel deserto del Karakum.\nAl secondo piano vi era il \"Kosmos\", un piccolo cinema contenente 80 sedie mobili nel quale venivano proiettati filmati in stereofonia su un schermo curvo per simulare la sensazione del volo dal punto di vista di un pilota aerospaziale. Nelle vicinanze vi erano i diorami Paesaggio del pianeta Venere\" e \"Panorama della luna\", oltre a molti modelli di veicoli spaziali, satelliti e aerei. \nVDNCh.\nDopo la fine dell'Expo-67, fu deciso di spostare il padiglione sovietico da Montr\u00e9al a Mosca sul territorio della VDNCh all'ingresso nord. Il riassemblaggio del padiglione inizi\u00f2 nel 1970 e dur\u00f2 sette anni. Sono stati necessari quasi dieci anni per ricostruirlo interamente a Mosca. Il telaio \u00e8 stato montato nel 1975 assieme ai vetri, parte della documentazione del progetto era andata persa ed il budget super\u00f2 quello per la costruzione in Canada. Le differenze in termini di terreno e condizioni climatiche a Mosca e Montr\u00e9al richiedettero una serie di modifiche, come quelle ai sistemi di ventilazione e riscaldamento per mantenere attivo il padiglione tutto l'anno.\nL'edificio fu inaugurato nel 1977 come \"Padiglione delle mostre intersettoriali\" con la mostra \"Interpressfoto-77\" ed in seguito verr\u00e0 utilizzato per mostre temporanee. \nAll'inizio degli anni novanta, il padiglione fu ribattezzato \"Mosca\". Gli spazi interni furono affittati a dozzine di piccole aziende e negozi, principalmente dedite al settore dell'abbigliamento. Negli anni 2000, il padiglione non era molto popolare e molte volte le autorit\u00e0 locali cercarono di trovare nuove soluzioni. Nel 2009, il prefetto del distretto nord-orientale Irina Raber annunci\u00f2 lo smontaggio del padiglione e la costruzione di un nuovo complesso espositivo. Il direttore della sezione russa dell'organizzazione no-profit Docomomo defin\u00ec l'operazione come \"oltraggiosa ed inaccettabile\", affermando che \"Michail Posochin \u00e8 uno degli architetti pi\u00f9 importanti del XX secolo\". Intanto, il padiglione continu\u00f2 ad essere impiegato per piccole manifestazioni culturali e commerciali.\nNel 2016 un consorzio di architetti, guidato da Sergei Tchoban, ha sviluppato un concetto di pianificazione architettonica e urbana per il nuovo complesso multifunzionale VDNCh EXPO la cui inaugurazione \u00e8 prevista per il 2021. Il padiglione di Montr\u00e9al \u00e8 stato incluso nell'area del sito e nell'agosto del 2017 sono iniziati i lavori di restauro.\nArchitettura.\nQuello di Montreal era il secondo padiglione sovietico modernista presentato ad un'esposizione internazionale, ma a differenza dell'edificio in vetro presentato all'Expo 1958 di Bruxelles, il padiglione di Montr\u00e9al riusc\u00ec a combinare la concisione e l'alta espressivit\u00e0. Lo stesso Posochin ha ricordato nelle sue memorie che \"senza conoscere l'aspetto degli altri padiglioni, abbiamo deciso di esprimere nell'architettura del nostro padiglione il dinamismo, l'ambizione al progresso, il volo.\"\nIl prototipo del padiglione, creato sotto la guida di Posochin, riprendeva in parte il progetto non realizzato di Konstantin Mel'nikov per la New York World's Fair 1964, alla quale l'Unione Sovietica non partecip\u00f2:\nTuttavia, i disegni di Mel'nikov, conservati nella collezione del Museo statale d'architettura \u0160usev di Mosca, indicano che l'architetto era riuscito a trovare un'idea, ma non una soluzione specifica. Quindi, nella spiegazione del progetto, scrissero, tra le altre cose, che \"un angolo sorprendentemente aperto richieder\u00e0 la lotta contro il maltempo, e in diversi periodi dell'anno appariranno vari tipi di strutture per proteggere le mostre con le pitture sul cosmo\". Contrariamente all'idea di Mel'nikov, il padiglione di Posochin \u00e8 stato concepito come una struttura completamente chiusa.\nIl volume del tetto-trampolino sospeso sopra l'ingresso poggia su quattro potenti supporti in acciaio posti ad angolo rispetto al suolo e che formano due lettere a \u0423. La facciata in vetro di vetro \u00e8 inclinata in avanti in modo tale da conferire all'edificio un'ulteriore dinamismo. Di notte, gli interni erano illuminati. Dalla strada si poteva osservare un modello di aereo a reazione disposto su un tetto di alluminio, in riferimento al tema principale del padiglione sovietico all'Expo 1967, ovvero la dimostrazione dei risultati tecnologici sovietici e la presentazione dell'aereo supersonico Tupolev Tu-144. \nLe scale mobili originali furono sostituite a Mosca da una massiccia scala che porta al secondo piano. All'edificio \u00e8 stato aggiunto un altro piano, arrivando a tre e perdendo parte della sua leggerezza originale."}
{"id": "8403813", "revid": "120362975", "url": "https://it.wikipedia.org/wiki?curid=8403813", "title": "Matteo 24", "text": "Matteo 24 \u00e8 il ventiquattresimo capitolo del vangelo secondo Matteo nel Nuovo Testamento. Il capitolo inizia col discorso olivetano o con la \"piccola apocalisse\" pronunciata da Ges\u00f9, che prosegue in Matteo 25, e contiene la previsione fatta da Ges\u00f9 della distruzione del tempio di Gerusalemme.\nTesto.\nIl testo originale era scritto in greco antico. Il capitolo \u00e8 diviso in 51 versetti.\nTestimonianze scritte.\nTra le principali testimonianze documentali di questo capitolo vi sono:\nGes\u00f9 predice la distruzione del tempio.\nNei precedenti capitoli, Ges\u00f9 ha insegnato nel tempio e vi ha dibattuto con farisei, erodiani e sadducei. Ges\u00f9 ed i suoi discepoli hanno quindi lasciato il tempio (Matteo 24,1). Il teologo John Gill ha osservato come Ges\u00f9 non vi abbia \"mai pi\u00f9 fatto ritorno\". Ges\u00f9 predice che \"non una pietra sar\u00e0 lasciata sopra l'altra\". Tale predizione segue i sentimenti espressi da Ges\u00f9 in Matteo 23,37-38:\nIl fondatore del metodismo, John Wesley, disse che questa previsione fu \"puntualmente compiuta\" e che il tempio venne appunto distrutto pietra per pietra per ordine del generale romano (poi imperatore) Tito nel 70 d.C.\nMonte degli Ulivi.\nGes\u00f9 e i suoi discepoli procedettero quindi verso il Monte degli Ulivi, dove ebbe luogo una conversazione \"privata\" riguardante \"la fine dei tempi\". Le parole di Ges\u00f9 qui sono riportate da alcuni commentatori come \"piccola apocalisse\" o \"discorso olivetano\". Ges\u00f9 appare essere salito sul monte coi suoi discepoli (Matteo 24,3), ma che solo Pietro, Giacomo, Giovanni e Andrea si siano portati a parlargli.\nVersetto 5.\n'Io sono il Cristo', \u00e8 un'autorivelazione di Ges\u00f9 che egli compie per\u00f2 per sfatare il mito di quanti, falsi profeti, verranno dopo di lui proclamandosi come sua reincarnazione. Il tema dei falsi profeti, del resto, era stato gi\u00e0 affrontato da Giovanni Battista il quale, saputa della predicazione di Ges\u00f9, invi\u00f2 dei suoi messaggeri a controllare chi egli dicesse di essere.\nVersetto 15.\nL'\"abominio della desolazione\" \u00e8 alternativamente descritto come il \"sacrificio della desolazione\" ed \u00e8 una citazione biblica dal libro di Daniele 11,31, riportata anche in Daniele 12,11.\nVersetto 35.\nLe parole di Ges\u00f9 fanno riferimento alla Bibbia, al libro di Isaia, 51,6:\nnell'opera di Bah\u00e1'u'll\u00e1h.\nSecondo Bah\u00e1'u'll\u00e1h, nel suo commento a Matteo 24,29-31 nella sua principale opera teologica, \"Kit\u00e1b-i-\u00cdq\u00e1n\" (\"Il Libro della Certezza\"), dando spiegazioni dettagliate circa il significato allegorico di ciascuna frase."}
{"id": "8403816", "revid": "392652", "url": "https://it.wikipedia.org/wiki?curid=8403816", "title": "Elia (Lorenzetto)", "text": "La statua di Elia \u00e8 una scultura in marmo realizzata da Lorenzetto, presente nella nicchia posta alla destra dell'ingresso della Cappella Chigi, all'interno della Basilica di Santa Maria del Popolo a Roma. L'artista segu\u00ec il progetto originale del suo maestro Raffaello, architetto della cappella; l'opera fu poi ultimata da uno dei migliori allievi del Lorenzetto, Raffaello da Montelupo.\nStoria.\nLa statua del profeta Elia era parte dello schema decorativo originario elaborato da Raffaello. I principali temi iconografici della cappella funeraria di Agostino Chigi erano la resurrezione e l'ascensione dell'anima verso il Paradiso. Le due statue di Giona ed Elia potrebbero essere interpretate in tale ottica: il profeta Giona \u00e8 quindi emblema del Cristo della resurrezione, mentre Elia del Cristo dell'Ascensione. Nell'Antico testamento \u00e8 scritto:\n\"Or mentre essi camminavano e parlavano, ecco un carro di fuoco e cavalli di fuoco si interposero fra loro due ed Elia sal\u00ec al cielo in un turbine.\" (2Re 2,11)\nMentre Giorgio Vasari, nelle sue Vite, ha sottolineato un altro aspetto della storia di Elia:\n \"...Elia, che col vaso d'acqua e col pane subcinerizio vive di grazia sotto il ginepro\" Fabio Chigi ribad\u00ec la scelta di tale tema in una lettera. La statua fu scolpita da Lorenzetto, uno dei migliori allievi di Raffaello; tuttavia, al contrario della sua controparte, ossia la statua di Giona che esce dalla balena, la statua dell'Elia era lontana dall'essere completata quando Raffaello mor\u00ec nel 1520, e pertanto la sua versione finale potrebbe essere pi\u00f9 distante dai disegni originali perduti. Un allievo di Lorenzetto, Raffaello da Montelupo, annot\u00f2 nella sua autobiografia che aveva ultimato la statua tra il 1523 e il 1524. Raffaello da Montelupo. Entrambe le opere di Giona ed Elia rimasero nella bottega del Lorenzetto per un lungo periodo, come ricorda anche Vasari nelle sue Vite.\nLorenzo Lotti mor\u00ec nel 1541, ma diversi anni dopo, nel 1552 Lorenzo Leone Chigi pag\u00f2 il debito agli eredi del Lorenzetto, e le due statue furono collocate nella cappella. Presumibilmente erano poste ai lati dell'ingresso alla cappella, o per lo meno era questa la loro posizione quando Fabio Chigi visit\u00f2 per la prima volta la cappella nel 1626. La statua di Elia si trovava sulla nicchia sinistra accanto all'ingresso. Tra il 1652 e il 1656 Gian Lorenzo Bernini restaur\u00f2 la cappella, elaborando per la stessa le due nuove statue di Abacuc e l'angelo e di Daniele e il leone, per riempire le restanti due nicchie vuote. In tale occasione la statua di Elia fu spostata sulla nicchia destra dell'entrata alla cappella.\nDescrizione.\nLa statua mostra il profeta nel deserto con un angelo. I dettagli sono accurati, specie se si considerano il groviglio di radici e piante presenti al di sotto del piede del profeta, e la parte di albero che cresce alle sue spalle. Elia \u00e8 raffigurato come un uomo anziano e barbuto con i tradizionali attributi della brocca e del libro. Il suo sguardo \u00e8 rivolto verso l'alto, verso la figura di Dio rappresentata sulla cupola della cappella. \nNon \u00e8 certo quale fosse la collocazione originaria prevista da Raffaello. John Shearman ha ritenuto che con molta probabilit\u00e0 era stata pensata per occupare una delle due nicchie adiacenti all'entrata, indicando, pertanto, che la sua attuale posizione \u00e8 probabilmente corretta."}
{"id": "8403829", "revid": "124973226", "url": "https://it.wikipedia.org/wiki?curid=8403829", "title": "Campionato italiano di pallamano maschile U21", "text": "Il Campionato italiano di pallamano maschile U21 \u00e8 l'ultimo livello di campionato italiano giovanile.\nOrganizzato dalla FIGH, esso si svolge dalla stagione 2004-05 e da allora si svolto con un'interruzione di quattro anni, dal 2007 al 2011.\nIl torneo, su base nazionale, si svolge in due fasi: una prima in cui le squadre partecipanti si affrontano con la formula di pi\u00f9 gironi all'italiana interregionali con partite di andata e ritorno, che si tiene normalmente da ottobre ad aprile. A seguire \u00e8 prevista una fase finale tra le migliori squadre classificate.\nLa vittoria nel campionato d\u00e0 al club vincitore il titolo di campione d'Italia per la stagione successiva; a tutto il 2019 la squadra ad avere vinto pi\u00f9 titoli \u00e8 la Pallamano Trieste, con 3; l'attuale club campione \u00e8 il Cassano Magnago Handball Club che ha vinto l'edizione del campionato 2018-19 . A tutto il 2019 le edizioni del torneo disputate sono 11.\nDenominazione.\nNel corso delle varie stagioni il torneo ha assunto le seguenti denominazioni:\nFormula.\nStagione regolare.\nLe squadre si scontrano in un girone all'italiana con gare di andata e ritorno. Al termine della stagione regolare, le prime due squadre si qualificano alla fase finale.\nPer ogni incontro i punti assegnati in classifica sono cos\u00ec determinati:\nFase finale.\nLe squadre qualificate vengono sorteggiate in vari gironi in base al numero delle squadre iscritte, dove si disputano gare di sola andata.\nAl termine dei gironi eliminatori le squadre qualificate si affrontano in un torneo ad eliminazione diretta.\nAl termine della finale, la squadra vincitrice sar\u00e0 proclamata Campione d'Italia per la stagione successiva."}
{"id": "8403830", "revid": "112005216", "url": "https://it.wikipedia.org/wiki?curid=8403830", "title": "Ospedale maggiore (Lodi)", "text": ""}
{"id": "8403831", "revid": "112005250", "url": "https://it.wikipedia.org/wiki?curid=8403831", "title": "Ospedale di Santo Spirito (Lodi)", "text": ""}
{"id": "8403832", "revid": "112005266", "url": "https://it.wikipedia.org/wiki?curid=8403832", "title": "Piazza San Francesco (Lodi)", "text": ""}
{"id": "8403833", "revid": "1124164", "url": "https://it.wikipedia.org/wiki?curid=8403833", "title": "Chiesa della Beata Vergine Addolorata (Fara Olivana con Sola)", "text": "La Chiesa della Beata Vergine Addolorata \u00e8 un luogo di culto cattolico situato a Fara Olivana con Sola in provincia di Bergamo.\nStoria.\nAdiacente alla chiesa arcipretale di Santo Stefano sorge la piccola chiesa dell\u2019Addolorata. In origine era la cappella (Santella) del vecchio cimitero che, fino al 1782 veniva utilizzato per l'inumazione dei cadaveri. A seguito delle nuove leggi che prescrivevano l'ubicazione dei cimiteri lontano dai centri abitati, la cappella venne trasformata in chiesa, con la finalit\u00e0 di tenervi la predicazione della Dottrina Cristiana. Dopo aver chiesto l'autorizzazione del Vicario Capitolare, il 14 giugno 1829, festa della Santissima Trinit\u00e0, la chiesa veniva benedetta dall'arciprete don Domenico Fumagalli, assistito dai cappellani di Fara e di Sola. Il piccolo oratorio venne dedicato alla Madonna Addolorata, e nell'ancona dell'altare venne collocato un quadro ad olio che la raffigurava.\nNel 1862 la chiesina fu ritinteggiata e venendo posto un nuovo altare ligneo, realizzato dall'intagliatore Vincenzo Pirola. L'arciprete Bernardo Bianchi, con il permesso del vescovo Pier Luigi Speranza, benedisse nuovamente la chiesa con la celebrazione della prima messa santa Messa.\nLa tela con l'effigie della Madonna and\u00f2 distrutta. Nel 1867 venne posta perci\u00f2 sull'altare una statua dell'Addolorata, vestita, eseguita dallo scultore bergamasco Cristoforo Bettinelli; essendo stata dichiarata aliturgica dal vescovo Adriano Bernareggi, fu rimossa e sostituita con una lignea realizzata dallo scultore Runggaldier di Ortisei.\nNel 1940 la chiesa venne ampliata, decorata e adibita alle riunioni dei membri dell'Azione Cattolica. I lavori vennero eseguiti dal capomastro Francesco Galliani di Covo e l'anno successivo venne completata dagli affreschi eseguiti dal pittore Arturo Monzio Compagnoni. Terminati i restauri la chiesa venne quindi benedetta da monsignor Bernareggi il 14 settembre 1941.\nNel 2010 la chiesa \u00e8 stata oggetto di restauro, grazie al contributo dei parrocchiani di Fara Olivana e di alcuni benefattori privati e pubblici.\nDescrizione.\nAffreschi.\nGli affreschi parietali all'interno della chiesa dell'Addolorata e le relative legende \u201c\"servono a risvegliare alti pensieri ed a suggerire nobili propositi in quanti amorosamente vi convergono\"\u201d (don Francesco Saverio Cavagna\u00a0\u2013 1945).\nNell'abside, attorno alla nicchia della Madonna, si possono distinguere i vari simboli dell'Addolorata nelle mani dei gruppi di angeli che la circondano.\nSulle lesene vi sono gli affreschi raffiguranti i santi Pietro e Paolo; di san Francesco d'Assisi e santa Caterina da Siena; di san Giuseppe e di sant'Anna, di san Luigi Gonzaga e di sant'Agnese, patroni della giovent\u00f9.\nSulla parete di sinistra nel vano centrale si trova la rappresentazione dell'umanit\u00e0 che, in piena guerra, si prostra in preghiere davanti a Cristo Redentore, Principe della Pace. Alla sua destra, in quattro medaglie, sono rappresentati i patroni delle diverse sezioni della giovent\u00f9 maschile di Azione Cattolica e cio\u00e8: san Giovanni evangelista, san Sebastiano, san Pancrazio e san Tarcisio. Nel vano di sinistra invece si trovano le patrone delle sezioni femminili: Santa Giovanna d'Arco, santa Teresa del Bambin Ges\u00f9, santa Bartolomea Capitanio e la Beata Imelda Lambertini.\nSulla parete di destra, nella fascia che corre sopra le finestre vi sono i ritratti dei papi che promossero l'Azione Cattolica: san Pio IX, Leone XIII, san Pio X, Benedetto XV, Pio XI e Pio XII.\nIn fondo alla chiesa, sulla controfacciata, \u00e8 dipinto sant'Isidoro l'Agricoltore in preghiera, sullo sfondo il paesaggio di Fara come si presentava nel 1940. sant'Isidoro \u00e8 patrono degli affittuari agricoli, dei birocciai, dei campi e dei raccolti."}
{"id": "8403835", "revid": "287204", "url": "https://it.wikipedia.org/wiki?curid=8403835", "title": "Dendrochirurgia", "text": "La dendrochirurgia \u00e8 una pratica agronomica che si effettua su piante arboree colpite dalla carie del legno o da altre malattie e danni del legno, ad esempio quelli causati da insetti nocivi.\nInterventi.\nSi asporta la parte infetta con l'ausilio di attrezzi (accetta, trapani, sgorbie, motosega, ecc) e poi si tratta la parte lavorata con anticrittogamici e mastici cicatrizzanti. Nei climi temperati il tutto deve essere effettuato possibilmente durante nella stasi vegetativa dell'albero, in modo da avere il riscontro durante la stagione vegetativa. Questo tipo di interventi viene spesso richiesto nel caso di alberi monumentali o comunque di piante di grandi dimensioni e di et\u00e0 elevata, nei quali marciumi e danni al legno sono frequenti."}
{"id": "8403839", "revid": "33689", "url": "https://it.wikipedia.org/wiki?curid=8403839", "title": "Up for Grabs", "text": ""}
{"id": "8403842", "revid": "287204", "url": "https://it.wikipedia.org/wiki?curid=8403842", "title": "Santuario di Valsorda", "text": "Il santuario di Valsorda, o pi\u00f9 propriamente santuario della Beata Vergine delle Grazie, \u00e8 un complesso di edifici a scopo devozionale situato in Alta Val Tanaro nel territorio del comune di Garessio, in provincia di Cuneo. Alla primitiva cappella si \u00e8 affiancata una casa del pellegrino ed una massiccia chiesa della prima met\u00e0 del XX secolo. Sorge a 621\u00a0m s.l.m. dominando la frazione Valsorda.\nStoria.\nLa fondazione del santuario \u00e8 legata all'immagine miracolosa di una \"Madonna con Bambino\", opera forse di un pittore toscano del XVI secolo, alla quale erano attribuite varie guarigioni. Tale immagine era in origine venerata in una piccola chiesa del XV secolo. Secondo quanto scrive Goffredo Casalis il santuario era, attorno alla met\u00e0 dell'Ottocento, \"tenuto in venerazione grandissima\" sia dagli abitanti di Garessio che da quelli dei altri paesi circostanti. L'afflusso dei fedeli richiese la costruzione di una casa del Pellegrino (detta anche Palazzata), progettata dall'architetto Luigi Formento di Torino. A partire dal 1897, su progetto dell'ingegnere Pier Giuseppe Mazzarelli, inizi\u00f2 la realizzazione dell'attuale chiesa principale, caratterizzata oggi da una grandiosa cupola. Nel 1914 l'immagine miracolosa venne spostata dall'abside della chiesa vecchia alla parte centrale di quella nuova. La consacrazione della chiesa nuova avvenne il 20 maggio 1915, ma i lavori di costruzione dell'edificio proseguirono ancora tra il 1924 e il 1925, quando fu realizzata la grande cupola che sovrasta l'edificio. Alta 55 m, si tratta della prima cupola realizzata in Italia in cemento armato. La vecchia chiesa ospita oggi uno spazio espositivo dedicato alla storia del santuario.\nAccesso.\nIl santuario \u00e8 servito dalla SP 213 Garessio-Valsorda, che lo collega con il capoluogo. Proseguendo verso monte si pu\u00f2 raggiungere il colle del Quazzo e scollinare poi in Liguria verso Calizzano. Si tratta di un percorso ciclistico piuttosto apprezzato dagli appassionati. Il primo maggio di ogni anno il santuario viene raggiunto a piedi dai fedeli nel corso di un tradizionale pellegrinaggio che parte dal centro di Garessio."}
{"id": "8403844", "revid": "101768", "url": "https://it.wikipedia.org/wiki?curid=8403844", "title": "Rabbiese", "text": ""}
{"id": "8403856", "revid": "3115", "url": "https://it.wikipedia.org/wiki?curid=8403856", "title": "Classe Hecla", "text": "La classe \"Hecla\" fu una classe di bombarde britannica del 19\u00b0 secolo, i cui primi esemplari vennero ordinati durante le guerre napoleoniche.\nFu composta da dodici navi, otto completate e quattro cancellate. Era strutturata con tre alberi da 372 tonnellate e due mortai da 13\" e 10\", che erano la sua arma principale, oltre a carronate per autodifesa; queste ovviamente potevano essere usate in modo offensivo ma vista la loro corta gittata non era quella l'arma principale delle navi della classe. I due mortai vennero rimossi insieme al resto dell'armamento con la trasformazione delle navi in navi idrografiche.\nStoria.\nLe navi prestarono servizio come bombarde per un tempo limitato poi vennero convertite in navi idrografiche o da esplorazione. La HMS Sulphur fu l'ultima delle bombarde della Royal Navy, in servizio in tale ruolo fino al 1826.\nLe due navi usate nella spedizione Franklin, la \"Erebus\" e la \"Terror\" furono avvistate l'ultima volta nella Baia di Baffin nel mese di agosto del 1845. La scomparsa della spedizione Franklin comport\u00f2 subito un massiccio sforzo di ricerca in tutta la zona. Il destino degli equipaggi divenne pi\u00f9 chiaro quando il medico John Rae della Compagnia della Baia di Hudson raccolse reperti e testimonianze delle popolazioni Inuit locali nel 1853. In seguito, ulteriori spedizioni fino al 1866 hanno confermato questi rapporti.\nFiction.\nIl romanzo \"Morsa di ghiaccio\" di Clive Cussler utilizza le vicende della \"Erebus\" e della \"Terror\" nel corso della trama. L\"Erebus\" appare anche nel romanzo di Dan Simmons del 2007 \"La scomparsa dell'Erebus\" (da cui \u00e8 stata tratta la serie tv \"The Terror\") mentre l'avventura audio del Doctor Who intitolata \"Terror of the Arctic\" segue le vicende della \"Terror\".\nL\"Erebus\" e la \"Terror\" sono state anche menzionate dal Capitano Nemo nel romanzo di Jules Verne \"Ventimila leghe sotto i mari\" per mostrare le difficolt\u00e0 di circumnavigazione del Polo Sud."}
{"id": "8403859", "revid": "228587", "url": "https://it.wikipedia.org/wiki?curid=8403859", "title": "Raytheon Technologies", "text": "Raytheon Technologies Corporation (RTX) \u00e8 una multinazionale con sede a Waltham, nel Massachusetts. Ricerca, sviluppa e produce prodotti ad elevata innovazione tecnologica nell'ambito di aerospazio e difesa, includendo motori aeronautici, avionica, cybersecurity, missili, sistema di difesa aerea e droni. RTX \u00e8 anche un appaltatore militare, ottenendo una significativa porzione del suo ricavato dal governo americano.\nRTX \u00e8 il risultato dell'unione di due societ\u00e0, United Technologies Corporation (UTC) e Raytheon Company, avvenuta il 3 aprile 2020 con la nomina di Gregory J. Hayes come CEO. Prima dell'unione UTC ha deciso di separarsi in tre compagnie: United Technologies Corporation, Otis Elevator Company e Carrier Corporation.\nLa compagnia \u00e8 una delle pi\u00f9 grandi aziende nel mondo per fatturato e mercato nel settore aerospazio e difesa; \u00e8 composta da Collins Aerospace, Pratt &amp; Whitney, Raytheon Intelligence &amp; Space e Raytheon Missiles &amp; Defence."}
{"id": "8403861", "revid": "1305772", "url": "https://it.wikipedia.org/wiki?curid=8403861", "title": "Up for Grabs (videogioco)", "text": "Up for Grabs \u00e8 un videogioco educativo di tipo rompicapo linguistico, pubblicato nel 1983 per Atari 8-bit e Commodore 64 dalla Spinnaker Software di Cambridge (USA). La versione Commodore 64 venne pubblicata anche con il titolo Letter Scrambler nel 1984 circa dalla Maxion Software, sempre di Cambridge. Tutte le suddette edizioni sono su cartuccia. \"Up for Grabs\" fu di solito apprezzato dalla critica statunitense per tutte le et\u00e0; \u00e8 considerato a volte dalla stampa indipendente come una variante dello \"Scarabeo\".\nModalit\u00e0 di gioco.\nPossono partecipare da 1 a 4 giocatori usando joystick e paddle; non ci sono avversari computerizzati, quando si \u00e8 soli l'obiettivo \u00e8 massimizzare il punteggio.\nLa schermata di gioco \u00e8 divisa in quattro aree rettangolari di colori diversi che rappresentano i tabelloni dove ciascun giocatore posiziona le proprie lettere. I tabelloni dei giocatori non presenti restano visibili anche se inutilizzati.\nAl centro dello schermo si trova un cubo che ruota in tre dimensioni, con una lettera su ogni faccia. Le lettere vengono sostituite quando spariscono dalla vista, e alla successiva rotazione sulla stessa faccia del cubo ci sar\u00e0 una nuova lettera. I giocatori agiscono simultaneamente, ma solo uno alla volta pu\u00f2 accedere rapidamente al cubo per prendere una lettera (da cui il titolo \"Up for Grabs\", un modo di dire traducibile \"in palio\", \"a disposizione di tutti\"). Il primo che preme il pulsante di fuoco fa apparire una freccia del proprio colore che indica per un istante ciascuna delle facce visibili del cubo, e premendo di nuovo preleva la lettera indicata.\nIl giocatore deve quindi posizionare la lettera su una delle caselle del proprio tabellone, usando due selettori di riga e di colonna. L'obiettivo \u00e8 formare parole di senso compiuto, in orizzontale o in verticale, che possono o meno incrociarsi tra loro.\nUna partita \u00e8 divisa in quattro tempi. Al termine di ogni tempo c'\u00e8 un breve intermezzo in cui i giocatori possono cancellare eventuali lettere indesiderate dal proprio tabellone. Al termine del quarto tempo i giocatori evidenziano le parole che hanno formato e il computer calcola il punteggio di ciascuno. Ogni lettera effettivamente usata ha un valore che dipende dalla rarit\u00e0 della lettera nella lingua inglese, inoltre le lettere perdono valore in proporzione a quanto tempo sono state visibili sul cubo prima di essere prese. Punti aggiuntivi si ottengono incrociando le parole e posizionando le lettere sopra alcune caselle grigie disposte casualmente sui tabelloni. Le lettere rimaste inutilizzate diventano invece penalit\u00e0. Il computer non fa alcun controllo sulla validit\u00e0 delle parole, che viene lasciato ai giocatori, pertanto sebbene il gioco sia in inglese \u00e8 teoricamente possibile giocare con altre lingue.\nCi sono quattro livelli di difficolt\u00e0 disponibili, che influenzano il numero totale di lettere in gioco e la velocit\u00e0 di rotazione del cubo e della freccia.\nCompetizioni.\nLa Spinnaker promuoveva un'associazione chiamata Up for Grabs Player Association (UFGPA) che avrebbe organizzato competizioni regionali e mondiali di \"Up for Grabs\", con un premio \"Markson Cup\" assegnato al campione mondiale ogni febbraio. Tuttavia non sono state trovate informazioni sull'effettivo svolgimento di competizioni."}
{"id": "8403863", "revid": "767487", "url": "https://it.wikipedia.org/wiki?curid=8403863", "title": "J\u00e1n P\u00f6st\u00e9nyi", "text": " Adott\u00f2 gli pseudonimi di \"Bohuzn\u00e1my\", \"J\u00e1n Ladislav Kuklovan\", \"J. P. Kysuck\u00fd\", \"Pov\u00e1\u017esky\", \"Pozorovate\u013e\", \"Pravdomil\".\nBiografia.\nStudi\u00f2 nei ginnasi di Skalica, di Trnava e di Kecskem\u00e9t, entr\u00f2 nel seminario di Nitra nel 1909 e vi termin\u00f2 i corsi di teologia nel 1915. Ordinato presbitero, fu cappellano a Dubnica nad V\u00e1hom, a Tren\u010dianska Tepl\u00e1, dal 1915 al 1919 a Kysuck\u00e9 Nov\u00e9 Mesto, dal 1919 al 1920 a \u017dilina.\nDal 1920 fino al 1957 fu amministratore della Societ\u00e0 di Sant'Adalberto a Trnava e anche curatore dell'archivio e della biblioteca della medesima societ\u00e0. Nel 1938 fu nominato prelato domestico di Sua Santit\u00e0. \nFu organizzatore di riunioni ecclesiali, letterarie e fra editori, redattore di giornali e curatore di opere a tema religioso. Nel sou lavoro di ricerca si concentr\u00f2 soprattutto sulla storia della Chiesa, pubblicando le monografie \"Pam\u00e4tn\u00e1 kniha vysviacky slovensk\u00fdch biskupov\" (\"Libro memoriale delle consacrazioni dei vescovi slovacchi\", 1921); \"Slov\u00e1ci a sv. V\u00e1clav\" (\"Gli slovacchi e san Venceslao\", 1929); \"Katol\u00edcke Slovensko\" (\"Slovacchia cattolica\", 1933) e ampliando i suoi interessi si dedic\u00f2 alla storia culturale di Trnava, alla sua universit\u00e0 e alla Societ\u00e0 di Sant'Adalberto, soggetto che tratt\u00f2 nelle monografie \"Dejiny Spolku sv. Vojtecha\" (\"Storia della Societ\u00e0 di Sant'Adalberto\", 1930), \"Z minulosti Trnavy do prevratu\" (\"Dal passato di Trnava fino al colpo di stato\", 1938), \"Slovensk\u00fd n\u00e1rodn\u00fd \u017eivot v Trnave v rokoch 1488 \u2013 1820\" (\"La vita patriottica slovacca a Trnava fra il 1488 e il 1820\", 1943) e altre.\nRaccolse e studi\u00f2 anche stampe e manoscritti, studi\u00f2 pure la vita dei presbiteri patrioti Juraj Pap\u00e1nek, Andrej \u013dudov\u00edt Radlinsk\u00fd, J\u00e1n Kohuth. \nCome responsabile e amministratore a vita della Societ\u00e0 di Sant'Adalberto riorganizz\u00f2 e ampli\u00f2 l'attivit\u00e0 soprattutto in campo scientifico, editoriale, librario e archivistico. Fond\u00f2 una sezione per lo studio della letteratura e fu redattore del suo Quaderno, stabil\u00ec il museo Franti\u0161ek Richard Osvald, in cui trovarono posto le sue collezioni, fond\u00f2 l'Accademia cattolica slovacca. \nDiede inizio a diverse commissioni (biblica, catechistica, liturgica, per i libri di testo), si occup\u00f2 dell'edizione slovacca della Sacra Scrittura, del messale slovacco, del canzonale \"Jednotn\u00fd katol\u00edcky spevn\u00edk\" (in collaborazione con Mikul\u00e1\u0161 Schneider-Trnavsk\u00fd e Ladislav Hoho\u0161), fu compilatore ed editore di numerosi libretti di preghiere, come \"Nebesk\u00e9 kvietky\" (\"Fioretti celesti\", 1925); \"Duchovn\u00e9 ru\u017ee\" (\"Rose spirituali\", 1931); \"Ave Maria\" (1932). \nLa sua attivit\u00e0 giornalistica lo vide impegnato a partire dagli anni 1920 come redattore dei giornali \"Tatransk\u00fd Orol\", \"Ml\u00e1de\u017e\", \"Katol\u00edcke k\u00e1zne\", \"P\u00fatnik\" e pi\u00f9 tardi \"Kult\u00fara\".\nDurante la Prima Repubblica Slovacca fece parte del Consiglio di Stato."}
{"id": "8403866", "revid": "33689", "url": "https://it.wikipedia.org/wiki?curid=8403866", "title": "Letter Scrambler", "text": ""}
{"id": "8403868", "revid": "1341328", "url": "https://it.wikipedia.org/wiki?curid=8403868", "title": "Campionato italiano di pallamano maschile U21 2017-2018", "text": "Il Campionato italiano U21 2017-2018 \u00e8 stato la decima edizione del campionato Under 21 di pallamano maschile.\nIl Merano ha vinto per la prima volta nella sua storia il titolo in finale contro il Bologna United Handball."}
{"id": "8403869", "revid": "1282260", "url": "https://it.wikipedia.org/wiki?curid=8403869", "title": "Principio costituzionale di legalit\u00e0", "text": ""}
{"id": "8403881", "revid": "112005889", "url": "https://it.wikipedia.org/wiki?curid=8403881", "title": "Navalny", "text": ""}
{"id": "8403886", "revid": "112005920", "url": "https://it.wikipedia.org/wiki?curid=8403886", "title": "Naval'nyj", "text": ""}
{"id": "8403887", "revid": "112005970", "url": "https://it.wikipedia.org/wiki?curid=8403887", "title": "Abdul Latif Jandali", "text": ""}
{"id": "8403893", "revid": "92723", "url": "https://it.wikipedia.org/wiki?curid=8403893", "title": "Jan Postenyi", "text": ""}
{"id": "8403898", "revid": "767487", "url": "https://it.wikipedia.org/wiki?curid=8403898", "title": "Denis Roux", "text": ""}
{"id": "8403902", "revid": "767487", "url": "https://it.wikipedia.org/wiki?curid=8403902", "title": "Dundalk Football Club 1991-1992", "text": "Questa voce raccoglie le informazioni riguardanti il Dundalk Football Club nelle competizioni ufficiali della stagione 1991-1992.\nMaglie e sponsor.\nLo sponsor tecnico per la stagione 1991-1992 \u00e8 Union Sports, mentre lo sponsor ufficiale \u00e8 Harp Lager."}
{"id": "8403903", "revid": "767487", "url": "https://it.wikipedia.org/wiki?curid=8403903", "title": "Giovanotto mi piacete", "text": "Giovanotto mi piacete (\"The Early Bird\") \u00e8 un film muto del 1925 diretto da Charles Hines. Sceneggiato da Argyle Campbell e Victor Grandin su un soggetto per il cinema di Richard M. Friel, il film aveva come interpreti Johnny Hines, l'attrice svedese Sigrid Holmquist, Wyndham Standing, Edmund Breese, Maude Turner Gordon, Flora Finch.\nTrama.\nJimmy Burke, giovane lattaio idealista, organizza i lavoratori indipendenti del settore per combattere il trust che vuole ottenere il monopolio del latte. Una mattina, durante il suo normale giro di distribuzione, Jimmy incontra Jean Blair, reduce da una festa in maschera alla quale aveva partecipato travestita da cameriera. Jimmy le offre un passaggio sul suo carro e i due si innamorano. Il giovane ignora, per\u00f2, che la sua innamorata \u00e8 il presidente del trust che lui combatte. Intanto George Fairchild, il manager del trust, sta cospirando per fissare un prezzo fisso. Quando Jimmy si reca nella sede dei suoi nemici, scopre che deve vedersela con la sua graziosa \"cameriera\" e si convince che la donna lo abbia usato ai suoi scopi. Jean, invece, \u00e8 all'oscuro delle manovre di Fairchild sul prezzo del latte e, quando ne viene a conoscenza, lo licenzia immediatamente. Jean viene a scoprire anche che Fairchald ha avvelenato le forniture di latte degli indipendenti e avverte subito Jimmy, che distrugge le scorte contaminate. Gli uomini di Fairchild la rapiscono, rinchiudendola in una camera frigorifera. Sar\u00e0 Jimmy a salvarla, aprendo il portellone con una sega per tagliare il ghiaccio. Dopo avere sconfitto la banda di Fairchild, i due innamorati studiano adesso un piano per unire indipendenti e trust mediante il loro matrimonio.\nProduzione.\nIl film fu prodotto dalla C.C. Burr Productions Inc. Le scenografie del film furono curate dal Tec-Art Studios.\nDistribuzione.\nIl copyright del film, richiesto dalla East Coast Films, Inc., fu registrato il 10 dicembre 1924 con il numero LP20901.&lt;br&gt;\nDistribuito dalla East Coast Productions e presentato da C.C. Burr, il film usc\u00ec nelle sale statunitensi il 1\u00ba gennaio 1925.\nIn Italia, fu distribuito dalla Burr nel 1926 con il visto di censura numero 22685. La Film Erka lo distribu\u00ec in Francia nel 1926 con il titolo \"Le Merle blanc\". Il 16 dicembre 1927, il film usc\u00ec anche in Svezia con il titolo \"En nattlig Don Juan\".\nCopia completa della pellicola si trova conservata negli archivi della Library of Congress di Washington e in quelli dell'UCLA Film And Television Archive di Los Angeles."}
{"id": "8403907", "revid": "481666", "url": "https://it.wikipedia.org/wiki?curid=8403907", "title": "The Early Bird (film 1925)", "text": ""}
{"id": "8403910", "revid": "1431409", "url": "https://it.wikipedia.org/wiki?curid=8403910", "title": "Yancey Arias", "text": "Biografia.\nHa collaborato a diverse produzioni televisive, come Revenge, The Mentalist e Bosch."}
{"id": "8403913", "revid": "599013", "url": "https://it.wikipedia.org/wiki?curid=8403913", "title": "Joe O'Connor", "text": "Carriera.\nDopo essere diventato da giovane un campione del pool, Joe O'Connor inizia a prendere parte ai tornei del Main Tour gi\u00e0 nel 2014, disputando lo UK Championship, dove viene battuto al primo turno dal campione in carica Neil Robertson per 6-0. \nStagione 2018-2019.\nL'inglese diventa professionista nel 2018 dopo essersi assicurato due stagioni di carta nel tour professionistico, vincendo l'EBSA Play-Offs all'English Institute of Sport di Sheffield. A giugno O'Connor porta a casa anche l'English Amateur Championship, battendo Andrew Norman 10-3 in finale. \nIl suo debutto arriva al Riga Masters, dove O'Connor elimina Jordan Brown nel turno di qualificazione, e batte il veterano Lee Walker nei trentaduesimi, prima di essere sconfitto da Stephen Maguire 4-2. Si mette in luce allo UK Championship, sconfiggendo la testa di serie numero 12 Ryan Day per 6-2 ed Andrew Higginson 6-3, venendo poi battuto da Joe Perry. Al Welsh Open O'Connor realizza il suo primo grande piazzamento da professionista, terminando in semifinale il torneo, dopo aver battuto nel corso della competizione alcuni dei giocatori pi\u00f9 forti, come Kyren Wilson nei trentaduesimi per 4-3, Ding Junhui agli ottavi con il punteggio di 4-1 e il campione in carica John Higgins 5-3, fermandosi ad un passo dalla finale per mano di Stuart Bingham, che vince il match 6-2. Pochi mesi pi\u00f9 tardi al China Open, l'inglese batte di nuovo Higgins al primo turno con il risultato netto di 6-2, uscendo di scena poi al secondo dopo aver perso la contesa contro Hossein Vafaei. \nStagione 2019-2020.\nNella seconda annata da professionista, O'Connor non riesce a confermarsi sui livelli del 2018-2019, raggiungendo come miglior risultato i sedicesimi allo Scottish Open. "}
{"id": "8403930", "revid": "1543377", "url": "https://it.wikipedia.org/wiki?curid=8403930", "title": "Norman Warne", "text": "Terzo figlio dell'editore Frederick Warne, si un\u00ec alla casa editrice di suo padre, la Frederick Warne &amp; Co come editore.\nNel 1900, la compagnia respinse \"The Tale of Peter Rabbit (La Storia di Peter Coniglio) di\" Beatrix Potter, ma alla fine riconsider\u00f2 l'idea e nell'ottobre del 1902 pubblic\u00f2 il libro con grande successo. Norman Warne divenne l'editore della Potter e lavorarono insieme anche su diversi libri successivi.\nNel 1904, Beatrix Potter e Norman Warne lavorarono a stretto contatto per sviluppare la storia \"The Tale of Two Bad Mice\" (La Storia di Due Topi Cattivi). Beatrix Potter inizi\u00f2 a trascorrere pi\u00f9 tempo negli uffici dell'azienda di Warne e fece anche diverse visite a casa sua, per disegnare una casa delle bambole che l'editore stava costruendo per le sue nipoti. Nel luglio del 1905 Warne propose a Beatrix Potter di sposarla, lei accett\u00f2, ma il 25 agosto 1905, prima che potesse aver luogo il matrimonio, Warne mor\u00ec improvvisamente di leucemia. Beatrix Potter rimase in contatto con la sorella di Warne, Millie, per molti anni, e i suoi fratelli Harold e Fruing divennero i suoi editori. La relazione tra la Potter e Norman Warne divenne la base per il film \"Miss Potter\" (2006).\nCarriera e relazione con Beatrix Potter.\nNel 1894, Frederick Warne si ritir\u00f2 dalla gestione della casa editrice londinese che portava il suo nome e ne cedette il controllo ai suoi tre figli, Harold, Fruing e Norman. Harold era il direttore, Fruing era responsabile delle vendite e Norman si occupava della produzione e di alcune vendite. I fratelli di Norman erano entrambi uomini sposati. Norman invece, quando incontr\u00f2 la trentacinquenne Beatrix Potter nel 1901, era uno scapolo di 33 anni che viveva con la madre vedova e la sorella non sposata Amelia (\"Millie\") nella casa di famiglia a Bedford Square, nel quartiere di Bloomsbury a Londra. Beatrix Potter aveva quasi sempre avuto a che fare con Norman per motivi formali, durante gli accordi per la pubblicazione di \"Peter Rabbit\". Alla firma del contratto, nel 1902 si instaur\u00f2 tra loro maggiore confidenza.\nNell'ottobre del 1902, \"The Tale of Peter Rabbit\" fu pubblicato e Beatrix Potter divenne una frequentatrice abituale degli uffici di Warne, sempre accompagnata dall'anziana cuoca Elizabeth Harper, da qualcun altro della servit\u00f9 oppure dall'amica e illustratrice Gertrude Woodward. Beatrix Potter e Norman Warne non rimasero mai soli in compagnia l'uno dell'altro. Le lettere di Beatrix Potter rivelano che si stava sviluppando un'amicizia tra l'autrice e il suo editore mentre discutevano delle possibilit\u00e0 per racconti futuri (in particolare lo \"scoiattolo Nutkin\" e il \"signor Jeremy Fisher\" ) e le problematiche del processo di stampa.\nNel 1903, Beatrix Potter scrisse a Warne che stava pensando a un sequel di \"Peter Rabbit\" per seguire \"The Tailor of Gloucester\" (il Sarto di \"Gloucester)\" e \"\"The Tale of Squirrel Nutkin\" (La Storia dello Scoiattolo Nutkin),\" ma apprese che Norman aveva lasciato Londra per un viaggio commerciale. Fu delusa quando Harold Warne la invit\u00f2 negli uffici per discutere delle sue idee. Declin\u00f2 bruscamente il suo invito e chiese che le sue lettere fossero inoltrate a Norman. Harold le sugger\u00ec gentilmente di inviare il sequel per la recensione di Norman al suo ritorno. La Potter lo fece, e il racconto fu pubblicato nel 1904 con il titolo \"Il Racconto di Benjamin Coniglio\". La casa editrice Warnes voleva due libri all'anno dalla Potter, non solo per un vantaggio commerciale, ma perch\u00e9 impiegava una quantit\u00e0 straordinaria di tempo per completare le illustrazioni. Il secondo libro per il 1904 non era stato ancora deciso quando Beatrix Potter part\u00ec con i suoi genitori per l'estate a Fawe Park nella Regione dei Laghi. L\u00ec disegn\u00f2 sfondi per \"Benjamin Coniglio\" e torn\u00f2 a Londra a settembre. Norman part\u00ec per un altro viaggio di lavoro a novembre e Beatrix Potter fece settimana di vacanza a Hastings, dove compose altre tre storie. Una di queste, \"The Tale of Two Bad Mice,\" venne accettata per essere pubblicata insieme alla Storia di \"Benjamin Coniglio\".\nIl corteggiamento di Norman Warne nei confronti di Beatrix Potter, fu condotto durante la creazione della Storia di \"Due topi cattivi\". Entrambi si sono divertiti a sviluppare la storia dei topi. Warne aveva buona conoscenza riguardo alla tecnica delle illustrazioni (forn\u00ec alla Potter le bambole, il cibo giocattolo e le fotografie della casa delle bambole), ma le lettere di Potter, sebbene avvedute, rivelano la sua relazione sempre pi\u00f9 intima e amorevole con lui e la sua crescente frustrazione con genitori. Essi temevano di portare in famiglia un uomo che consideravano socialmente inferiore; temevano inoltre che l'uomo avrebbe portato via la loro figlia nubile che, se fosse rimasta con loro, avrebbe potuto ricoprire per loro i ruoli di governante, infermiera e factotum.\nIl 25 luglio 1905, la Potter era impegnata nella correzione delle prove per \"The Tale of Mrs.\" \"Tiggy-Winkle\" (La Storia della Signora \"Tiggy-Winkle)\" quando Warne, in una lettera le propose il matrimonio. Beatrix accett\u00f2 il giorno stesso. I suoi genitori per\u00f2 si opposero con veemenza alla sua unione con Norman Warne, un commerciante senza risultati professionali. Beatrix Potter considerava le obiezioni dei suoi genitori ipocrite e irragionevoli perch\u00e9 entrambi provenivano da famiglie di commercianti di cotone. I due promessi si scambiarono gli anelli, ma Beatrix Potter cedendo alle richieste dei suoi genitori, non fece un annuncio pubblico. L'impegno sarebbe rimasto un segreto di famiglia. Nel frattempo, Norman torn\u00f2 a Londra molto malato da un viaggio di lavoro a Manchester, e gli venne ordinato di rimanere in assoluto riposo fino al 29 luglio. Beatrix Potter lo vide l'ultima volta il 22 luglio. Il 4 agosto la scrittrice part\u00ec per un viaggio in Galles.\nNorman Warne mor\u00ec nella sua camera da letto a Bedford Square il 25 agosto per leucemia linfatica, una malattia difficile da diagnosticare a quell'epoca. Aveva 37 anni. I suoi funerali furono celebrati il 29 agosto nel cimitero di Highgate a Londra. Beatrix Potter venne richiamata a Londra il 25 dai Warnes ma non arriv\u00f2 prima del 27. Il suo dolore era incommensurabile. A dicembre invi\u00f2 a Millie Warne uno schizzo ad acquerello di un campo d'orzo che aveva completato la sera prima della morte di Norman: \"\"Provo a pensare ai covoni d'oro e al raccolto\", scrisse, \"non ha vissuto a lungo ma ha realizzato una vita felice\".\" "}
{"id": "8403932", "revid": "76963", "url": "https://it.wikipedia.org/wiki?curid=8403932", "title": "Sal Mistretta", "text": "Biografia.\nNato a New York, Sal Mistretta ha fatto il suo debutto professionale sulle scene nel 1971, nel musical Fiddler on the Roof in scena a Westbury con Zero Mostel. Dopo aver recitato accanto a Yul Brynner nel tour di \"The King and I\" e con Lauren Bacall nella tourn\u00e9e statunitense di \"Wonderful Town\", nel 1976 Mistretta fece il suo debutto a Broadway con il musical \"Something's Afoot\". Durante gli anni settanta, ottanta e novanta Mistretta torn\u00f2 ripetutamente a recitare e cantare a Broadway, a partire dal 1978, quando si esib\u00ec accanto a Madeline Kahn di \"On the Twentieth Century\". L'anno successivo apparve nella prima di Broadway del musical \"Evita\", in cui recitava nell'ensemble prima di essere promosso al ruolo di Augustin Magaldi, un ruolo che torn\u00f2 ad interpretare nel tour statunitense del 1980 e poi ancora nel 1991. Nel 1981 e nel 1982 recit\u00f2 con Angela Lansbury nel tour statunitense di \"\", in cui interpretava il barbiere Adolfo Pirelli.\nNel 1983 si un\u00ec alla tourn\u00e9e di \"Cats\", in cui interpretava il duplice ruolo di Asparagus e Bustopher Jones, mentre nel 1987 fu il protagonista della prima di \"The Phantom of the Opera\" di Ken Hill. Nel 1989 recit\u00f2 ancora in \"The King and I\", questa volta in una tourn\u00e9e statunitense e canadese in cui era il sostituto di Rudol'f Nureev nel ruolo del Re del Siam; nello stesso anno torn\u00f2 a recitare a Broadway in \"Welcome to the Club\", mentre nel 1990 fu ancora Pirelli in \"Sweeney Todd\" in scena a Pittsburgh. Sempre nello stesso anno interpret\u00f2 il ruolo principale di Fagin nel musical \"Oliver!\" ad Akron, mentre nel 1994 torn\u00f2 a Broadway nel musical \"Sunset Boulevard\", in cui recit\u00f2 accanto a Glenn Close nel ruolo del produttore Sheldrake. Nel 1998 torn\u00f2 a Broadway per l'ultima volta come sostituto del ruolo di Herr Shultz in \"Cabaret\" per la regia di Sam Mendes, ritornando poi a ricoprire la parte, questa volta come interprete principale, nella tourn\u00e9e statunitense dello show. Rimasto attivo nel circuito regionale, Mistretta ha interpretato ruoli da caratterista nei musical \"Oklahoma!\" (Pittsburgh, 2007), \"Caroline, or Change\" (Baltimora, 2008), \"Guys and Dolls\" (Ogunquit, 2009) e \"Sunset Boulevard\" (Ogunquit, 2010), questa volta nel ruolo del co-protagonista Max von Mayerling."}
{"id": "8403938", "revid": "118691865", "url": "https://it.wikipedia.org/wiki?curid=8403938", "title": "Episodi di Pap\u00e0 castoro (prima stagione)", "text": "Questa \u00e8 la lista degli episodi della prima stagione della serie animata Pap\u00e0 castoro."}
{"id": "8403944", "revid": "1318658", "url": "https://it.wikipedia.org/wiki?curid=8403944", "title": "Kreenholm", "text": " \nLa Kreenholm Manufacturing Company (ortografia alternativa storica: Krenholm ; Estonian \"Kreenholmi Manufaktuur\"; German \"Kr\u00e4hnholm Manufaktur\"; ) era una societ\u00e0 di produzione tessile situata sull'isola di Kreenholm a Narva, in Estonia, al confine con la Russia. \u00c8 situata lungo le rive del fiume Narva, vicino alle cascate di Narva; il Mar Baltico dista circa 16\u00a0km mentre si trova a 121\u00a0km da San Pietroburgo. \u00c8 stata fondata da Ludwig Knoop (1821\u20131894), un commerciante di cotone di Brema. I filatoi e la produzione di cotone dell'azienda erano i pi\u00f9 grandi al mondo; e Kreenholm era considerata a suo tempo il mulino pi\u00f9 importante della Russia, possedendo 32.000 acri di terra e impiegando 12.000 persone. Nella sua storia, l'azienda ha dovuto affrontare diverse vicissitudini. come la possibilit\u00e0 di chiusura dopo la prima guerra mondiale. Nel 1994, \u00e8 stata privatizzata dopo che l'Estonia ha riacquistato l'indipendenza. La societ\u00e0 \u00e8 fallita nel 2010, ma ha continuato le operazioni, seppur limitate, dopo l'acquisto da parte di un nuovo proprietario.\nStoria.\nXIX secolo.\n Il mulino Krenholm fu fondato nel 1857 dal pioniere dell'industria del cotone russa, Ludwig Knoop, insieme a Kozma Soldatyonkov e Aleksey Khludov. Dopo l'epidemia di colera del 1872 che uccise 420 lavoratori, le forze di polizia interne al mulino furono sciolte. Ma quando l'amministrazione lo reintrodusse pi\u00f9 tardi nel corso dell'anno, ne segu\u00ec uno sciopero, il primo grande sciopero industriale in Estonia, che divenne una rivolta, e furono chiamate truppe regolari per metterlo fine. Una commissione statale appositamente istituita, dopo indagato sulla situazione, concluse il suo rapporto ha concluso che le condizioni di lavoro dovevano migliorare e i sistemi di polizia interna dovevano cessare di esistere. Nel 1893 conteneva 340.000 mandrini e 22.000 telai, che richiedevano 6.000 cavalli di potenza e impiegavano 7000 persone. Il professor Gerhart von Schulze-G\u00e4vernitz visit\u00f2 i mulini negli anni seguenti al 1890 affermando che \"L'intero posto \u00e8 un pezzo d'Inghilterra in suolo Russo\". \nIl mulino si trova su un'isola e lungo le rive del fiume Narva . Il Mar Baltico \u00e8 solo a circa 16 chilometri di distanza. Nel porto, alla foce del fiume, furono edificati grandi magazzini dove veniva immagazzinato il cotone, importato direttamente dagli Stati Uniti o da Liverpool e successivamente trasferito lungo il fiume al mulino, se necessario. II fiume Narva, poco prima di confluire verso il mare, ha un dislivello di circa 8 metri che forniva da fonte di energia. I macchinari erano stati distribuiti in tre edifici separati, costruiti in mattoni e pietra, due dei quali aventi cinque piani e uno quattro. L'ultimo mulino, interamente dedicato alla filatura, era di costruzione americana. I macchinari per cardare e filare provenivano dalla ditta Platt Brothers &amp;amp; Co Ltd, a Oldham, in Inghilterra. Alcuni dei telai erano inglesi, ma la maggior parte di essi furono realizzati dall'azienda nelle sue fonderie ed attraverso nuovi macchinari, che furono aggiunti al mulino.\nLa potenza motrice includeva 11 turbine ad acqua con una potenza combinata di 8.550 e furono impiegati motori a vapore supplementari di 700 cavalli. Il settanta percento dei mandrini veniva utilizzato per la produzione di filati in vendita principalmente tra i tessitori nei distretti tessili di San Pietroburgo e Mosca. Una specialit\u00e0 del mulino era il filato di tela, realizzato con filato egiziano, per i produttori di pneumatici in gomma. La gamma di filati prodotti era ampia, fino 90 tipologie, e circa 330.000 dei mandrini erano muli. Praticamente tutte le merci erano spedite a una fabbrica di Mosca, in cui l'azienda aveva un grande interesse.\nI gestori e i vicedirettori dei mulini erano inglesi. I lavoratori erano in parte russi e in parte estoni. La societ\u00e0 era attiva nella cura del benessere dei dipendenti. Forniva un ospedale, una scuola per 1.200 bambini, una chiesa ortodossa russa (costruita al costo di $ 250.000) e una chiesa luterana (per gli estoni). I dipendenti vivevano nel mulino pagando solo l'affitto nominale. \nXX secolo.\nI salari pagati nel 1910 ammontavano a 1.270.000 euro. In quell'anno furono utilizzate 74.660 balle di cotone, di cui 15\u00a0800 tonnellate di filato e 159.994 pezzi di stoffa (in media 452 metri ciascuno). Prima della guerra, questo mulino impiegava oltre 10.000 persone e produceva ogni anno oltre 60 milioni di metri di tessuto semilavorato di cotone, che veniva inviato in Russia per lo sbiancamento e la tintura e quindi utilizzato in Russia. L'industria del cotone estone ha subito una crisi dopo la prima guerra mondiale che ha portato alla chiusura pratica del mulino, che all'epoca era il pi\u00f9 grande mulino dell'ex impero russo. Chiusura avvenuta per la mancanza di un mercato per questo tessuto a causa delle condizioni post-belliche nella Russia sovietica. \nNel 1944, la societ\u00e0 era in rovina e venne espropriata dall'Unione Sovietica, che la trasform\u00f2 in una grande impresa industriale, guidata dalla politica piuttosto che dai profitti. All'inizio degli anni '70, secondo quanto riferito, la societ\u00e0 possedeva di terra e impiegati 12.000 \u00a0 persone. Dopo il 1986, la societ\u00e0 non ha dovuto fare affidamento sulle approvazioni del ministero dei tessili di Mosca ed \u00e8 stata in grado di esportare i propri beni seguendo logiche di mercato indipendente. La societ\u00e0 \u00e8 stata privatizzata nel 1994 dopo che l'Estonia ha riacquistato l'indipendenza. Il suo principale azionista divenne la societ\u00e0 svedese Bor\u00e5s W\u00e4fveri AB. Rinominata Krenholm Group, il riallineamento comprendeva diverse unit\u00e0 produttive, Krenholm Finishing, Krenholm Sewing, Krenholm Spinning, Krenholm Terry Clothes, Krenholm Weaving; un'unit\u00e0 di servizio, Krenholm Service; e filiali commerciali, Krenholm Textile, Krenholm Scandinavia AB e Krenholm Germany GmbH.\nXXI secolo.\nNegli anni 2000, la compagnia perdeva denaro e pass\u00f2 ad una fase di ristrutturazione; molti impiegati e lavoratori persero il lavoro. Nel 2003, la compagnia fu costretta a licenziare 170 lavoratori dopo la chiusura degli impianti di filatura. All'inizio del 2004, la societ\u00e0 contava su 4.600 lavoratori, di cui altri 400 vennero licenziati nell'aprile 2004. Ci furono speculazioni nel 2008 e nel 2009 che la societ\u00e0 sarebbe fallita, e alla fine \u00e8 successo a novembre 2010. La societ\u00e0 \u00e8 stato acquistata dalla svedese Prod i Ronneby AB, attraverso la cui consociata di Narva, Eurotekstiil, per continuare alcune operazioni; vi erano circa 500 persone impiegate. Nel 2012, il presidente della societ\u00e0 ha dichiarato che sarebbe stato \"assolutamente impossibile\" ripristinare le precedenti dimensioni del business."}
{"id": "8403952", "revid": "110157", "url": "https://it.wikipedia.org/wiki?curid=8403952", "title": "Arcieparchia di Smolensk", "text": "L'arcieparchia di Smolensk (in latino: \"Archieparchia Smolenscensis\") \u00e8 stata una sede della Chiesa cattolica di rito bizantino.\nTerritorio.\nL'eparchia comprendeva i voivodati di Smole\u0144sk e di Czernih\u00f3w, nella Confederazione polacco-lituana.\nSede arcieparchiale era la citt\u00e0 di Smolensk, dove fungeva da cattedrale la chiesa della Dormizione della Santissima Madre di Dio, oggi cattedrale ortodossa.\nStoria.\nL'arcieparchia fu eretta nel 1625, in un territorio precedentemente privo di circoscrizioni ecclesiastiche cattoliche.\nA seguito della Guerra russo-polacca (1654-1667), il suo territorio pass\u00f2 sotto il dominio russo. Dopo la cattura di Polack da parte dell'esercito russo nel 1654, fu ristabilita a Smolensk l'eparchia ortodossa, subordinata al patriarca di Mosca. L'arcieparca cattolico Andrij Kvasnyns'kyj fu allora derubato di tutti i suoi possessi e, costretto a lasciare la citt\u00e0, divenne amministratore dell'eparchia di Pinsk e Tura\u016d. Alla sua morte l'arcieparchia cattolica divenne una sede titolare."}
{"id": "8403959", "revid": "767487", "url": "https://it.wikipedia.org/wiki?curid=8403959", "title": "Sinfonia del Donbass/Entusiasmo", "text": "Sinfonia del Donbass/Entusiasmo (\"Entuziazm\", \u042d\u043d\u0442\u0443\u0437\u0438\u0430\u0437\u043c) \u00e8 un film del 1931, diretto da Dziga Vertov.\nTrama.\nUnione Sovietica. Una ragazza indossa le cuffie per ascoltare una stazione radio che trasmette una certa \"Sinfonia del Donbass\".\nDiverse persone si dedicano a gesti di devozione all'interno di alcune chiese. La religione \u00e8 tuttavia considerata, nel regime sovietico, come oscurantista e contraria allo sviluppo socialista del popolo. Per questo motivo le chiese vengono smantellate, deprivate dei simboli cristiani, delle icone e degli addobbi sacri: al posto dei pinnacoli delle cupole, sradicati, vengono issate bandiere rosse, e gli edifici ecclesiastici vengono riconvertiti in circoli operai.\nMentre processioni religiose si alternano a dimostrazioni popolari inneggianti a Lenin viene varato il primo piano quinquennale dell'Unione Sovietica. Il paese\u00a0\u2013 come sempre in caso di industrializzazione - ha bisogno innanzitutto di carbone, e nulla si presta meglio del bacino carbonifero del Donbass per fornire il sistema economico della nazione di tale risorsa.\nLe lavoratrici ed i lavoratori del Donbass, attivati dal Komsomol, ed in nome della dittatura del proletariato si danno quindi da fare per ottemperare alle richieste del paese e del partito: miniere (operate, queste, in gran maggioranza da lavoratori maschi) ed impianti metallurgici fioriscono, operai lavorano alacremente, in vista dell'ideale, sotto i fumi tossici di ciminiere e fronteggiando eroicamente l'estraneazione delle linee d'assemblaggio.\nIl loro sforzo ha successo: gli obiettivi del piano quinquennale vengono raggiunti in soli quattro anni. I primi convogli ferroviari carichi di carbone e di acciaio cominciano a partire dal Donbass. I treni attraversano campagne ancora apparentemente arretrate ma in procinto di attivare il processo di collettivizzazione nei Kolchoz. L'Unione Sovietica ha quindi raggiunto uno stadio fondamentale del suo sviluppo.\nProduzione.\n\"Sinfonia del Donbass/Entusiasmo\", pur non essendo altrettanto noto del famoso film di Vertov \"L'uomo con la macchina da presa\", \u00e8 tuttavia significativo in quanto primo film sonoro del regista e della casa di produzione sovietica \"Ukrainfilm\". Si tratta di un documentario girato interamente in location, cosa piuttosto insolita per la produzione sovietica del tempo. Come per diversi altri suoi film, Vertov si \u00e8 avvalso della collaborazione della moglie Elizaveta Svilova.\nIl film nacque con l'intento di celebrare il piano quinquennale di Stalin, operativo dal 1928 al 1932. La regione del Donbass, in Ucraina, ricca di risorse naturali\u00a0\u2013 carbone prima di tutto - si prestava particolarmente bene per illustrare la portata del piano e rivestiva una decisa importanza per il raggiungimento degli obbiettivi dello Stato: la regione aveva conosciuto un primo accenno all'industrializzazione gi\u00e0 nell'800, ma fu solo con l'avvento del regime sovietico dopo la rivoluzione d'ottobre che si misero in atto strategie per il completo sviluppo del bacino del Donec.\nVertov, nei suoi scritti, ha ben messo in evidenza il ruolo preminente delle risorse naturali: \"Il carbone viene dalla terra. Carbone per le industrie. Carbone per le locomotive. Carbone per i forni del coke. Il carbone \u00e8 arrivato. I nastri trasportatori e i setacci sono all'opera. Le fantasmagoriche teorie di carrelli per il carbone hanno iniziato a muoversi. Gli altiforni funzionano a pieno regime. Il metallo \u00e8 arrivato. I laminatoi e gli open-hearth rimbombano e fondono, laminatoi, forni\u00a0\u2013 in un singolo afflato creativo verso il socialismo\". Nel film, con le sue inquadrature di minatori, forni, carrelli per il minerale, l'importanza dell'estrazione dal sottosuolo \u00e8 sottolineata.\nUna volta giunti nel Donbass, Vertov e i suoi collaboratori, non avendo avuto agio in precedenza di preparare una colonna sonora, dovettero frettolosamente registrare suoni ambientali. Oltre alla scarsit\u00e0 di tempo, la troupe fu costretta a fronteggiare una quasi totale mancanza di mezzi di trasporto, col risultato di dover trascinare a forza i propri equipaggiamenti: \"Data la completa assenza di mezzi ci siamo mossi a piedi, o spesso a quattro zampe, trascinandoci un carico di 2700 libbre. La realizzazione del film diventava in tal modo uno sforzo fisico oltre che mentale.\nColonna sonora.\nLa colonna sonora del film \u00e8 considerata sperimentale e d'avanguardia in virt\u00f9 dell'incorporazione in essa di suoni industriali, provenienti dalla fabbrica e dai macchinari; le voci umane non vi giocano che un ruolo minore. Vertov stesso descrisse \"Sinfonia del Donbass/Entusiasmo\" come un'opera innovativa nel campo degli accompagnamenti musicali, e riteneva che \"la complessa interazione dei suoni con le immagini\" fosse una delle principali acquisizioni dell'opera. Il regista considerava il film come un esperimento esteso in cui le giustapposizioni e disallineamenti dei suoni erano pienamente intenzionali: egli rifiutava di sincronizzare suoni e immagini per creare un notevole effetto sugli spettatori. Lo studioso di cultura russa Stephen Lovell considera i suoni come protagonisti, a s\u00e9 stanti, del film: \"Nel 1931\", egli scrive, \"con \"Entuziazm\" (non a caso sottotitolato \"Sinfonia del Donbass\"), egli [Vertov] ha fatto del microfono il protagonista, cos\u00ec come in precedenza aveva fatto con la macchina da presa. Vertov e la sua troupe hanno portato a termine un esperimento riuscito con il microfono mobile, evitando di sincronizzare suoni e immagini, in modo, con la loro giustapposizione, da produrre un eloquente contrappunto.\nVertov inizi\u00f2 a girare il film nel 1929 prima di prendere in considerazione quale avrebbe potuto esserne la colonna sonora. La produzione sonora del film \u00e8 essenziale per comprendere appieno il significato e la portata di \"Sinfonia del Donbass/Entusiasmo\" all'interno del cinema sovietico e della storia della cinematografia \"tout-court\". Si fece strada l'idea che il sonoro di un film non dovesse limitarsi esclusivamente a suoni artificiali prodotti in studio.\nDistribuzione.\nPrima dell'uscita del film il regista scrisse: \"La realizzazione di \"Sinfonia del Donbass/Entusiasmo\" \u00e8 stata completata pi\u00f9 di sei mesi fa. Il prodotto finito \u00e8 uscito di fabbrica per le celebrazioni del'ottobre 1930, ma non \u00e8 ancora stato proiettato per il pubblico. Il film attende dunque una seria considerazione dei suoi meriti e demeriti, non tanto in termini generali, ma nel contesto del presente stato di sviluppo del cinema sonoro.\nIl film usc\u00ec nelle sale il 2 aprile 1931. Il pubblico rimase perplesso e non ci furono molte critiche apprezzative; il film non funzion\u00f2 al botteghino e di conseguenza fu ritirato in fretta dalla distribuzione. \"Sinfonia del Donbass/Entusiasmo\" fu riscoperto negli anni '60 solo a seguito del rinnovato interesse dell'Occidente nei riguardi del cinema d'avanguardia sovietico. Il film fu restaurato nel 2011 dai \"Dovzhenko Film Studios\" su incarico dell'Agenzia Statale Ucraina per il Film .\nAccoglienza.\nNei suoi scritti, Vertov si \u00e8 espresso criticamente nei confronti del suo proprio film. Egli scrisse che il progetto era eccessivamente ambizioso e andava al di l\u00e0 delle possibilit\u00e0 tecniche a disposizione ai tempi. Per questo motivo egli riteneva \"Sinfonia del Donbass/Entusiasmo\" una sorta di ibrido, non del tutto portato a termine n\u00e9 del tutto incompleto. Il regista venne criticato anche e soprattutto per i \"suoni disumani\" che aveva impiegato nel film.\nIn risposta ad alcune critiche mossegli, d'altra parte, Vertov, come si legge a p.\u00a0114 della raccolta dei suoi scritti (\"Kino-Eye: The Writings of Dziga Vertov\") mostrava frustrazione nei confronti di quei critici che volevano prendere in considerazione solo il materiale visivo o quello sonoro del film, indipendentemente dalle loro interazioni: \"Coloro che hanno prodotto \"Sinfonia del Donbass/Entusiasmo\", cos\u00ec come, credo, in generale tutti i cineasti, sono interessati ad un'analisi del film non unilaterale ma che si rivolga alla totalit\u00e0 dei suoi aspetti\".\nAd un livello teorico ed astratto i critici si sono dimostrati unanimi nel lamentare nel film una certa mancanza di pathos. John McKay, professore di Lingue e Letterature slave a a Yale e specialista di cinema sovietico, ha rilevato che \"Sinfonia del Donbass/Entusiasmo\" \u2013 cos\u00ec come l'altro film di Vertov \"La sesta parte del mondo\" \u2013 sia stato accusato di presentare una sorta di mondo utopico in cui il socialismo sarebbe gi\u00e0 stato realizzato senza apparenti difficolt\u00e0 e conflitti. Per questo motivo, molti esponenti del bolscevismo si erano dimostrati scettici sulla possibilit\u00e0 del film di ritrarre la vera storia ed ideologia del partito.\nPer quanto riguarda la segmentazione interpretativa del film i critici si sono rifatti principalmente a due vedute. MacKay ne individuava tre parti: la prima, in cui i malesseri sociali costituiti dalla religione e dall'alcool sono messi da parte per procedere all'implementazione del socialismo, la seconda, che si focalizza sulla produttivit\u00e0 del Donbass, e la terza, nella quale i prodotti della regione vengono destinati a far fronte alle necessit\u00e0 di altre zone dell'URSS. Altri studiosi hanno preferito individuare due parti nel film: \"Nella prima parte, prima di colpire lo spettatore con il muro sonoro dell'industrializzazione, Vertov crea una serie di dislivelli con le immagini ed i suoni delle vecchie forme della societ\u00e0 immobile e decadente\u2026 Il montaggio realizza in seguito, tramite giustapposizione di vestigia del passato e di immagini di industrializzazione, meccanizzazione e produzione, il sorpasso ottenuto dal socialismo rispetto all'assetto precedente della societ\u00e0\"."}
{"id": "8403979", "revid": "253269", "url": "https://it.wikipedia.org/wiki?curid=8403979", "title": "John Savident", "text": "Biografia.\nJohn Savident nacque sull'Isola di Guernsey nel 1938 e due anni pi\u00f9 tardi fugg\u00ec con la famiglia in Inghilterra in seguito all'occupazione tedesca delle isole del Canale della Manica. Da giovane, Savident lavor\u00f2 come agente di polizia, prima di lasciare l'arma per intraprendere la carriera d'attore. Molto attivo in campo teatrale, fece il suo debutto sulle scene nel 1964, nella prima produzione del dramma di Peter Shaffer \"La grande strage dell'impero del sole\", in scena a Chichester con i giovani Anthony Hopkins e Derek Jacobi. Successivamente continu\u00f2 a recitare con la compagnia del National Theatre presso l'Old Vic di Londra, apparendo in numerosi classici come \"Ivanov\" di \u010cechov (1978), \"Santa Giovanna\" di George Bernard Shaw (1984) e \"Mandragola\" di Machiavelli (1984). Savident continu\u00f2 a collaborare con la compagnia di Laurence Olivier anche dopo il trasferimento nell'edificio attuale, recitando in classici moderni e rinascimentali come \"Coriolano\" e \"La professione della signa Warren\". Negli anni ottanta recit\u00f2 anche nel West End londinese, diventando un membro del cast originale del musical di Andrew Lloyd Webber \"The Phantom of the Opera\" (1986) all'Her Majesty's Theatre e interpretando l\"'Enrico IV\" di Shakespeare al Wyndham's Theatre (1989). Savident \u00e8 noto soprattutto per aver interpretato Fred Elliott nella soap opera \"Coronation Street\", un ruolo che ha interpretato per oltre settecento puntate tra il 1994 e il 2006.\nVita privata.\n\u00c8 sposato con Rona Hopkinson dal 1968 e la coppia ha avuto due figli. Nel 2002 fu pugnalato al collo da Michael Smith, che dichiar\u00f2 di aver agito in questo modo per auto-difesa. I due si erano incontrati in un bar gay e l'attore aveva invitato l'altro uomo al suo appartamento."}
{"id": "8403984", "revid": "76963", "url": "https://it.wikipedia.org/wiki?curid=8403984", "title": "David Firth (attore)", "text": "Biografia.\nDopo gli studi alla Guildhall School of Music and Drama, nel 1967 Firth si un\u00ec alla Royal Shakespeare Company, con cui recit\u00f2 in un gran numero di classici del teatro inglese, tra cui \"Re Lear\", \"Come vi piace\", \"Troilo e Cressida\", \"Molto rumore per nulla\", \"La tragica storia del Dottor Faust\" e \"La tragedia del vendicatore\". Nel 1973 si un\u00ec alla compagnia del National Theatre di Laurence Olivier presso l'Old Vic, recitando nei loro allestimenti di \"Macbeth\", \"Il giardino dei ciliegi\" e \"Misura per misura\"; negli anni 70 intraprese anche la carriera di cantante da musical, recitando nella prima britannica di \"1776\" (1970) e nel musical di Stephen Sondheim \"Side by Side by Sondheim\" (1976). \nNegli anni ottanta cominci\u00f2 a recitare pi\u00f9 assiduamente nel West End londinese, dove interpret\u00f2 Guildestern nell\"'Amleto\" in scena al Piccadilly Theatre e divenne il primo interprete del ruolo di Monsieur Andr\u00e9 nel musical di Andrew Lloyd Webber \"The Phantom of the Opera\" (1986) all'Her Majesty's Theatre. Negli anni novanta si dedic\u00f2 prevalentemente al genere del musical e dell'operetta, cantando ruoli di primo rilievo in \"H.M.S. Pinafore\" alla Royal Festival Hall e nei tre musical di Sondheim \"Assassins\" (Donmar Warehouse, 1992), \"Passion\" (Queen's Theatre, 1995) e \"Follies\" (Birmingham, 1996). Nel 2011 \u00e8 tornato a recitare in \"The Phantom of the Opera\" in una speciale rappresentazione alla Royal Albert Hall per celebrare il venticinquesimo anniversario del musical."}
{"id": "8403993", "revid": "124412549", "url": "https://it.wikipedia.org/wiki?curid=8403993", "title": "Jacques Le Brun", "text": " \nBiografia.\nLaureatosi alla Sorbona, ateneo in cui inoltre consegu\u00ec il dottorato di ricerca nel 1971, dedic\u00f2 le sue prime pubblicazioni all'analisi della figura e del pensiero di Jacques B\u00e9nigne Bossuet.\nFu docente di Storia del cattolicesimo moderno presso la \u00c9cole pratique des hautes \u00e9tudes, nonch\u00e9 direttore della sezione di Scienze religiose della stessa . Era inoltre il curatore scientifico delle opere e della corrispondenza di F\u00e9nelon.\nMor\u00ec l'8 aprile 2020 a Parigi, all'et\u00e0 di 88 anni, per complicazioni da COVID-19."}
{"id": "8404040", "revid": "767487", "url": "https://it.wikipedia.org/wiki?curid=8404040", "title": "Pietro Lombardi (cantante)", "text": "\u00c8 stato sposato con Sarah Engels, con la quale ha avuto un figlio nel 2015 e con cui ha collaborato alla realizzazione degli album \"Dream team\" e \"Teil von mir\". La coppia ha divorziato nel 2019."}
{"id": "8404051", "revid": "33689", "url": "https://it.wikipedia.org/wiki?curid=8404051", "title": "Pietro Lombardi (disambigua)", "text": ""}
{"id": "8404053", "revid": "1782831", "url": "https://it.wikipedia.org/wiki?curid=8404053", "title": "Bialya", "text": "Bialya \u00e8 un paese fittizio che compare nei Fumetti DC; si trova nel Medio Oriente, a nord dell'Iran e dell'Arabia Saudita. Con l'annessione del suo vicino occidentale, il Qurac, fu rinominata Grande Bialya. Durante la Guerra Fredda, il paese era poco pi\u00f9 di un arido deserto, popolato da una piccola quantit\u00e0 di persone in difficolt\u00e0. Il Capitano Nathaniel Adam passo del tempo stanziato in Bialya qualche periodo prima di farsi avanti come volontario per il \"Progetto Capitan Atomo\".\nStoria.\nPoco tempo prima della Modern Age dei super eroi, l'archeologo Dan Garrett scopr\u00ec lo Scarabeo di Blue Beetle mentre dissotterrava la tomba del Faraone Kha-Ef-Re in Bialya. Questo gli don\u00f2 una visione, donandogli i poteri e i costume di Blue Beetle.\nNegli anni passati, il paese di Bialya si svilupp\u00f2 in uno stato militaristico guidato dallo spietato, anche se buffone, Col. Rumaan Harjavti. Sotto il regno di Harjavti, Bialya fu un paese di polizia, sopraffatto dalla povert\u00e0 e dal conflitto politico. Sotto il regno di Harjavti, i membri del super gruppo delle Nazioni Unite noto come il Guardiani del Globo divennero membri dell'esercito Bialyano, causando contrasti con i loro rimpiazzi nella Justice League International.\nHarjavti cospir\u00f2 con una ex membro del suo harem, una donna nota solo come Queen Bee per solidificare la sua base di potere, e rendere Bialya in una potenza mondiale. Alla fine, Queen Bee e un alieno scienziato membro del Dominio, svilupparono delle tecniche avanzate di lavaggio del cervello che gli permetterono di mantenere il controllo su membri selezionati della comunit\u00e0 super eroica come gli ex membri dei Guardiani del Globo.\nHarjavti cattur\u00f2 anche un membro dei Campioni di Angor nota come Wandjina. Con l'aiuto di Queen Bee, Wandjina fu trasformata in Thunderer, un'assassina leale al servizio di Bialya. Fu Queen Bee che in realt\u00e0 tirava le redini di Wandjina, e durante una dimostrazione pubblica, Queen Bee fece s\u00ec che Wandjina (ora Thunderer) assassinasse il Col. Harjavti davanti alla sua intera assemblea.\nRegno di Queen Bee.\nQueen Bee si dichiar\u00f2 nuova governatrice di Bialya e istitu\u00ec iniziative aggressive che sembrarono cambiare il paese nel giro di una notte. Quello che un tempo era un ghetto violento e pustuloso divenne un vero resort paradisiaco. Gli analisti dei media paragonarono la Nuova Bialya alle riviere francesi e di Acapulco. Queen Bee apr\u00ec le porte di Bialya la commercio e allo scambio. Istitu\u00ec programmi alimentari, cure mediche gratuite 24 ore su 24, benefici di scambi culturali e alz\u00f2 il tasso di occupazione al 100%. Bialya era diventata una nazione perfetta.\nQuesta miracolosa transizione per\u00f2, non avvenne attraverso mezzi puramente etici. Queen Bee svilupp\u00f2 un impianto che incrementava elettronicamente i livelli di endorfina delle persone ogni volta che erano presenti in Bialya. Lasciando il paese, tuttavia, causava lo stimolo a cessare, creando quelli che in effetti erano dolori da astinenza. I residenti erano letteralmente dipendenti dalla vita in Bialya.\nTutto ci\u00f2 port\u00f2 a un'investigazione indipendente di Sarge Steel, Capitan Atomo e Major Force. Major Force e Capitan Atomo scoprirono la verit\u00e0 dietro le attivit\u00e0 di Queen Bee, ma mentre Major Force soccombette agli effetti delle scariche di endorfina, Capitan Atomo riusc\u00ec a resistere. Riusc\u00ec a respingere gli effetti da astinenza e fu in grado di andarsene. Sfortunatamente, non fu in grado di smascherare le azioni di Queen Bee o di avere qualche effetto sulla nuova struttura politica di Nuova Bialya.\nFazioni del governo degli Stati Uniti, inclusa la Justice League International furono grandemente preoccupati riguardo alle azioni di Queen Bee, ma riconobbero che ogni azione che avrebbero intrapreso avrebbe potuto scatenare un incidente internazionale. La branca europea della JLI di Capitan Atomo entr\u00f2 in una missione di copertura al fine di esporre la verit\u00e0 dietro le azioni di Queen Bee. Questa missione termin\u00f2 in uno stallo e in una non facile tregua che fu formata tra la Justice League Europe e Queen Bee.\n\"Un anno dopo\".\nDopo numerosi incontri con la Justice League, Queen Bee fu alla fine deposta e rimpiazzata da sua sorella Queen Bee IV, anche lei successivamente deposta.\nLa figlia adottiva di Red Tornado, Traya Sutton \u00e8 met\u00e0 Bialyana. Traya fu vittima di crimine d'odio nella sua scuola privata dopo che i genitori di un suo compagno furono uccisi durante un attacco terroristico in Bialya. Lei fu salvata da un attacco simile dalla sua compagna di stanza, Cissie King-Jones, alias l'ex membro della Young Justice Arrowette.\nDurante la Settimana 45 dell'\"anno mancante\", Black Adam fu manipolato perch\u00e9 attaccasse Bialya, quando Azraeuz, l'ultimo dei Quattro Cavalieri di Apokolips che assassin\u00f2 sua moglie e suo cognato, fugg\u00ec l\u00ec. Pazzo di rabbia, Black Adam massacr\u00f2 due milioni di persone per trovare Azraeuz.\nDopo la devastazione, fu formato un nuovo governo sotto il Presidente Rashid. Questi neg\u00f2 tutto tranne gli aiuti internazionali pi\u00f9 essenziali, citando la sovranit\u00e0 e la sicurezza nazionale. Sfortunatamente, questi furono gli ultimi dei problemi di Bialya. Gli spiriti dei quattro Cavalieri - Yurrd, Rogga e Zorrm - seguirono lo spirito di Azraeuz e successivamente tennero gli umani in ostaggio, massacrando sempre di pi\u00f9 man mano che guadagnavano forza. Usando la morte in Bialya come fonte di potere, Azraeuz fece costruire loro un tumulo di terra e cadaveri, dove ricostruirono i propri corpi. I Cavalieri furono infine sconfitti dalla Justice League e da Veronica Cale, ma non prima che uccidessero altre centinaia di persone e facessero un fal\u00f2."}
{"id": "8404059", "revid": "767487", "url": "https://it.wikipedia.org/wiki?curid=8404059", "title": "Sarah Engels", "text": "\u00c8 stata sposata con il collega Pietro Lombardi, dal quale ha avuto un figlio nel 2015 e con cui ha collaborato alla realizzazione degli album \"Dream team\" e \"Teil von mir\". La coppia ha divorziato nel 2019.\nDiscografia.\nSingoli.\n2020 - \"Te amo mi amor\""}
{"id": "8404060", "revid": "112008317", "url": "https://it.wikipedia.org/wiki?curid=8404060", "title": "Sarah Lombardi", "text": ""}
{"id": "8404064", "revid": "1573940", "url": "https://it.wikipedia.org/wiki?curid=8404064", "title": "Alcedo quadribrachys", "text": "Il martin pescatore splendente (\"Alcedo quadribrachys\" ) \u00e8 un uccello coraciforme della famiglia degli Alcedinidi."}
{"id": "8404075", "revid": "767487", "url": "https://it.wikipedia.org/wiki?curid=8404075", "title": "Superta\u00e7a de Portugal 1980", "text": "La Superta\u00e7a de Portugal 1980 \u00e8 stata la 2\u00aa edizione della Supercoppa portoghese, ovvero l'annuale incontro di apertura della stagione calcistica portoghese che vede di fronte i vincitori della Primeira Divis\u00e3o della stagione precedente e della Ta\u00e7a de Portugal (o la finalista di quest'ultima in caso il vincitore di campionato e coppa coincidano).\nNella Supercoppa del 1980 si affrontarono lo Sporting Lisbona (campione della Primeira Divis\u00e3o 1979-80) e il Benfica, detentore della Ta\u00e7a de Portugal.\nL'incontro d'andata, disputato il 10 settembre 1980, allo Stadio Alvalade vide le due squadre pareggiare 2-2, con lo Sporting in grado di rimontare lo svantaggio di 0-2 grazie alla doppietta di Jord\u00e3o. Al termine della gara di ritorno, giocato il 29 ottobre successivo al Da Luz, i padroni di casa del Benfica si imposero sui rivali cittadini per 2-1 e conquistarono la loro prima Supercoppa di Portogallo."}
{"id": "8404079", "revid": "701660", "url": "https://it.wikipedia.org/wiki?curid=8404079", "title": "Cattedrale di San Paolo (Melbourne)", "text": "La cattedrale di San Paolo (in inglese: \"St Paul Cathedral\") \u00e8 una cattedrale anglicana della citt\u00e0 di Melbourne, in Australia. La chiesa \u00e8 la sede della diocesi di Melbourne e la sede dell'arcivescovo di Melbourne e, dal 28 giugno 2014, sede del Primate d'Australia.\nLa cattedrale fu progettata dall'architetto inglese William Butterfield e completata nel 1891, ad eccezione delle guglie che vennero costruite con un progetto diverso dal 1926 al 1932. \u00c8 uno dei principali monumenti architettonici di Melbourne ed \u00e8 stato designato come monumento storico dello stato di Victoria."}
{"id": "8404082", "revid": "6923", "url": "https://it.wikipedia.org/wiki?curid=8404082", "title": "Cr\u00f3nica de Juan II", "text": "La Cronaca di Juan II de Castilla \u00e8 un'opera di letteratura medievale spagnola, di vari autori e scritta tra il 1406 e il 1454. La scrittura conosce tre momenti della sua preparazione. Le prime due parti sono state scritte da \u00c1lvar Garc\u00eda de Santa Mar\u00eda. La prima parte (scritta nel 1406-1419) comprende la prima met\u00e0 del regno di Giovanni II di Castiglia, concentrandosi sulla figura del reggente Fernando de Antequera. Il defunto Re Enrico III il Doloroso \u00e8 presentato come un modello di virt\u00f9. Nella seconda parte (scritta tra il 1420 e il 1434), \u00c1lvaro de Luna si distingue come protagonista, un vero reale.\nUna rifusione effettuata tra il 1435 e il 1454 e attribuita a P\u00e9rez de Guzm\u00e1n racconta la vita e l'opera di \u00c1lvaro de Luna, interessandosi in modo particolare alla sua ascesa e alla sua caduta."}
{"id": "8404093", "revid": "205250", "url": "https://it.wikipedia.org/wiki?curid=8404093", "title": "\u00c1lvar Garc\u00eda de Santa Mar\u00eda", "text": "Quando aveva solo ventidue anni, fu nominato consigliere reale di Ferdinando I di Aragona e cronista del regno di Castiglia.\nIl suo contributo alla letteratura medievale fu importante per far parte della stesura della \"Cr\u00f3nica de Juan II de Castilla\". Lo storico Juan de Mata Carriazo afferma che \u00e8 \"il testo pi\u00f9 importante della storiografia castigliana del XV secolo e una delle storie pi\u00f9 dettagliate e informative di tutti i tempi\".\nEra un membro di una potente famiglia ebraica castigliana, i Levi. Suo fratello, Pablo Garc\u00eda de Santa Mar\u00eda, vescovo di Burgos e storico, condusse l'intera famiglia alla conversione, intorno all'anno 1390, quando ci furono assalti nei quartieri ebraici."}
{"id": "8404096", "revid": "53508", "url": "https://it.wikipedia.org/wiki?curid=8404096", "title": "Cr\u00f3nica de Juan II de Castilla", "text": ""}
{"id": "8404097", "revid": "8660", "url": "https://it.wikipedia.org/wiki?curid=8404097", "title": "Gij\u00f3n Mariners 2016", "text": "Questa voce raccoglie le informazioni riguardanti i Gij\u00f3n Mariners nelle competizioni ufficiali della stagione 2016."}
{"id": "8404098", "revid": "2110845", "url": "https://it.wikipedia.org/wiki?curid=8404098", "title": "John Aron", "text": "Biografia.\nNato e cresciuto nel Nuovo Galles del Sud, Aron entr\u00f2 nel mondo dello spettacolo come cantante e ballerino, prima di essere scelto nel 1963 dall'Australian Opera per interpretare Alfred ne \"Il pipistrello\". Il tenore rimase nella compagnia per cinque anni, durante i quali cant\u00f2 oltre venti ruoli, tra cui Erik ne \"L'olandese volante\", Goro in \"Madama Butterfly\", Ernesto in \"Don Pasquale\", il Conte d'Almaviva ne \"Il barbiere di Siviglia\" e Spoletta nella \"Tosca\" con Tito Gobbi come Scarpia ad Adelaide nel 1968. Nel 1968 si trasfer\u00ec nel Regno Unito e cominci\u00f2 a cantare per la Scottish Opera, prima di passare dal repertorio operistico a quello delle commedie musicali e musical. Nel 1970 si un\u00ec alla Royal Shakespeare Company, con cui cant\u00f2 nelle tourn\u00e9e britanniche delle tre commedie musicali di Ivor Novello \"Glamorous Night\", \"Perchance To Dream\" e \"Kings Rhapsody\". Nel 1974 fece il suo debutto nel West End con il musical Cole, in cui recitava accanto a Julia McKenzie ed Angela Richards, e nello stesso anno recit\u00f2 nuovamente sulle scene londinese nel musical di Andrew Lloyd Webber Joseph and the Amazing Technicolor Dreamcoat, in cui interpretava Giuda. Nel 1975 recit\u00f2 all'Her Majesty's Theatre nel musical \"Thomas and The King\", ma lo show ebbe scarso successo e termin\u00f2 le repliche dopo solo venti rappresentazioni. Intanto, Aron continu\u00f2 a recitare anche a livello regionale, cantando nei musical The King and I, Waltz Dream, Calamity Jane e Pickwick. \nNel 1980 torn\u00f2 a recitare nel West End quando fu scelto da Harold Prince per interpretare Adolfo Pirelli nella prima londinese del musical di Stephen Sondheim in scena al Theatre Royal Drury Lane con Sheila Hancock e Denis Quilley. Nel 1983 cant\u00f2 in \"Call Me Madame\" al Victoria Palace Theatre, mentre nel 1985 torn\u00f2 a interpretare Pirelli in \"Sweeney Todd\", questa volta in una produzione dell'Off West End con Gillian Hanna; nello stesso anno fu ancora nel West End con il musical \"Gigi\", in cui recitava accanto a Beryl Reid e Si\u00e2n Phillips. Sempre attivo nel mondo dell'opera, agli inizi del 1986 torn\u00f2 brevemente in Australia per cantare \"Carmen\" e \"La bella Elena\" alla Queensland Lyric Opera. Nell'ottobre dello stesso anno fu scelto da Andrew Lloyd Webber per originare il ruolo di Ubaldo Piangi nel musical \"The Phantom of the Opera\" all'Her Majesty's Theatre, per la regia di Harold Prince. Con l'eccezione di una pausa di alcune settimane nel 1989, Aron rimase nel cast del \"Phantom\" fino al 1991, interpretando il personaggio di Piangi per quasi cinque anni. \nJohn Aron mor\u00ec di cancro a Londra nel 1994."}
{"id": "8404101", "revid": "1861950", "url": "https://it.wikipedia.org/wiki?curid=8404101", "title": "Utilizzatori del Douglas DC-9", "text": "Il Douglas DC-9 \u00e8 un bireattore da trasporto passeggeri a corto e medio raggio di notevole successo commerciale prodotto dalla Douglas Aircraft Company a partire dalla seconda met\u00e0 degli anni sessanta (il primo volo avvenne nel 1965).\nIl progetto venne iniziato dalla Douglas Aircraft Company, in seguito assorbita dalla McDonnell Aircraft Corporation nel 1967. L'aereo presenta un caratteristico impennaggio a T e motori montati in coda (modello Pratt &amp; Whitney JT8D, ovvero gli stessi che gi\u00e0 equipaggiavano il trireattore Boeing 727).\nAlle prime versioni (le -10, -15 e -20) si affianc\u00f2 quella costruita nel maggior numero di esemplari, la -30, che presentava sensibile allungamento della fusoliera, motori pi\u00f9 potenti e l'impiego di slats sul bordo d'attacco alare che consentivano un notevole miglioramento delle prestazioni da piste corte ed in condizioni \"hot and high\". Limitata diffusione ebbero 2 versioni successive la -40 (con fusoliera ulteriormente allungata rispetto alla -30 e motori ancora pi\u00f9 potenti) e la -50 (ulteriore allungamento). L'ultimo esemplare \u00e8 stato consegnato nell'ottobre 1982.\nAlla fine degli anni settanta la casa statunitense cominci\u00f2 a pensare ad una evoluzione pi\u00f9 \"radicale\" del velivolo che fosse pi\u00f9 al passo con i tempi (anche sulle tratte a corto raggio il numero di passeggeri aumentava costantemente) cos\u00ec nacque il progetto \"DC-9 Super 80\" che, a partire dalla prima met\u00e0 degli anni ottanta, venne rinominato \"MD-80\" (veniva abbandonata la vecchia sigla \"DC\", acronimo di \"Douglas Commercial\", e introdotta quella di \"MD\" ovvero l'acronimo di \"McDonnell Douglas\". L'aereo viene anche affettuosamente chiamato dai suoi piloti 'mad dog' a causa del fatto che l'elevatore in coda \u00e8 composto da due parti non collegate direttamente ai comandi di volo, ma che sono mosse aerodinamicamente tramite due alette pi\u00f9 piccole poste sul bordo d'uscita chiamate 'control tab' che sono direttamente collegate ai comandi dei piloti. Il risultato \u00e8 che gli elevatori sopra citati sono liberi di muoversi a terra e se le condizioni del vento sono favorevoli pu\u00f2 accadere che l'elevatore sinistro sia deflesso verso il basso mentre il destro verso l'alto o viceversa, esattamente come simpaticamente apparirebbe un cane che ha un orecchio a punta eretto mentre l'altro rimane pendente. Da qui l'espressione 'Mad Dog'.\nOrdini e consegne.\nLegenda tabella:\nNote:"}
{"id": "8404102", "revid": "62748", "url": "https://it.wikipedia.org/wiki?curid=8404102", "title": "Domenico de' Panzacchi", "text": "Biografia.\nNel 1780, il suo stile di canto era completamente fuori moda, ma Leopold Mozart consigli\u00f2 a suo figlio di coinvolgere Panzacchi perch\u00e9 era un bravo attore. Cant\u00f2 i ruoli principali in \"Agelmondo\" (1760), \"Temistocle\" di Bach (1762) e \"Demofoonte\" (1766) di Bernasconi. \nIn effetti, nel ruolo creato per lui, Panzacchi si muoveva molto bene tra paura e speranza, e il ruolo fu cos\u00ec influente che venne imitato molte volte da altri tenori. Dal 1760 fino al ritiro dalle scene, nel 1782, fu uno dei tenori pi\u00f9 pagati in Europa. Mor\u00ec a Bologna. "}
{"id": "8404104", "revid": "1564499", "url": "https://it.wikipedia.org/wiki?curid=8404104", "title": "Placca apula", "text": ""}
{"id": "8404106", "revid": "300067", "url": "https://it.wikipedia.org/wiki?curid=8404106", "title": "Jon Horst", "text": "Carriera.\nHa iniziato a lavorare in NBA a soli 22 anni, ricoprendo un ruolo dirigenziale con i Detroit Pistons. Nel 2008 \u00e8 passato ai Milwaukee Bucks, venendo nominato \"Director of Basketball Operations\" e occupandosi della parte finanziaria; nel 2017 \u00e8 diventato il general manager della franchigia. Nel 2019 ha vinto il premio di NBA Executive of the Year Award, dopo che i Bucks avevano concluso la regular season con il miglior record e avevano raggiunto la finale di Eastern Conference."}
{"id": "8404110", "revid": "8660", "url": "https://it.wikipedia.org/wiki?curid=8404110", "title": "Zaragoza Hurricanes 2016", "text": "Questa voce raccoglie le informazioni riguardanti gli Zaragoza Hurricanes nelle competizioni ufficiali della stagione 2016."}
{"id": "8404111", "revid": "287204", "url": "https://it.wikipedia.org/wiki?curid=8404111", "title": "Henri-Paul Motte", "text": "Biografia.\nAllievo di Jean-L\u00e9on G\u00e9r\u00f4me, a partire dal 1874 fu tra gli artisti presenti al Salone di Parigi, anno in cui debutt\u00f2 con il dipinto \"Le cheval de Troie (Il cavallo di Troia).\"Nel 1892 ottenne la Legion d'Onore, nel 1900 fu premiato all'Esposizione Universale. Fra le sue opere pi\u00f9 famose va menzionato \"L'assedio de La Rochelle\", dipinto che raffigura il cardinale Richelieu sovrintendere alle operazioni militari che nel 1628 portarono alla conquista dell'ultima roccaforte protestante in Francia."}
{"id": "8404112", "revid": "1782831", "url": "https://it.wikipedia.org/wiki?curid=8404112", "title": "Atletica leggera al XV Festival olimpico estivo della giovent\u00f9 europea", "text": "Le competizioni di atletica leggera al XV Festival olimpico estivo della giovent\u00f9 europea si sono svolte dal 22 al 27 luglio 2019 presso lo Stadio Tofiq Bahramov di Baku, in Azerbaigian."}
{"id": "8404115", "revid": "729019", "url": "https://it.wikipedia.org/wiki?curid=8404115", "title": "Assedio di Fushimi", "text": "L'assedio di Fushimi fu una battaglia cruciale nella campagna che port\u00f2 alla decisiva battaglia di Sekigahara, che mise fine al periodo Sengoku in Giappone. Il castello di Fushimi fu difeso da una forza fedele alla coalizione orientale di Tokugawa Ieyasu, guidata da Torii Mototada. Il sacrificio di Mototada distolse l'attenzione di Ishida Mitsunari e di gran parte del suo esercito dalle fortezze della Nakasend\u014d, che furono attaccate da Ieyasu durante l'assedio di Fushimi. Alla fine il castello cadde, ma il tempo necessario per sconfiggere i difensori rappresent\u00f2 un fattore determinante delle successive vittorie della coalizione orientale.\nIl castello di Fushimi fu costruito diversi anni prima come lussuosa dimora per Toyotomi Hideyoshi, ma fu distrutto da un terremoto nel 1596. Tokugawa Ieyasu lo ricostru\u00ec e lo pose sotto la cura di Torii Mototada. Mentre la guerra con Ishida si avvicinava, Tokugawa cap\u00ec che Fushimi sarebbe stato un obiettivo primario per i suoi nemici, poich\u00e9 si trovava abbastanza vicino a Kyoto e sorvegliava molti degli approcci alla citt\u00e0. Visitando il castello discusse delle sue paure con Torii, il quale assicur\u00f2 al suo signore che sarebbe stato disposto a sacrificare se stesso e il castello, pur di consentire la vittoria ai Tokugawa. Si racconta che abbia anche suggerito di ridurre la guarnigione al fine di disporre di uomini in altri luoghi; ben capendo che il castello non poteva resistere, non vide la necessit\u00e0 di sacrificare l'intero presidio.\nL'esercito di Ishida inizi\u00f2 l'assedio il 27 agosto 1600, ma fece piccoli progressi per i dieci giorni successivi. Una delle torri fu data alle fiamme, ma l'incendio fu spento da un soldato della guarnigione, che perse la vita nell'azione. Durante l'assedio un messaggio fu inviato nel castello legato a una freccia, spiegando che l'esercito assediante aveva preso in ostaggio moglie e figli di uno dei difensori e li avrebbe crocifissi se questi non avesse tradito i suoi compatrioti. Cos\u00ec, l'8 settembre, una delle torri fu incendiata dall'interno del castello e numerosi uomini di Ishida fecero irruzione. Il mastio centrale fu quindi dato alle fiamme, ma Torii e il suo presidio continuarono a combattere fino a quando furono uccisi tutti tranne dieci.\nDopo essersi barricati, Torii e la sua famiglia si suicidarono assieme ai servitori rimasti, e questo suo sacrificio altruista divenne noto in seguito come un grande esempio di lealt\u00e0 e onore dei samurai. Il castello verr\u00e0 riconquistato da Ieyasu poco dopo, in seguito alla sua vittoria a Sekigahara. Secondo molti storici i dieci giorni di resistenza del castello furono tra gli elementi fondamentali della vittoria finale Tokugawa.\nI pavimenti in legno del castello di Fushimi furono trasferiti in un tempio buddista, Y\u014dgen-in, sempre a Kyoto, dove furono trasformati in un soffitto. Il soffitto macchiato di sangue \u00e8 ancora visibile nel tempio e le registrazioni del periodo identificano il corpo e le macchie di Mototada e quelli dei suoi servitori.\nLettera di Mototada al figlio maggiore.\nCome riporta il libro di Francesco Dei, \"Storia dei Samurai\", leggiamo alcuni passi della lettera di Mototada inviata al figlio maggiore ed erede, Torii Tadamasa:"}
{"id": "8404116", "revid": "173617", "url": "https://it.wikipedia.org/wiki?curid=8404116", "title": "Guido Mazzinghi", "text": "Biografia.\nCarriera dilettantistica.\nFa parte della rappresentativa azzurra alle Olimpiadi di Helsinki 1952, gareggiando nei pesi superwelter. Batte al primo turno il lussemburghese Bruno Matiussi ai punti e al secondo il norvegese John Tandrevold per KO alla prima ripresa. Cede ai punti nei quarti di finale all'argentino Eladio Herrera per squalifica al terzo round.\nNel 1953, a Bologna \u00e8 Campione Italiano dilettanti sempre per la stessa categoria.\nCarriera professionistica.\nMazzinghi combatte per la prima volta da professionista l'8 ottobre 1954 a Milano, battendo Andr\u00e9 Ponceblanc ai punti in quattro riprese. Consegue una striscia di ventiquattro combattimenti, tutti vinti, prima di affrontare Bruno Tripodi per il titolo italiano dei pesi medi.\nIl 22 aprile 1956, a Milano, conquista la cintura italiana battendo il suo avversario ai punti in dodici riprese.\nDifende il titolo il 14 ottobre successivo, sempre a Milano, battendo Marino Faverzani per squalifica alla terza ripresa.\nPerde l'imbattibilit\u00e0 il 24 giugno 1957, al 33\u00ba incontro, nella sua unica trasferta all'estero, finendo KO al 10\u00ba round, a Parigi sotto i pugni del campione di Francia Andr\u00e9 Drille.\nDopo questo incontro combatte altre due volte, a Milano, vincendo in entrambi i casi prima del limite, poi si ritira dalla boxe per motivi di ordine sanitario.\nDopo il ritiro.\nMazzinghi rimane comunque nell'ambito del pugilato, facendo da allenatore e assistendo all'angolo il fratello minore Sandro che indosser\u00e0 la cintura di Campione del Mondo dei pesi medi junior dal 1963 al 1965 e nel 1968.\nScompare prematuramente a soli 64 anni. Ogni anno il fratello organizza in suo onore, a Pontedera, il \"Memorial Guido Mazzinghi\" di pugilato, con incasso devoluto in beneficenza."}
{"id": "8404121", "revid": "132266", "url": "https://it.wikipedia.org/wiki?curid=8404121", "title": "Im\u0101m", "text": ""}
{"id": "8404124", "revid": "1543377", "url": "https://it.wikipedia.org/wiki?curid=8404124", "title": "Giovanni Paroli", "text": "\u00c8 noto per aver creato diversi ruoli di comprimario nelle prime mondiali di opere di Alfredo Catalani, Gaetano Donizetti, Alberto Franchetti, Pietro Mascagni e Giuseppe Verdi.\nBiografia.\nFece il suo debutto al Teatro Grande di Brescia nel 1874. Nel 1882 entr\u00f2 a far parte della compagnia del Teatro Apollo di Roma, dove cre\u00f2 il ruolo di Carlo nella prima mondiale di \"Le duc d'Albe\" di Gaetano Donizetti. Nel 1886, debutt\u00f2 al Teatro alla Scala nel ruolo di Fritz alla prima mondiale di \"Edmea\" di Alfredo Catalani. In quello stesso teatro cre\u00f2 il ruolo di Cassio nella prima mondiale di \"Otello\" di Giuseppe Verdi nel 1887, e quello del dottor Caio nella prima mondiale del \"Falstaff\" nel 1893. Nel 1892 interpret\u00f2 Lebel nella prima mondiale de \"I Rantzau\" di Pietro Mascagni al Teatro della Pergola a Firenze, e quello di Matheos nella prima del \"Cristoforo Colombo\" di Alberto Franchetti al Teatro Carlo Felice di Genova.\nDal 1905 al 1909, si esib\u00ec alla Metropolitan Opera di New York dove debutt\u00f2 il 20 novembre 1905 nel ruolo di Is\u00e8po ne \"La Gioconda\" di Amilcare Ponchielli con Lillian Nordica nel ruolo della protagonista. Cant\u00f2 in molte produzioni al Met nel corso dell'anno e mezzo seguente, tra cui il barone Rouvel in \"Fedora\", Borsa in \"Rigoletto\", il maestro danzante in \"Manon Lescaut\", Don Curzio ne \"Le nozze di Figaro\", Gastone ne \"La traviata\", l'ebreo in \"Salome\", il Messaggero in \"Aida\", Normanno in \"Lucia di Lammermoor\", il Notaio ne \"La sonnambula\", Parpignol ne \"La boh\u00e8me\", Ruiz ne \"Il trovatore\", il Sergente ne \"Il barbiere di Siviglia\", Spoletta in \"Tosca\" e Usher ne \"L'Africaine\". La sua ultima apparizione al Met avvenne il 22 febbraio 1907 nel ruolo di Yamadori in \"Madama Butterfly\" con Geraldine Farrar nelle vesti di Cio-Cio-San ed Enrico Caruso in quelle di Pinkerton.\nDurante la sua lunga carriera, si esib\u00ec come artista ospite presso l'Academy of Music di Filadelfia, il Teatro dell'Opera del Cairo, la Chicago Grand Opera Company, il Teatro Mariinskij, l'Op\u00e9ra national de Paris, la Royal Opera House di Londra, il Teatro Col\u00f3n, il Teatro Comunale di Bologna e il Teatro Municipal di Rio de Janeiro, tra gli altri. Mor\u00ec nella sua citt\u00e0 natale all'et\u00e0 di 64 anni."}
{"id": "8404128", "revid": "1305772", "url": "https://it.wikipedia.org/wiki?curid=8404128", "title": "Discografia dei Billy Talent", "text": " Questa \u00e8 la discografia della rock band canadese Billy Talent. In questa discografia sono inclusi tre elementi che risalgono al passato quando la band era conosciuta come Pezz. Questi sono \"Demoluca\", \"Dudebox\" e \"Watoosh!\". Oltre a questi elementi, questa discografia documenta ogni album in studio, album dal vivo, EP, DVD e singoli pubblicati sotto il nome di Billy Talent. "}
{"id": "8404129", "revid": "8660", "url": "https://it.wikipedia.org/wiki?curid=8404129", "title": "Osos de Rivas 2016", "text": "Questa voce raccoglie le informazioni riguardanti gli Osos de Rivas nelle competizioni ufficiali della stagione 2016."}
{"id": "8404139", "revid": "3732", "url": "https://it.wikipedia.org/wiki?curid=8404139", "title": "The Bay Psalm Book", "text": ""}
{"id": "8404143", "revid": "768068", "url": "https://it.wikipedia.org/wiki?curid=8404143", "title": "Gigeni", "text": "I Gigeni (dal greco \u0393\u03b7\u03b3\u03b5\u03bd\u03b5\u1fd6\u03c2 \"Gh\u0113gen\u00e8is\"; sing. \u0393\u03b7\u03b3\u03b5\u03bd\u03ae\u03c2 \"Gh\u0113gen\u1e15s\" - ovvero \"nati dalla terra\") erano una trib\u00f9 mitica di giganti con sei braccia che combatterono contro gli Argonauti nella Misia. I primi racconti della loro esistenza si trovano nell'Argonautica di Apollonio Rodio."}
{"id": "8404144", "revid": "287204", "url": "https://it.wikipedia.org/wiki?curid=8404144", "title": "Lega Nazionale A 2003-2004", "text": ""}
{"id": "8404146", "revid": "287204", "url": "https://it.wikipedia.org/wiki?curid=8404146", "title": "Lega Nazionale A 2004-2005", "text": ""}
{"id": "8404147", "revid": "287204", "url": "https://it.wikipedia.org/wiki?curid=8404147", "title": "Lega Nazionale A 2005-2006", "text": ""}
{"id": "8404149", "revid": "287204", "url": "https://it.wikipedia.org/wiki?curid=8404149", "title": "Lega Nazionale A 2006-2007", "text": ""}
{"id": "8404150", "revid": "287204", "url": "https://it.wikipedia.org/wiki?curid=8404150", "title": "Lega Nazionale A 2011-2012", "text": ""}
{"id": "8404151", "revid": "1452073", "url": "https://it.wikipedia.org/wiki?curid=8404151", "title": "Lega Nazionale A 2012-2013", "text": ""}
{"id": "8404153", "revid": "287204", "url": "https://it.wikipedia.org/wiki?curid=8404153", "title": "Lega Nazionale A 2013-2014", "text": ""}
{"id": "8404163", "revid": "181699", "url": "https://it.wikipedia.org/wiki?curid=8404163", "title": "Babushka Boi", "text": "Babushka Boi \u00e8 un singolo del rapper statunitense ASAP Rocky, pubblicato il 28 agosto 2019. Il video musicale \u00e8 stato pubblicato su YouTube il giorno stesso.\nAntefatti.\nRocky ha iniziato a indossare un foulard da donna () per coprire il taglio sul viso presente dopo la caduta dallo scooter avvenuta nel settembre 2018. Ci\u00f2 ha ispirato Frank Ocean, che ha pubblicato una foto sul suo Instagram con un foulard, appunto \"babushka\", e Rocky ha risposto commentando \"Babushka Boi\".\nVideo musicale.\nIl video musicale, diretto da Nadia Lee Cohen, \u00e8 stato pubblicato in concomitanza con l'uscita del singolo, il 29 agosto. Ispirato da Dick Tracy, mostra ASAP Rocky, ASAP Ferg e Schoolboy Q tra i numerosi gangster in fuga dalla polizia, ritratta come maiali antropomorfi. Il video \u00e8 stato girato prima dell'arresto e della detenzione di Rocky in Svezia."}
{"id": "8404164", "revid": "287204", "url": "https://it.wikipedia.org/wiki?curid=8404164", "title": "Lega Nazionale A 2014-2015", "text": ""}
{"id": "8404167", "revid": "287204", "url": "https://it.wikipedia.org/wiki?curid=8404167", "title": "Lega Nazionale A 2015-2016", "text": ""}
{"id": "8404169", "revid": "125343662", "url": "https://it.wikipedia.org/wiki?curid=8404169", "title": "Onlife", "text": "L'Onlife Manifesto \u00e8 una serie di tesi sul modo in cui la tecnologia delle comunicazioni ha cambiato la nostra vita. \nAlla sua base sta appunto il riconoscimento dell'esperienza onlife \u2013 online e vita \u2013 dove c'\u00e8 la continua interazione tra la realt\u00e0 virtuale e interattiva e quella digitale e materiale.\nCi si interroga su argomenti attualissimi come la disponibilit\u00e0 sempre maggiore di informazioni, la responsabilit\u00e0 sempre pi\u00f9 divisa fra strumenti e persone, le possibilit\u00e0 della partecipazione politica via piattaforme digitali.\nDescrizione.\nll termine Onlife \u00e8 stato coniato da Luciano Floridi per rappresentare l\u2019esperienza che l'uomo vive nelle societ\u00e0 iperstoriche dove \u201cnon distingue pi\u00f9 tra online o offline\u201d, e addirittura dove \u201cnon \u00e8 pi\u00f9 ragionevole chiedersi se si \u00e8 online o offline\u201d. La parola spiega la fusione del digitale nell'analogico causato dalle tecnologie dell'informazione e della comunicazione (ICTs), demarcando il periodo storico da quello iperstorico; infatti \u201c[...] siamo probabilmente l'ultima generazione a sperimentare una chiara differenza tra offline e online\u201d; infatti \u201cle dicotomie scontate come quelle fra reale e digitale o umano e macchina non sono pi\u00f9 sostenibili in maniera nitida\".\nLa societ\u00e0 delle Mangrovie.\nPer spiegare l'esperienza, Luciano Floridi ha usato spesso l'analogia della Societ\u00e0 delle Mangrovie in conferenze e articoli scientifici.\nThe Onlife Manifesto.\nLa parola \u00e8 stata adottata dal progetto \"Onlife Initiative: concept reengineering for rethinking societal concerns in the digital transition\" istituito dal 2011 al 2013 dalla European Commission Directorate General for Communications Networks, Content &amp; Technology. Un gruppo di 15 studiosi di antropologia, scienze cognitive, informatica, ingegneria, giurisprudenza, neuroscienze, filosofia, scienze politiche, psicologia e sociologia, hanno collaborato al progetto Onlife Initiative: Luciano Floridi, Stefana Broadbent, Nicole Dewandre, Charles Ess, Jean-Gabriel Ganascia, Mireille Hildebrandt, Yiannis Laouris, Claire Lobet-Maris, Sarah Oates, Ugo Pagallo, Judith Simon, May Thorseth e Peter-Paul Verbeek. I risultati sono stati pubblicati nel libro \"\"The Onlife Manifesto, Being Human in a Hyperconnected Era\"\", nel tentativo \"di reinterpretare gli esseri umani come organismi informativi che vivono e interagiscono con altri agenti informativi nell'Infosfera\".\nDiffusione e uso commerciale.\nIn Italia, la parola \u00e8 diventata popolare dopo l\u2019evento \"OnLife - Il futuro visto da vicino\" del 14 ottobre 2019, organizzato dal quotidiano La Repubblica, a cui hanno partecipato Garry Kasparov, Shoshana Zuboff, Uri Levine, Ada Colau, Alessandro Baricco, Luciano Floridi, Lucy Hawking, Leonard Kleinrock, Daniela L. Rus, Peter Wadhams, Kira Radinsky, Bruce Sterling e Roberto Saviano. \u00c8 stata usata anche come titolo di una rubrica del magazine D - la Repubblica delle donne dal 2018 al 2020.\nIl termine \u00e8 stato utilizzato commercialmente nella campagna Tiscali Onlife, nel nome della societ\u00e0 statunitense Onlife Health e come nome del gioco Happy Onlife creato dall'Unione Europea per aumentare la consapevolezza sull'uso di Internet."}
{"id": "8404170", "revid": "686936", "url": "https://it.wikipedia.org/wiki?curid=8404170", "title": "Kansas City Chiefs 1984", "text": "La stagione 1984 dei Kansas City Chiefs \u00e8 stata la 15\u00aa nella National Football League e la 25\u00aa complessiva. La squadra vinse due partite dell'anno precedente ma il record finale di 8-8 non fu sufficiente per fare ritorno ai playoff.\nNel draft NFL 1984 la squadra scelse il defensive tackle All-American Bill Maas e l'offensive tackle John Alt nel primo giro. Maas fu premiato come rookie difensivo dell'anno, mentre Alt divenne l'ancora della linea offensiva della squadra per oltre un decennio."}
{"id": "8404171", "revid": "287204", "url": "https://it.wikipedia.org/wiki?curid=8404171", "title": "Lega Nazionale A 2016-2017", "text": ""}
{"id": "8404173", "revid": "712828", "url": "https://it.wikipedia.org/wiki?curid=8404173", "title": "Shiduri", "text": ""}
{"id": "8404174", "revid": "287204", "url": "https://it.wikipedia.org/wiki?curid=8404174", "title": "Lega Nazionale A 2017-2018", "text": ""}
{"id": "8404175", "revid": "1762097", "url": "https://it.wikipedia.org/wiki?curid=8404175", "title": "Kia Seltos", "text": "La Kia Seltos \u00e8 un'autovettura prodotta dalla casa automobilistica coreana Kia Motors a partire dal 2019.\nBasato sulla concept car Kia SP Signature, il suo nome deriva da Celtos figura della mitologia greca.\nLa Kia Seltos \u00e8 stata anticipata dalla concept car chiamata SP Concept, presentata in occasione dell'Auto Expo nel febbraio 2018.\nLa Seltos \u00e8 presentata in Corea del Sud il 18 luglio 2019, in India il 22 agosto 2019 e nelle Filippine il 6 novembre 2019, venendo venduta in vari mercati orientali ad eccezione dell'Europa, dove il segmento di mercato occupato dalla vettura \u00e8 lo stesso della Stonic e Xceed. All'inizio del 2020, \u00e8 stata avviata la commercializzazione anche nei mercati nordamericani e del Messico.\nNel settembre 2019, la Seltos \u00e8 stata presentata al salone di Chengdu come seconda generazione della Kia KX3, debuttando sul mercato cinese nel dicembre 2019."}
{"id": "8404179", "revid": "287204", "url": "https://it.wikipedia.org/wiki?curid=8404179", "title": "Lega Nazionale A 2018-2019", "text": ""}
{"id": "8404180", "revid": "1718925", "url": "https://it.wikipedia.org/wiki?curid=8404180", "title": "Giornata internazionale dei rom, sinti e camminanti", "text": "La Giornata internazionale dei rom o Giornata internazionale dei rom, sinti e camminanti \u00e8 una ricorrenza annuale per celebrare la cultura rom e sensibilizzare l'opinione pubblica sui problemi dei rom, sinti e camminanti.\nOrigine.\nLa giornata \u00e8 stata ufficialmente dichiarata nel 1990 a Serock, in Polonia, sede del quarto Congresso mondiale dell'Unione Internazionale dei Rom (IRU), in onore del primo grande incontro internazionale di rappresentanti dei rom, dal 7 al 12 aprile 1971 a Chelsfield, vicino a Londra. In quella circostanza, per indicare la nazione roman\u00ec - che comprende i sottogruppi dei Kalderash, Lovari, L\u0103utari, Manouches e tanti altri - fu scelto il nome \"rom\", che significa \"uomo\"."}
{"id": "8404181", "revid": "1318658", "url": "https://it.wikipedia.org/wiki?curid=8404181", "title": "Las Rozas Black Demons 2016", "text": "Questa voce raccoglie le informazioni riguardanti i Las Rozas Black Demons nelle competizioni ufficiali della stagione 2017."}
{"id": "8404182", "revid": "1522738", "url": "https://it.wikipedia.org/wiki?curid=8404182", "title": "Shah 'Alam II", "text": "Fu di fatto un sovrano-fantoccio dei britannici e dei Maratha, la cui audacia fu accresciuta sempre pi\u00f9 dalla debolezza e dalla mancanza di risolutezza dell'Imperatore. \nIl suo regno fu caratterizzato anche dalla perdita di controllo del Bengala, a seguito della battaglia di Buxar (1764).\nUno dei suoi vassalli, Ghul\u0101m Q\u0101dir, tent\u00f2 di detronizzarlo e, dopo essersi impadronito della sua persona, gli fece cavare gli occhi nel 1788, anche se sub\u00ec ben presto il castigo per quel suo crimine e Sh\u0101h \u02bf\u0100lam fu rimesso in libert\u00e0 e recuper\u00f2 la sua corona. \nDopo la battaglia di Delhi del 1803, i britannici presero possesso della citt\u00e0 di Delhi e Sh\u0101h \u02bf\u0100lam II si mise sotto la protezione della Compagnia britannica delle Indie Orientali. L'Imperatore moghul fu ridotto a semplice \"Re di Delhi\", burattino nelle mani britanniche, l'esercito moghul fu sciolto. Tale situazione dur\u00f2 fino ai Moti indiani del 1857."}
{"id": "8404183", "revid": "287204", "url": "https://it.wikipedia.org/wiki?curid=8404183", "title": "Lega Nazionale B 2011-2012", "text": ""}
{"id": "8404187", "revid": "46291", "url": "https://it.wikipedia.org/wiki?curid=8404187", "title": "Narcissus rupicola", "text": "Narcissus rupicola \u00e8 una pianta della famiglia delle Amarillidacee."}
{"id": "8404188", "revid": "287204", "url": "https://it.wikipedia.org/wiki?curid=8404188", "title": "Lega Nazionale B 2015-2016", "text": ""}
{"id": "8404189", "revid": "2067110", "url": "https://it.wikipedia.org/wiki?curid=8404189", "title": "Vincenzo Sacco", "text": " \nBiografia.\nNacque nel 1681 a Bologna, figlio di Giovanni Paolo Sacco, dottore in diritto civile e canonico.\nFu educato nel collegio dei Gesuiti di Bologna, poi studi\u00f2 filosofia dai Canonici regolari della Congregazione del Santissimo Salvatore lateranense e contemporaneamente diritto tramite l'Accademia degli Impazienti, un'accademia legale nata a Bologna nel 1589 e riavviata nel 1693. Nel 1711 ottenne la laurea \"in utroque iure\".\nDivenne membro del Collegio di diritto civile l'anno successivo, entrando poi nel Collegio dei giudici e degli avvocati. Ebbe la cattedra di diritto civile nel 1709; si dedic\u00f2 all'insegnamento del diritto canonico e civile e del diritto statutario per tutta la vita, pubblicando varie opere su queste materie a partire dal 1713. \nNel 1716 gli fu assegnata la carica di promotore della \"Natio germanica\", una delle \"Nationes\" in cui erano organizzati gli studenti e accademici bolognesi. \nA partire dal 1723 si dedic\u00f2 a importanti consulenze e ricopr\u00ec vari incarichi civici, oltre a presiedere il Monte di Piet\u00e0.\nSacco fu insignito del titolo di cavaliere del Sacro Romano Impero e di conte palatino nel 1722. Nel 1730 era tra i quattro vicari dell'arcidiacono della cattedrale. Ottenne inoltre il titolo di conte da papa Clemente XII nel 1739.\nMor\u00ec nel 1744 a Bologna."}
{"id": "8404190", "revid": "1543377", "url": "https://it.wikipedia.org/wiki?curid=8404190", "title": "Tetrossido di fosforo", "text": "Il tetrossido di fosforo o tetrossido di difosforo \u00e8 il composto inorganico con formula empirica . In realt\u00e0 la formula molecolare di questo ossido \u00e8 e il suo nome corretto \u00e8 octaossido di tetrafosforo. In condizioni normali \u00e8 un solido incolore estremamente sensibile all'aria e all'umidit\u00e0. \u00c8 un ossido del fosforo di importanza trascurabile rispetto ai ben pi\u00f9 noti e .\nStruttura.\n mostra una struttura cristallina monoclina, gruppo spaziale C2/c, con costanti di reticolo a = , b = e c = , \u03b2 = 96,95\u00b0 quattro unit\u00e0 di formula per cella elementare. La molecola ha simmetria C2v. La sua struttura pu\u00f2 essere derivata da quella di aggiungendo un gruppo terminale osso (O=) a due degli atomi di fosforo (vedi figura). \u00c8 quindi un ossido misto P(III)/P(V): contiene quattro atomi di P(III); in i due atomi dove \u00e8 stato aggiunto un ossigeno sono ossidati a P(V).\nSintesi.\nIl composto fu sintetizzato per la prima volta nel 1886 da Thomas Edward Thorpe e Alfred Tutton, che gli attribuirono la formula . \nSi pu\u00f2 ottenere per ossidazione controllata di con ossigeno in soluzione di tetracloruro di carbonio, o per cauta riduzione di con fosforo rosso a 450-525\u00a0\u00baC. In questo modo tuttavia il composto risulta impuro di e . \nNel 1997 fu ottenuto per la prima volta in forma pura per riduzione di con fosforo rosso a 430\u00a0\u00baC in atmosfera inerte. Il composto grezzo fu poi purificato con una sublimazione sotto vuoto e successiva estrazione con toluene."}
{"id": "8404192", "revid": "1910023", "url": "https://it.wikipedia.org/wiki?curid=8404192", "title": "Nazioni del mondo", "text": ""}
{"id": "8404193", "revid": "287204", "url": "https://it.wikipedia.org/wiki?curid=8404193", "title": "Lega Nazionale B 2016-2017", "text": ""}
{"id": "8404194", "revid": "599013", "url": "https://it.wikipedia.org/wiki?curid=8404194", "title": "John Alt", "text": "Carriera.\nAlt fu scelto nel corso del primo giro (21\u00ba assoluto) del Draft NFL 1984 dai Kansas City Chiefs. Per oltre un decennio ancor\u00f2 la linea offensiva della squadra, venendo convocato per due Pro Bowl consecutivi nel 1992 e 1993 e venendo inserito nel Second-team All-Pro dall'Associated Press nel 1990. Si ritir\u00f2 dopo la stagione 1996 e nel 2002 fu inserito nella Hall of Fame della squadra.\nFamiglia.\nIl figlio, Mark Alt, gioca per i Colorado Avalanche della NHL."}
{"id": "8404196", "revid": "354397", "url": "https://it.wikipedia.org/wiki?curid=8404196", "title": "Tetrossido di difosforo", "text": ""}
{"id": "8404197", "revid": "287204", "url": "https://it.wikipedia.org/wiki?curid=8404197", "title": "P2O4", "text": ""}
{"id": "8404198", "revid": "354397", "url": "https://it.wikipedia.org/wiki?curid=8404198", "title": "P4O8", "text": ""}
{"id": "8404199", "revid": "354397", "url": "https://it.wikipedia.org/wiki?curid=8404199", "title": "Octaossido di tetrafosforo", "text": ""}
{"id": "8404200", "revid": "2036644", "url": "https://it.wikipedia.org/wiki?curid=8404200", "title": "Pandemia di COVID-19 nella Citt\u00e0 del Vaticano", "text": "La pandemia di COVID-19 nella Citt\u00e0 del Vaticano \u00e8 iniziata il 5 marzo 2020, quando il primo caso \u00e8 stato confermato.\nLe misure di blocco dell'Italia sono state riprese a Citt\u00e0 del Vaticano. Pertanto, le attrazioni turistiche sono state chiuse. Per evitare incontri pubblici e la trasmissione del virus, papa Francesco ha annullato le sue apparizioni regolari in pubblico e le ha invece trasmesse in \"streaming\" su Internet.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nIl 5 marzo, la Citt\u00e0 del Vaticano ha confermato un caso nel proprio territorio.\nCome misura per evitare affollamenti in piazza San Pietro, il Vaticano ha confermato che il papa non si affaccer\u00e0 sulla folla di credenti durante l'appuntamento domenicale dell\"'Angelus Domini\".\nLe misure di blocco dell'Italia sono state riprese a Citt\u00e0 del Vaticano. Pertanto, le attrazioni turistiche sono state chiuse. Per evitare incontri pubblici e la trasmissione del virus, papa Francesco ha annullato le sue apparizioni regolari in pubblico e le ha invece trasmesse in \"streaming\" su Internet.\nIl 20 marzo 2020, papa Francesco ha annunciato il lancio della Commissione Vaticana COVID-19, sotto la direzione del Dicastero per il servizio dello sviluppo umano integrale, per prepare il futuro post-Covid-19.\nIl 24 marzo Matteo Bruni, direttore della sala stampa vaticana, ha comunicato la positivit\u00e0 di altri tre residenti della Citt\u00e0 del Vaticano: un dipendente dell'Ufficio Merci e due dipendenti dei Musei Vaticani, i quali sono stati subito posti in isolamento. Due giorni dopo, il 26 marzo, \u00e8 stato riscontrato un nuovo caso di positivit\u00e0 al virus: si tratta di un prelato in servizio presso la Segreteria di Stato della Santa Sede, a cui \u00e8 seguita la positivit\u00e0 anche per un suo collaboratore.\nIl 7 aprile un'ottava persona, dipendente della Santa Sede, \u00e8 risultata positiva al virus. Contestualmente \u00e8 stata annunciata la guarigione di due persone precedentemente risultate contagiate."}
{"id": "8404202", "revid": "76963", "url": "https://it.wikipedia.org/wiki?curid=8404202", "title": "Charles Tyner", "text": "Nella sua lunga carriera ha recitato sia al cinema che al teatro.\nDoppiatori italiani.\nNelle versioni in italiano dei suoi lavori, Charles Tyner \u00e8 stato doppiato da:\nGianfranco Bellini in \"Boon il saccheggiatore\""}
{"id": "8404203", "revid": "1871747", "url": "https://it.wikipedia.org/wiki?curid=8404203", "title": "Claudio Trotta", "text": "\u00c8 il fondatore di Barley Arts, tra i pi\u00f9 importanti organizzatori di concerti, spettacoli dal vivo e festival in Italia, oltre che di \"Yourope\", Associazione che raggruppa i principali Festival Musicali Europei, e di Assomusica, l\u2019Associazione dei promoter e produttori di concerti italiani.\nBiografia.\nA soli 17 anni comincia a collaborare con le emittenti radiofoniche milanesi Radio Montestella e Canale 96.\nNel 1979 si diploma come Operatore Musicale presso la Scuola d'arte drammatica Paolo Grassi di Milano, trascorrendo un periodo di formazione presso il Teatro alla Scala.\nAttivit\u00e0 lavorativa.\nPoco dopo il diploma, viene coinvolto da Lucio Salvini (all'epoca presidente della Dischi Ricordi) nel progetto \"Country e Folk\", diventando il promoter italiano dei tour degli artisti delle etichette discografiche parti del progetto con la sua prima societ\u00e0 di organizzazione e promozione di concerti.\nTra i primi anni Ottanta e il 1996 \u00e8 nel management di Elio e le Storie Tese insieme a Marco Conforti.\nNel 1981 Lucio Salvini gli affida il ruolo di direttore artistico e direttore marketing della serie \"Blues &amp; Rock Project\" di Carosello Records.\nNell'estate del 1987 idea la rassegna cinematografica all'aperto nella piscina liberty del Parco Trotter di Milano, oltre al Milano Blues Festival che viene ospitato per cinque edizioni (dal 1987 al 1991) presso l'Arco della Pace.\nNel 1994 organizza per il Comune di Milano i festeggiamenti del Carnevale Ambrosiano e la Festa dei Folli in Piazza del Duomo e nella Sala delle Cariatidi del Palazzo Reale. Nello stesso anno organizza nell'ambito della Festa del Naviglio di Milano \"F.U.O.C.O.\", una discesa del Naviglio seguita da un concerto in Darsena con canti, tamburi, rituali, officine meccaniche e fuochi d'artificio.\nTra il 1994 e il 1996 organizza il festival rock Sonoria al Parco Acquatica di Milano, con la partecipazione di artisti del calibro di Bob Dylan, Aerosmith, Peter Gabriel, The Cure, Page and Plant, Rage Against The Machine e tantissimi artisti italiani allora agli inizi della loro carriera, dai Subsonica ai Marlene Kuntz, dagli Afterhours a Carmen Consoli.\nNel 1995 cura insieme a Paolo Zenoni il libro \"Dizionario Enciclopedico Musicale di Milano\".\nNel 2005 produce per Luciano Ligabue il primo \"Campovolo\" a Reggio Emilia: \u00e8 stato per lungo tempo lo show dal vivo pi\u00f9 venduto di sempre da parte di un singolo artista in Europa, vantando pi\u00f9 di 170.000 presenze.\nNel 2012 gestisce il progetto sperimentale \"O.C.A.\" presso l'ex Ansaldo a Milano, organizzando e ospitando una media di quattro diversi eventi al giorno in un arco temporale di 7 mesi.\nIn oltre quarant'anni di carriera, Claudio Trotta ha prodotto e promosso oltre quindicimila concerti di artisti italiani e internazionali in tutto il mondo, tra i quali AC/DC, Queen, Kiss, The Cure, Bruce Springsteen (che ha portato in Italia 33 volte dal 1999 a oggi), Tom Waits, Frank Zappa, Lenny Kravitz, Van Morrison, Loreena McKennitt, Ray Charles, Norah Jones, Ry Cooder, Guns N\u2019 Roses, Aerosmith, The Chemical Brothers, Mika, Deep Purple, Pearl Jam, Ligabue, Renato Zero, Gianna Nannini, Litfiba, Elio e le Storie Tese, Ben Harper, Anderson Paak, Flaming Lips, The White Buffalo, John Butler, Niccol\u00f2 Fabi e moltissimi altri. \u00c8 inoltre il primo promoter e produttore live di Tiziano Ferro, Negramaro e Le Vibrazioni. Ha ideato una serie di festival e rassegne di diversi generi come Monsters of Rock, Irlanda in Festa, Laghi Lombardi in Festival, Monza Rock Festival, Fleadh, Balkanika, Flippaut, Diversi Suoni al Conservatorio, Live Across, Dieci Giorni Suonati, Hello Folks Sessions e Streeat European Food Truck Festival. Inoltre, ha prodotto in Italia spettacoli per famiglie ed eventi di edutainment come Walking With Dinosaurs, BBC Earth Concerts, Lord of The Dance di Michael Flatley e spettacoli musicali come Titanic, Bahrati e We Will Rock You.\nNel 2015 ha prodotto il concerto degli AC/DC nell\u2019Autodromo Enzo e Dino Ferrari di Imola, con oltre 92.000 spettatori, concerto che \u00e8 coinciso con la riapertura dell\u2019autodromo ai grandi eventi musicali.\nNel gennaio 2017 a Milano organizza al Teatro Franco Parenti la prima conferenza mondiale dal titolo \u201cLa Negazione del Secondary Ticketing \u2013 Dall\u2019artista al Consumatore\u201d sul fenomeno del Secondary Ticketing (il cosiddetto bagarinaggio elettronico). Nello stesso anno, pubblica per Mondadori Electa la sua autobiografia \"No Pasta No Show\".\nA gennaio 2018 fonda Slow Music ETS, Associazione no profit il cui scopo \u00e8 creare una rete di cooperazione tra gli operatori del settore e i fruitori di musica.\nNel 2019 con Slow Music idea \"A.R.M.O.N.I.A.\", il primo progetto sostenibile a cura dell\u2019Assocazione e in collaborazione con Regione Lombardia ed ERSAF che mira a creare una moderna immagine delle foreste di montagna e delle riserve naturali, per contribuire a far conoscere le foreste della Lombardia e il Parco dello Stelvio con concerti, incontri e conferenze.\nNello stesso anno Claudio Trotta con Slow Music prosegue per il lancio dell\u2019iniziativa \"I luoghi della Musica\" insieme al Comune di Milano, per segnalare e valorizzare luoghi iconici in citt\u00e0 quali case natali di artisti, ex sedi di case discografiche o di locali storici e molto altro con la prima targa ed evento dedicati all\u2019Arena Civica di Milano posta il 24 novembre 2019.\nNell\u2019aprile 2020 l\u2019associazione d\u00e0 vita al rotocalco libero e indipendente \"Slow Club\" diffuso su YouTube e altri canali social, a cui contribuiscono con i loro video artisti italiani e internazionali. Il 3 settembre dello stesso anno Slow Club esce dalla rete e prende forma in \"Slow Club Live\", serata che si svolge nel Cortile delle Armi del Castello Sforzesco di Milano \u2013 nell\u2019ambito dell\u2019Estate Sforzesca \u2013 e vede sul palco molti degli ospiti che hanno inviato i propri contributi video.\nNel 2020, durante i mesi del primo lockdown per la pandemia di Covid-19, Claudio Trotta insieme al Comitato Esecutivo di Slow Music e a un lungo elenco di collaboratori esterni \u2013 tra i quali show designer, medici e consulenti nell\u2019ambito della sicurezza sul lavoro \u2013 costituisce un gruppo di lavoro che d\u00e0 vita a \"Vengo anch\u2019io\u2026 per sentire l\u2019effetto che fa\", la proposta di un piano di ripresa delle attivit\u00e0 di spettacolo e musica dal vivo alla fine dell\u2019emergenza sanitaria, che viene inviata a tutti gli enti governativi e alle associazioni di categoria. Il lavoro prosegue e si evolve nei mesi successivi, coinvolgendo altri promotori di varie entit\u00e0 attive nel comparto dello spettacolo dal vivo e portando all\u2019elaborazione del Protocollo Operativo per la riapertura degli spazi dello spettacolo dal vivo e degli eventi \"#Ricominciamo\", sottoscritto da oltre ottanta sigle.\nA dicembre dello stesso anno, il Comune di Milano gli conferisce la medaglia d'oro dell'Ambrogino d'Oro.\nNel 2021 Trotta \u00e8 direttore artistico di \"Many Hearts, One Love\", lo show in streaming registrato al Blue Note di Milano (con la collaborazione di Casta Diva Group) e trasmesso in occasione dell\u20198 maggio, Giornata Mondiale della Croce Rossa e Mezzaluna Rossa, con la partecipazione di 39 artisti tra i quali Malika Ayane, Paolo Fresu, Milo Manara, Ermal Meta, Franco Mussida, Enrico Ruggeri, Tosca e molti altri. Il ricavato dello spettacolo \u00e8 stato devoluto per sostenere il lavoro dei volontari della IFRC.\nDurante lo stesso anno idea il format di Comfort Festival\u00ae e collabora all'organizzazione della sua prima edizione, il 3 e 4 settembre al Parco Urbano G. Bassani di Ferrara: due giorni di concerti che vedono avvicendarsi sui due palchi - incluso il palco A.R.M.O.N.I.A. a cura di Slow Music - 28 artisti italiani e internazionali tra i quali Edoardo Bennato, Hothouse Flowers, Gianluca Grignani, Nick Lowe, Morgan, Stefano Di Battista, Il Muro del Canto e molti altri. Sempre con Slow Music produce una serie di concerti A.R.M.O.N.I.A. al Castello Sforzesco di Milano con il format \"Slow Gaber - Omaggio al Sig.G\",con due serate speciali con Morgan e Niccol\u00f2 Fabi all\u2019Anfiteatro di Sutri, ad Avellino nella Piazza Del Duomo e in localit\u00e0 diffuse dell\u2019Appennino Emiliano.\nNel 2022 contribuisce con Slow Music\u00a0 alla fondazione di UNISCA \u2013 associazione autonoma e indipendente formata da realt\u00e0 associative molto eterogenee per fare sintesi nel settore della creativit\u00e0, delle arti e dello spettacolo e per essere punto di riferimento per tutte le organizzazioni di categoria \u2013 di cui \u00e8 vicepresidente e portavoce. \n\u00c8 inoltre tra i fondatori del Comitato S\u00ec Meazza, che unisce personalit\u00e0 del mondo della politica, della cultura, dello spettacolo e della societ\u00e0 civile per la difesa e la salvaguardia\u00a0dell'attuale Stadio Giuseppe Mezza di Milano sensibilizzando i cittadini sui motivi ambientali, economici, storici e urbanistici, e lo rappresenta in qualit\u00e0 di vicepresidente e portavoce."}
{"id": "8404204", "revid": "1971044", "url": "https://it.wikipedia.org/wiki?curid=8404204", "title": "New Dawns (EP)", "text": "New Dawns \u00e8 il primo EP della cantante italiana Gaia, pubblicato il 16 dicembre 2016 dall'etichetta Sony Music.\nDescrizione.\nL'EP \u00e8 il primo progetto discografico della cantante dopo la partecipazione al talent show X Factor. Le tracce comprendono il singolo \"New Dawns\", che d\u00e0 il nome all'EP, scritto da Luca Chiaravalle, Chanty e Cesare Chiodo, e alcune reinterpretazioni di brani con cui la cantante si \u00e8 esibita nel corso del talent show: \"Fast Car\" di Tracy Chapman, \"Wild Things\" di Alessia Cara, \"Human\" di Rag'n'Bone Man, \"Piece of My Heart\" di Janis Joplin, e \"Vedrai, vedrai\" di Luigi Tenco."}
{"id": "8404205", "revid": "298229", "url": "https://it.wikipedia.org/wiki?curid=8404205", "title": "Pandemia di COVID-19 del 2020 in Citt\u00e0 del Vaticano", "text": ""}
{"id": "8404207", "revid": "1861950", "url": "https://it.wikipedia.org/wiki?curid=8404207", "title": "Utilizzatori dell'Airbus A340", "text": "L'Airbus A340 \u00e8 un aereo di linea a fusoliera larga prodotto dall'europea Airbus tra il 1993 e il 2011. Il velivolo \u00e8 ideato per il lungo raggio ed dotato di quattro turboventole, alette d'estremit\u00e0, un ampio piano verticale di coda e dei piani orizzontali in posizione bassa.\nAirbus ha sviluppato l'A340 contemporaneamente all'A330 come aereo di linea per le rotte a lungo raggio; venne presentato per la prima volta il 5 giugno del 1987 durante il Salone internazionale dell'aeronautica e dello spazio di Parigi-Le Bourget.\nIl prototipo dell'A340-300 effettu\u00f2 il suo primo volo sull'aeroporto di Tolosa il 25 ottobre 1991. Il primo volo della versione -200 avviene sempre a Tolosa il 1\u00ba aprile 1992. La versione -600, che era l'aereo pi\u00f9 grande prodotto da Airbus fino all'entrata in servizio dell'A380 nel 2008 e prima dell'uscita del Boeing 747-8 deteneva il primato di aereo pi\u00f9 lungo al mondo, ha effettuato il primo volo il 23 aprile 2001. Rappresentava, fino all'entrata in servizio dell'A380, l'alternativa di casa Airbus al 747-400 dell'americana Boeing. La versione -500 ha effettuato il primo volo l'11 febbraio 2002. Airbus ha annunciato il 10 novembre 2011 la cessazione della produzione del quadrimotore Airbus A340. La decisione, secondo la casa costruttrice, \u00e8 dettata dalle logiche di mercato.\nOrdini e consegne.\nLegenda tabella:\nNote:\nConfigurazioni di bordo.\nLegenda tabella:"}
{"id": "8404212", "revid": "686936", "url": "https://it.wikipedia.org/wiki?curid=8404212", "title": "Jerry Mays", "text": "Carriera.\nMay fu scelto nel corso del quinto giro del Draft AFL 1961 dai Dallas Texans. Fu anche selezionato dai Minnesota Vikings della National Football League nel Draft NFL 1961 ma rifiut\u00f2 la loro offerta per giocare nella natia Dallas. Divenne presto una colonna della difesa come defensive tackle, continuando in seguito il suo dominio come defensive end quando la squadra nel 1963 divenne i Kansas City Chiefs.\nCombinando resistenza e una natura competitiva, Mays fu convocato sei volte per l'All-Star Game dell'American Football League in due diversi ruoli. Con la squadra vinse tre campionati AFL (uno a Dallas) e nel 1969 conquist\u00f2 vincendo per 23-7 sui Vikings il Super Bowl IV. Fu il capitano della squadra nel Super Bowl I e nel Super Bowl IV. May fu nominato nella formazione ideale di tutti i tempi della AFL nel 1970 e si ritir\u00f2 al termine di quella stagione, non prima di essere stato convocato per il suo unico Pro Bowl."}
{"id": "8404215", "revid": "253269", "url": "https://it.wikipedia.org/wiki?curid=8404215", "title": "Alexander Lockwood", "text": "\u00c8 apparso in numerosi film e show televisivi tra gli anni '30 e '80.\nDoppiatori italiani.\nNelle versioni in italiano dei suoi film, Alexander Lockwood \u00e8 stato doppiato da:"}
{"id": "8404217", "revid": "1702319", "url": "https://it.wikipedia.org/wiki?curid=8404217", "title": "Chiesa di San Giuseppe (Gaiba)", "text": "La chiesa di San Giuseppe \u00e8 la parrocchiale di Gaiba, in provincia di Rovigo e diocesi di Adria-Rovigo; fa parte del vicariato di Stienta.\nStoria.\nIl primo luogo di culto di Gaiba era un oratorio dedicato a san Lorenzo Martire fatto erigere nel XVI secolo dalla nobile famiglia dei Fiaschi.&lt;br&gt;Dalla relazione della visita pastorale del 1574 di monsignor Maremonti s'apprende che l'oratorio versava in pessime condizioni, mentre da quella della visita pastorale del vescovo di Ferrara Giovanni Fontana che la chiesetta, che era stata dedicata all'Epifania del Signore, era stata restaurata.&lt;br&gt;La chiesa venne riedificata nel XVII secolo, eretta a parrocchiale nel 1734 e consacrata l'8 ottobre 1748 dal vescovo di Ferrara Marcello Crescenzi.\n&lt;br&gt;Nel 1818 la chiesa, come tutte quelle situate sulla riva sinistra del fiume Po ma appartenenti all'arcidiocesi di Ferrara, venne staccata da quest'ultima ed aggregata alla diocesi di Adria.&lt;br&gt;Nel 1972 l'intera struttura fu oggetto di un importante intervento di ristrutturazione; il 4 settembre 1998 croll\u00f2 una porzione del soffitto, che venne risanato nel giro di pochi mesi.\nDescrizione.\nFacciata.\nLa facciata della chiesa presente sopra al portale una nicchia all'interno della quale \u00e8 situata una statuata il cui soggetto \u00e8 \"San Giuseppe sposo della Beata Vergine Maria\" ed \u00e8 tripartita da quattro lesene doriche che sorreggono il timpano.\nInterno.\nOpere di pregio conservate all'interno della chiesa, che \u00e8 ad un'unica navata, sono l'ottocentesco dipinto del soffitto di scuola emiliana, il coro in legno di noce, realizzato nel XVIII secolo, la pala settecentesca raffigurante la \"Madonna con Bambino e san Giuseppe che consegna il rosario a san Domenico\" e il dipinto che rappresenta l'\"Adorazione dei pastori\", eseguito nel XVII secolo."}
{"id": "8404218", "revid": "1947755", "url": "https://it.wikipedia.org/wiki?curid=8404218", "title": "Antonio Poli", "text": "Biografia.\nProveniente da una famiglia originaria di Canepina, ha iniziato lo studio del canto a Roma con il maestro Romualdo Savastano, e nel 2008 si \u00e8 trasferito a Dresda entrando a far parte del \"Junges Ensemble\" alla Semperoper, il teatro d'opera di quella citt\u00e0. Nel 2010 si \u00e8 esibito al Festival di Salisburgo nell'ambito del \"Young Singers Project\". In seguito a questa partecipazione \u00e8 stato scritturato al Teatro dell'opera di Graz dove ha cantato il ruolo di Don Ottavio nel \"Don Giovanni\" di Wolfgang Amadeus Mozart.\nHa debuttato alla Royal Opera House di Londra, nel 2012, nel ruolo di Cassio in \"Otello\", ritornandovi a cantare il ruolo di Don Ottavio in Don Giovanni.\nSuccessivamente, al Teatro Carlo Felice di Genova ha cantato nei ruoli del giovane marinaio e del pastore in Tristano e Isotta di Richard Wagner. Tra le sue altre sue interpretazioni, si ricordano quella di Arturo in \"Lucia di Lammermoor\" di Gaetano Donizetti, a Valencia, quello di Macduff in \"Macbeth,\" a Roma, dove ha cantato anche Ismaele nel \"Nabucco\" di Giuseppe Verdi. Al Gran Teatro La Fenice di Venezia si \u00e8 esibito nel ruolo di Alfredo ne \"La traviata\". Nel 2022 ritorna al Teatro dell'Opera di Roma in una nuova produzione di \"Luisa Miller\" di Giuseppe Verdi, con la direzione di Michele Mariotti e la regia di Daniele Michieletto. "}
{"id": "8404226", "revid": "110157", "url": "https://it.wikipedia.org/wiki?curid=8404226", "title": "Elgar Society", "text": "The Elgar Society \u00e8 stata fondata nel 1951 ed \u00e8 stata registrata come ente di beneficenza il 22 gennaio 1988.\nScopo e storia.\nLa societ\u00e0 cerca di promuovere l'esecuzione della musica di Elgar, in particolare i brani pi\u00f9 raramente eseguiti. Si occupa in particolare di presentare il compositore e la sua musica al pubblico pi\u00f9 giovane e, concedendo sovvenzioni alle attivit\u00e0 educative pi\u00f9 appropriate, migliorare la qualit\u00e0 della vita dei membri del pubblico. Supporta anche l'Elgar Birthplace Museum con una sovvenzione annuale con l'obiettivo di ampliare l'accessibilit\u00e0 al luogo e ai suoi contenuti e incoraggiare la ricerca.\nLa societ\u00e0 pubblica una rivista accademica tre volte all'anno, che contiene i risultati della ricerca su Elgar e viene venduta a istituzioni educative e al pubblico in generale, oltre a essere inviata ai membri come parte della loro indennit\u00e0 di abbonamento. C'\u00e8 anche una newsletter triennale inviata ai soli membri.\nIl presidente della societ\u00e0 \u00e8 Mark Elder. Precedenti presidenti sono stati Julian Lloyd Webber dal 2009, Sir Adrian Boult dal 1951, Lord Menuhin dal 1983 e Richard Hickox dal 1999.\nFiliali.\nCi sono sette filiali nel Regno Unito organizzate geograficamente: Great Western, Londra, Nord Ovest, Scozia, Sud, Valle del Tamigi e West Midlands e una filiale a Vancouver, Columbia Britannica, Canada. La creazione di una Filiale \u00e8 a discrezione del Consiglio della Societ\u00e0 e richiede prove sostanziali da parte di un gruppo sufficientemente ampio di membri che vi sia una ragionevole garanzia di fattibilit\u00e0. Le filiali sono tenute a riferire periodicamente al Consiglio sulle loro attivit\u00e0 e a presentare i loro conti annuali al Tesoriere.\nMedaglia Elgar.\nPrima del 2011 la Medaglia Elgar veniva assegnata solo a studiosi e musicisti stranieri che pubblicano o eseguono, e quindi promuovono, la musica di Elgar all'estero. Durante un concerto nella Symphony Hall di Birmingham l'11 dicembre 2008, Steven Halls, Presidente della Society, ha consegnato la medaglia a Sakari Oramo. Il premio eccezionale rimasto, a Vladimir Ashkenazy, \u00e8 stato consegnato nel 2010. Tuttavia, nel febbraio 2011, la Medaglia Elgar \u00e8 stata consegnata a Michael Kennedy, CBE, un noto giornalista, scrittore e critico musicale britannico, per il suo importante contributo alla promozione delle opere di Elgar. Nel 2019 Anastasia Vedyakova, la prima musicista russa, \u00e8 stata premiata con la Medaglia Elgar."}
{"id": "8404230", "revid": "599013", "url": "https://it.wikipedia.org/wiki?curid=8404230", "title": "Chris Burford", "text": "Carriera.\nBurford al college fu il capitano della squadra di Stanford, guidando la NCAA con 61 ricezioni nel 1959. L'anno seguente fu scelto nel primo giro del Draft AFL dai Dallas Texans (i futuri Kansas City Chiefs). Fu anche scelto dai Cleveland Browns nel Draft NFL 1960 ma opt\u00f2 per firmare per i Texans. Guid\u00f2 la squadra in passaggi ricevuti per quattro volte (1961\u20131963, 1965). Nel 1961 fu convocato per l'All-Star Game e l'anno seguente guid\u00f2 la squadra con 12 touchdown su ricezione. Concluse la carriera come leader di tutti i tempi dei Chiefs in ricezioni (391), con yard ricevute e 55 touchdown."}
{"id": "8404234", "revid": "76963", "url": "https://it.wikipedia.org/wiki?curid=8404234", "title": "Martin West", "text": "Biografia.\nHa recitato al cinema e in televisione. Lo si ricorda per la parte di Lawson in \"Distretto 13 - Le brigate della morte\" (1976) e per aver recitato in \"General Hospital\"."}
{"id": "8404242", "revid": "1479030", "url": "https://it.wikipedia.org/wiki?curid=8404242", "title": "Lura (fiume)", "text": ""}
{"id": "8404251", "revid": "4175", "url": "https://it.wikipedia.org/wiki?curid=8404251", "title": "Federazione di rugby a 15 della Jugoslavia", "text": ""}
{"id": "8404259", "revid": "767487", "url": "https://it.wikipedia.org/wiki?curid=8404259", "title": "Martin Eden (film 1942)", "text": "Martin Eden (\"The Adventures of Martin Eden\") \u00e8 un film del 1942 di produzione statunitense diretto da Sidney Salkow.\nIl film \u00e8 basato sul romanzo \"Martin Eden\" dello scrittore statunitense Jack London, pubblicato nel 1909."}
{"id": "8404261", "revid": "1854320", "url": "https://it.wikipedia.org/wiki?curid=8404261", "title": "Dano Raffanti", "text": "Biografia.\nHa studiato a Milano con Rodolfo Celletti e ha debuttato al Teatro alla Scala nel 1976, come Tomaso Cavalieri in \"Nottetempo\" di Bussotti. L'anno seguente, ha cantato in \"Antigone\" di Traetta al Festival della Valle d'Itria, dove \u00e8 tornato regolarmente, interpretando \"Le serve rivali\" di Traetta, \"I Capuleti e i Montecchi\", \"Fra Diavolo\", \"Il barbiere di Siviglia\", ed altre opere. Nel 1978 ha cantato Medoro nell'\"Orlando furioso\" di Vivaldi, a Verona, al fianco di Marilyn Horne, ruolo che poi ha ripreso nel suo debutto americano a Dallas nel 1980. \nNel 1981 Raffanti ha esordito al Metropolitan di New York nel ruolo di Alfredo ne \"La traviata\", e vi ha pi\u00f9 tardi interpretato il duca di Mantova in \"Rigoletto\", Edgardo in \"Lucia di Lammermoor\", Rodolfo in \"La boh\u00e8me\", il cantante italiano in \"Der Rosenkavalier\", Nemorino ne \"L'elisir d'amore\", e Goffredo nel \"Rinaldo\" di Handel. \nNel 1983 \u00e8 apparso al Rossini Opera Festival di Pesaro ne \"La donna del lago\", al fianco di Katia Ricciarelli, Lucia Valentini Terrani e Samuel Ramey. Ha poi debuttato nel 1984 alla Royal Opera House di Londra, come Tebaldo ne \"I Capuleti e i Montecchi\", e all'Op\u00e9ra di Parigi, nel 1985, come conte di Almaviva ne \"Il barbiere di Siviglia\". \nTra gli altri suoi ruoli di rilievo Ugo in \"Parisina d'Este\" di Donizetti, Elvino ne \"La sonnambula\" di Bellini, , Rinuccio in \"Gianni Schicchi\" di Puccini, il protagonista in \"La clemenza di Tito\" e \"Idomeneo\" di Mozart, in \"Marta\" di von Flotow e in \"Don Carlo\" di Verdi, personaggio quest'ultimo interpretato al Teatro Regio di Torino nel 1990."}
{"id": "8404264", "revid": "2070575", "url": "https://it.wikipedia.org/wiki?curid=8404264", "title": "La Machi - Comunicazione per Buone Cause", "text": " \nLa Machi Comunicazione per Buone Cause \u00e9 un'agenzia di comunicazione argentino-spagnola creata nel 2012. \u00c8 specializzata in diritti umani, cultura civica, valori religiosi ed ecologia. Ha sedi a Barcellona, Buenos Aires e Roma.\nTra i riconoscimenti ricevuti, \u00e8 stato selezionata come miglior PMI di marketing dall'Asociaci\u00f3n Argentina de Marketing nel 2015 e 2016, e, nel 2018 \u00e8 stata selezionata come migliore agenzia sociale in Spagna, secondo il ranking FICE."}
{"id": "8404272", "revid": "1776051", "url": "https://it.wikipedia.org/wiki?curid=8404272", "title": "Universit\u00e0 statale nazionale di ricerca di Belgorod", "text": "L'Universit\u00e0 statale nazionale di ricerca di Belgorod (BelGU, ) \u00e8 un ente di istruzione accademica russo situato a Belgorod."}
{"id": "8404273", "revid": "1027057", "url": "https://it.wikipedia.org/wiki?curid=8404273", "title": "BelGU", "text": ""}
{"id": "8404274", "revid": "287204", "url": "https://it.wikipedia.org/wiki?curid=8404274", "title": "Torneo Internazionale dell'Amicizia di Ginevra", "text": "Il Torneo Internazionale dell'Amicizia di Ginevra \u00e8 stata una competizione calcistica per Club, svoltasi a Ginevra nelle estati dal 1940 al 1948. Vide la partecipazione di diverse societ\u00e0, provenienti dai paesi di Cecoslovacchia, Italia e dell'ospitante Svizzera."}
{"id": "8404275", "revid": "1480390", "url": "https://it.wikipedia.org/wiki?curid=8404275", "title": "Palazzo La Serenissima", "text": "Il Palazzo La Serenissima \u00e8 un palazzo per uffici e abitazioni, situato a Milano in Via Turati, progettato e realizzato da Eugenio ed Ermenegildo Soncini tra il 1966 e il 1968.\nStoria.\nLa societ\u00e0 committente, la Campari s.p.a., richiedeva un edificio per uffici con un'organizzazione interna molto flessibile, per destinarlo ad affitto. L'area su cui doveva sorgere l'edificio era per\u00f2 composta da due lotti, acquistati in tempi diversi, talch\u00e9 la loro destinazione d'uso era diversa: su via Turati fu possibile realizzare un edificio totalmente ad uffici, mentre quello su via Cavalieri dovette essere destinato ad abitazioni per pi\u00f9 della met\u00e0. Altri vincoli del PRGC limitavano il loro sviluppo in altezza e imponevano spazi liberi interni cos\u00ec ampi da poter essere destinati a giardino. I progettisti proposero allora di realizzare al piano terreno un portico pubblico, aperto sulla via, cos\u00ec che \"il giardino apparisse come un'oasi di verde trasparenza al suo interno\". Volevano cos\u00ec creare nel cuore di Milano, su uno degli assi pi\u00f9 importanti della citt\u00e0, un edificio che ne accrescesse la qualit\u00e0 ambientale. La Campari signorilmente accett\u00f2 la proposta, rinunciando allo sfruttamento di uno spazio di grande valore commerciale se destinato a negozi.\nL\u2019edificio era caratterizzato dal colore brunito delle strutture metalliche di facciata, dai vetri fum\u00e9 del sistema a \"courtain walls\" che lo rendevano moderno, tecnologicamente avanzato e sperimentale alla sua epoca: \u00e8 infatti un edificio in acciaio e vetro, quando nello stesso periodo il calcestruzzo armato era il sistema costruttivo dominante in Italia.\nRestauro.\nNel 2012 l'edificio \u00e8 stato restaurato dallo studio Park Associati, per conto di una banca straniera nuova proprietaria. Sono stati effettuati interventi sulla facciata e l'adeguamento degli impianti, preservando per\u00f2 l\u2019architettura originale. Il progetto ha anche recuperato \"volumetrie al piano terreno, dove la generosit\u00e0 di spazi non utilizzati viene ora rivolta al commercio, mantenendo parte della zona a verde centrale\".\nDescrizione.\nLa struttura.\n\"Al fine di raggiungere il miglior equilibrio possibile tra forma e struttura, assolutamente indispensabile in un edificio come questo nel quale la struttura si identifica con l'architettura\" furono studiati e valutati due sistemi strutturali alternativi: uno in calcestruzzo armato, l'altro in acciaio. Fu scelto l'acciaio perch\u00e9 con esso non solo l'ingombro delle strutture risultava pi\u00f9 ridotto ma era anche possibile evitare le pilastrate interne; si otteneva cos\u00ec una grande flessibilit\u00e0. Il sistema strutturale \u00e8 dunque composto da membrature metalliche che consentono una suddivisione modulare dell'edificio. Su questo reticolo modulare si possono impostare le pareti mobili, che consentono di creare i locali in funzione delle necessit\u00e0 degli inquilini. \u00c8 cos\u00ec possibile passare, senza necessit\u00e0 di gravosi interventi n\u00e9 strutturali n\u00e9 impiantistici, da una soluzione con ampi saloni che interessano l'intera larghezza dei corpi di fabbrica, a una con saloni pi\u00f9 piccoli per il lavoro collettivo, sino a una soluzione con uffici singoli. Sia nei corpi su strada che in quelli sul giardino, i pilastri sono solo perimetrali ed hanno un limitatissimo ingombro: 16 x 30 cm. (di cui solo 15 cm all'interno del corpo). Il rapporto tra superficie coperta e superficie utile \u00e8 cos\u00ec eccezionalmente alto: superiore al 70%. Nessun ingombro intermedio dunque, ad eccezione dei nuclei delle scale e degli ascensori, eseguiti in calcestruzzo armato per controventare la struttura in acciaio.\nI materiali e il sistema tecnologico.\nDeterminante per il risultato estetico dell'edificio \u00e8 stato l'impiego dell'acciaio lasciato a vista. Questo materiale \u00e8 utilizzato sia nella struttura portante, sia nelle lamiere grecate del soffitto del porticato, al fine di mantenere coerenza nell'impiego dei materiali e un gradevole gioco chiaroscurale. Si \u00e8 cos\u00ec ottenuto uno stretto binomio tra struttura e architettura. \nLe facciate sono di due tipi completamente differenti: quella del corpo a uffici \u00e8 costituita da superfici vetrate, mentre quella delle abitazioni su via Cavalieri \u00e8 realizzata con pannellature metalliche porcellanate, nelle quali si aprono le finestre dei vari locali, con posizioni e dimensioni studiate in modo tale da evitare, data l'esigua larghezza stradale, sguardi indiscreti negli ambienti interni. Per lo stesso motivo sono stati utilizzati sia dei cristalli ambrati scuri, che riflettono parte dei raggi solari, sia cristalli specchiati. \n\"Per separare il portico pedonale dal giardino \u00e8 stato impiegato un sistema di vetrate a saliscendi, con vetro \"Visarm\" sulla tonalit\u00e0 del bronzo.\"\nL'assenza dei tradizionali elementi di sostegno ha reso impossibile accettare quei margini di improvvisazione normalmente concessi alla fase di realizzazione degli impianti: fu necessario eseguire un progetto integrato e dettagliato di tutti gli impianti per poter realizzare preventivamente nelle travi e nei pilastri, quando questi erano ancora in officina, i fori e le asole necessarie per l'installazione dei condotti degli impianti."}
{"id": "8404276", "revid": "767487", "url": "https://it.wikipedia.org/wiki?curid=8404276", "title": "Eat My Dust", "text": "Eat My Dust \u00e8 un film del 1976 di produzione statunitense scritto e diretto da Charles B. Griffith."}
{"id": "8404279", "revid": "121192766", "url": "https://it.wikipedia.org/wiki?curid=8404279", "title": "Cole Bennett", "text": "\u00c8 noto soprattutto per la sua societ\u00e0 multimediale Lyrical Lemonade, che ha creato inizialmente come blog su internet nel 2013.\nBiografia.\nBennett \u00e8 nato il 14 maggio 1996 a Plano, Illinois. La sua famiglia si trasfer\u00ec in seguito a Chicago qualche anno dopo. Ha lasciato il college per concentrarsi sulla sua carriera nel campo della videografia e della musica hip hop, cosa che voleva fare fin dall'infanzia.\nLyrical Lemonade.\nBennett originariamente ha fondato Lyrical Lemonade come blog su Internet quando era uno studente a Plano, nell'Illinois. Sua madre ha inventato il nome del blog e gli ha anche dato una videocamera. Presto ha iniziato a dirigere video musicali per rapper locali di Chicago, tra cui Vic Mensa e Chance the Rapper, che ha caricato sul canale Lyrical Lemonade, insieme a riassunti di spettacoli dal vivo, freestyle, documentari e interviste. Il canale alla fine si \u00e8 espanso in altri sottogeneri di hip hop oltre la scena locale di Chicago, come l'emergente sotto-genere Soundcloud rap. Nel 2016 e all'inizio del 2017, ha ottenuto il riconoscimento iniziale lavorando con artisti come Famous Dex, Lil Pump, Smokepurpp e Ski Mask the Slump God. Il 7 aprile 2017, ha pubblicato il suo primo cortometraggio, \"Lone Springs\". Nell'agosto 2017, ha diretto il video musicale per il singolo di Lil Xan \"Betrayed\", che \u00e8 stato certificato Platinum dalla RIAA nel 2018. Successivamente ha diretto numerosi video musicali per canzoni di successo, tra cui \"BabyWipe\" di Ski Mask the Slump God, \"Red Roses\" e \"Nowadays\" di Lil Skies e \"Bounce Out With That\" di YBN Nahmir.\nNel maggio 2018, \u00e8 diventato uno dei registi di video musicali pi\u00f9 riconoscibili dopo aver diretto il video musicale per Lucid Dreams di Juice Wrld, che \u00e8 salito al numero 2 della Billboard Hot 100. Il video ha superato le 700 milioni di visualizzazioni su YouTube, diventando il suo video pi\u00f9 popolare sul canale. Da allora ha lavorato con figure di tendenza dell'hip hop come J. Cole, Wiz Khalifa, ed Eminem."}
{"id": "8404287", "revid": "61051", "url": "https://it.wikipedia.org/wiki?curid=8404287", "title": "Villa Torelli Sarti", "text": "La villa Torelli Sarti, citata anche come Ca' Torelli o anche villa Torelli Rossi dalle famiglie che ne furono proprietarie nel susseguirsi dei secoli, \u00e8 un edificio storico situato in localit\u00e0 Val Molin di Mezzo, nel comune di Arqu\u00e0 Polesine, in provincia di Rovigo, a qualche chilometro a sud dal centro mediopolesano e in prossimit\u00e0 dell'argine sinistro del Canalbianco.\nLa struttura, originariamente eretta nel XV secolo dalla Torelli della nobilt\u00e0 ferrarese, che qui furono amministratori del territorio per conto del Ducato di Ferrara, sub\u00ec delle trasformazioni principalmente alla fine del XVIII secolo, quindi successivamente ampliato con l'aggiunta di due ali alle estremit\u00e0 dell'edificio. Recentemente oggetto di un recupero che ne ha restituito in gran parte l'aspetto settecentesco, con la parte centrale, la pi\u00f9 antica, caratterizzata dall'ampia scalinata d'accesso a due rampe al piano nobile con poggioletto impreziosito da elementi architettonici tardogotici, il complesso comprende scuderie e rustici mentre \u00e8 scomparsa la cappella gentilizia, la quale era accessibile anche da un lungo tunnel sotterraneo, e il vasto parco."}
{"id": "8404288", "revid": "115789446", "url": "https://it.wikipedia.org/wiki?curid=8404288", "title": "Ho qualcosa da dirti", "text": "Ho qualcosa da dirti \u00e8 un talk show italiano trasmessa da TV8 dal settembre 2019.\nTrama.\nIn ogni puntata vengono raccontati piccoli e grandi segreti dei protagonisti delle puntate, persone che non sono mai riuscite a dire qualcosa di importante a qualcuno."}
{"id": "8404289", "revid": "120746261", "url": "https://it.wikipedia.org/wiki?curid=8404289", "title": "Sunstreaker (Transformers)", "text": "Sunstreaker (chiamato cos\u00ec negli Stati Uniti e in Giappone, Lince in Italia) \u00e8 un personaggio dei Transformers, uno dei principali membri degli Autobots di Cybertron, presente fin dalla prima serie animata degli anni '80, conosciuta come Transformers (G1).\nAnimazione.\nGeneration 1.\nTransformers (G1) (1984-1987).\nPresente fin dalla prima stagione della serie animata Transformers (G1) della met\u00e0 degli anni '80, faceva parte del primo gruppo di Autobots precipitati sulla Terra e risvegliatisi nel 1984 a causa di un'eruzione vulcanica e si trasformava in una sfrecciante e rapidissima Lamborghini Countach Lp500s di colore giallo brillante, modificata, con motore elaborato in vista.\nL\u2019etimologia del suo nome nella versione americana pu\u00f2 essere interpretata come derivata dalla parola composta \u201c\"sun\"\u201d, cio\u00e8 \u201c\"sole\"\u201d, e \u201c\"streaker\"\u201d, ovvero \u201c\"colui che striscia o frange\"\u201d, quindi letteralmente \u201c\"frangisole\"\u201d o \"\"striscia di sole\", oppure in senso pi\u00f9 smaliziato \"colui che si straccia i vestiti denudandosi alla luce del sole\"\", quindi \u201c\"esibizionista\"\u201d, ad evidenziare entrambe le sue caratteristiche sia di sbruffone che di velocista. Estremamente vanitoso e arrogante, infatti, aveva tendenze caratteriali che rasentavano il sociopatico, causando spesso tensioni con il resto dei membri degli Autobots. Gli unici motivi per cui Optimus Prime l\u2019aveva scelto come membro dell\u2019equipaggio dell\u2019Arca erano la sua incredibile capacit\u00e0 combattiva sul campo e la sua notevole rapidit\u00e0 d\u2019azione. Nel corso delle tre stagioni e del lungometraggio della prima storica serie affrontava svariate avventure sempre in prima linea.\nAveva un robot \"fratello gemello\" di nome Sideswipe (Freccia nella versione italiana), il solo a suo giudizio a meritare il suo rispetto, che si trasformava anch'egli in una Lamborghini Countach Lp500s per\u00f2 di colore rosso fiammante.\nNel corso della serie stringeva una importante amicizia con Chip Case, un ragazzo disabile sulla sedia a rotelle, intelligentissimo e geniale amico di Spyke Witwicky. Quando Chip veniva rapito dai Decepticons per essere costretto a lavorare in laboratorio alla formula dell\u2019antimateria, Sunstreaker era il primo a mobilitarsi per organizzare una squadra di recupero, precipitandosi comicamente stampando la sua sagoma sul muro. Sunstreaker tentava poi, assieme a Tracks, ad Hoist, a Powerglide e a Warpath, di diventare una star del cinema; recatisi infatti sul set cinematografico di un film intitolato \u201c\"Attacco dei Robot Alieni\"\u201d, venivano notati dal regista che li scritturava come auto stuntman e per interpretare degli alieni facendo indossar loro ridicole maschere! Scoprir\u00e0, assieme agli amici, la presenza dei Decepticons dietro le quinte del set, sventando le loro operazioni di copertura. Sunstreaker assieme al fratello Sideswipe e ad altri Autobots, quali Bumblebee, Wheeljack, Bluestreak, Smokescreen e Tracks, partecipava poi anche alla corsa automobilistica \u201cEuropa 2000\u201d, una gara di oltre 2000 miglia da Parigi a Istanbul, dove i nostri gareggiavano e si scontravano con gli Stunticons, un gruppo di auto spericolate della fazione dei Decepticons. \nLungometraggio \"The Transformers: The Movie\" (1986).\nNel lungometraggio \u201cThe Transformers - The Movie\u201d del 1986, nel \u201cfuturistico\u201d 2005 poi, durante il massiccio attacco Decepticon, faceva parte dei soldati al comando di Ultra Magnus ad Autobot City sulla Terra ed inoltre, era allo stesso momento di istanza anche sulla base lunare al comando di Optimus Prime, pilotando assieme a lui lo shuttle per condurre sulla Terra i Dinobots come rinforzi nel cuore della battaglia; tale sua presenza contemporaneamente in due posti diversi era da ritenersi senz\u2019altro come una svista da parte degli animatori!! \nTransformers: The Headmasters (1987-1988).\nIn \"\" Sunstreaker era presente sulla Terra nella battaglia iniziale nella quale perdeva la vita Optimus Prime. Nel 2011 poi, durante l\u2019attacco dei Decepticons su Cybertron, faceva un secondo \u201ccameo\u201d di soli 5 secondi, nel quale lo si vedeva in modalit\u00e0 veicolo fuggire da una base inseguito e bombardato da Blitzwing in volo, infilandosi in un tunnel mentre l\u2019aereo nemico andava a schiantarsi. \nVedere anche in dettaglio la voce: Personaggi di Transformers (G1).\nGiocattoli.\nDi questo incredibile personaggio sono state messe in commercio svariate riproduzioni, sia come giocattoli per bambini, che come articoli da collezionismo."}
{"id": "8404290", "revid": "62004", "url": "https://it.wikipedia.org/wiki?curid=8404290", "title": "Erwin Nijboer", "text": ""}
{"id": "8404292", "revid": "1543377", "url": "https://it.wikipedia.org/wiki?curid=8404292", "title": "Ges\u00f9 nella mitologia comparata", "text": "Lo studio di Ges\u00f9 nella mitologia comparata consiste nell'esaminazione della narrazione della vita di Ges\u00f9 nei vangeli, nelle tradizioni e nella teologia cristiani e di come questa sia collegata al cristianesimo e alle altre religioni. Bench\u00e9 la grande maggioranza degli studiosi del \"Nuovo Testamento\" e degli storici del Vicino Oriente antico siano concordi nell'affermare che Ges\u00f9 sia storicamente esistito, molti studiosi secolari affermano anche che i vangeli contengano grandi quantit\u00e0 di dettagli astorici di leggende mischiate con le informazioni storiche sulla vit\u00e0 di Ges\u00f9. I vangeli sinottici di Luca, Marco e Matteo sono stati pesantemente modellati dalla tradizione ebraica, l'ultimo dei quali ritrae deliberatamente Ges\u00f9 come un \u00abnuovo Mos\u00e8\u00bb. Per quanto sia altamente improbabile che gli autori dei vangeli sinottici abbiano basato direttamente alcuna delle loro storie sulla mitologia pagana, \u00e8 possibile che abbiano leggermente modellato i racconti dei miracoli curativi di Ges\u00f9 su storie greche conosciute sui miracoli associati ad Asclepio, Dio della medicina e delle guarigioni. Le narrazioni della nativit\u00e0 di Matteo e Luca sono solitamente viste dagli storici secolari come leggende ideate per soddisfare le aspettative degli ebrei sul Messia.\nIl \"Vangelo secondo Giovanni\" \u00e8 stato influenzato indirettamente dal platonismo per via di antecedenti testi deuterocanonici ebraici e potrebbe essere stato influenzato maniere meno ovvie dal culto di Dioniso, il dio greco del vino. Tuttavia, quest'ultima possibilit\u00e0 \u00e8 ancora dibattuta. La tramutazione dell'acqua in vino riporta delle somiglianze con storie sul dio Dioniso. Le successive tradizioni cristiane di Ges\u00f9 sono state probabilmente influenzate dalla religione e dalla mitologia greco-romana. Molta dell'iconografia tradizionale di Ges\u00f9 deriva apparentemente da divinit\u00e0 mediterranee come Asclepio, Ermes, Serapide e Zeus, e la sua tradizionale data di nascita, dichiarata tale soltanto a partire dal quinto secolo, divenne una festivit\u00e0 romana in onore del dio del sole Sol Invictus. Durante il secondo e il terzo secolo, mentre si espandeva il cristianesimo, prosperava anche il mitraismo: nonostante le relazioni tra le due religioni siano ancora oggetto di dibattito, gli apologeti cristiani di allora notarono alcune somiglianze, considerate come appropriazioni da alcuni studiosi, ma che sono pi\u00f9 probabilmente il risultato di un ambiente culturale condiviso. Sono state fatte altre comparazioni generali tra le storie sulla nascita e la risurrezione di Ges\u00f9 e di altre figure eroiche o divine provenienti dal mondo mediterraneo, tra cui le supposte divinit\u00e0 Osiride-Dioniso come Attis, Adone, Dioniso, Osiride e Tammuz, per quanto il concetto di divinit\u00e0 Osiride-Dioniso abbia ricevuto alcune critiche.\nMateriale leggendario nei vangeli.\nVangeli sinottici.\nLa grande maggioranza degli studiosi del \"Nuovo Testamento\" sono concordi nell'affermare che Ges\u00f9 sia storicamente esistito. Alcuni studiosi hanno criticato il sapere accademico su Ges\u00f9 per i pregiudizi religiosi o la mancanza di validit\u00e0 storico-critica, ma con poche eccezioni la maggior parte di essi supporta la sua storicit\u00e0 e ne rifiuta la teoria del mito, secondo la quale egli non sarebbe mai esistito. Tra gli studiosi vi \u00e8 un diffuso dissenso sull'accuratezza dei dettagli della vit\u00e0 di Ges\u00f9 cos\u00ec com'\u00e8 descritta nelle narrazioni dei vangeli e sul significato dei suoi insegnamenti. Gli unici due eventi soggetti ad un \u00abassenso quasi universale\u00bb sono il battesimo per opera di Giovanni Battista e la crocifissione su ordine del prefetto romano Ponzio Pilato. Inoltre, \u00e8 anche generalmente, ma non universalmente, accettato che Ges\u00f9 fosse un ebreo galileiano che chiam\u00f2 a s\u00e9 dei discepoli e le cui attivit\u00e0 erano confinate alla Galilea e alla Giudea, che ebbe una controversia nel tempio e che, dopo la sua crocifissione, il suo ministero venne continuato da un gruppo dei suoi discepoli, alcuni dei quali sono stati perseguitati.\nConfronti generali.\nAlcuni aspetti della vita di Ges\u00f9 riportati nei vangeli presentano somiglianze con varie altre figure, sia storiche che mitologiche. I sostenitori della teoria del mito di Cristo spesso esasperano queste somiglianze nello sforzo di giustificare che egli non sia mai esistito come figura storica. Maurice Casey, professore emerito di lingue e letteratura neotestamentali presso l'Universit\u00e0 di Nottingham, scrive che questi parallelismi non indicano in alcun modo che Ges\u00f9 sia stato inventato basandosi su un \u00abuomo divino\u00bb pagano, ma semplicemente indicano che egli non fosse perfettamente unico, come invece molti cristiani evangelici spesso affermano.\nNascita miracolosa.\nLa mitologia classica \u00e8 piena di racconti di nascite miracolose di diverso tipo, ma, nella maggior parte dei casi di progenie divina, il padre \u00e8 un dio che compie rapporti sessuali con la madre, una donna mortale, generando cos\u00ec un bambino met\u00e0 uomo e met\u00e0 dio. Un possibile precursore pagano della storia della nascita da una vergine \u00e8 una leggenda ateniese raccontata dal mitografo Pseudo-Apollodoro. Secondo questo racconto, una volta Efesto tent\u00f2 di violentare Atena, la dea vergine della saggezza, ma lei lo spinse via, facendolo eiaculare sulla sua coscia. Atena spazz\u00f2 via il seme con un ciuffo di lana che gett\u00f2 nella polvere, impregnando Gaia e facendole dare alla luce Erittonio, che adott\u00f2 come proprio figlio. Pertanto, fu dunque in grado di produrre un \u00abfiglio\u00bb senza perdere la verginit\u00e0. Il mitografo romano Gaio Giulio Igino registr\u00f2 una storia simile, in cui Efesto chiese a Zeus di permettergli di sposare Atena, poich\u00e9 era stato lui a romperle il cranio, consentendole di nascere. Zeus dunque acconsent\u00ec e i due si sposarono, ma, quando Efesto stava per consumare l'unione, Atena svan\u00ec dal letto nuziale, facendolo eiaculare sul pavimento, impregnando cos\u00ec Gaia di Erittonio."}
{"id": "8404293", "revid": "767487", "url": "https://it.wikipedia.org/wiki?curid=8404293", "title": "Un mostro di nome Lila", "text": "Un mostro di nome Lila \u00e8 un film del 1998 per la regia di Enrico Bernard; \u00e8 dall'omonima opera teatrale sempre di Enrico Bernard. Il film viene presentato anche in Svizzera al Locarno Festival. Il film oltre che uscire nelle sale anche in Svizzera, in Italia avr\u00e0 anche sette edizioni homevideo.\nDal film viene realizzato anche un calendario con \u00c9va Henger.\nLila sar\u00e0 la protagonista anche dei film \"I sogni proibiti di Lila\" del 1999 e \"La natura di Lila\" del 2006, sempre per la regia di Enrico Bernard.\nTrama.\nFa da sfondo uno scenario montano. Una donna cerca le sue zone d'ombra interiori; ariva anche un uomo, uno sconosciuto che irrompe nelle sue fantasie erotiche."}
{"id": "8404295", "revid": "33689", "url": "https://it.wikipedia.org/wiki?curid=8404295", "title": "Linee ferroviarie giapponesi", "text": ""}
{"id": "8404296", "revid": "1418004", "url": "https://it.wikipedia.org/wiki?curid=8404296", "title": "Hiromi Goto", "text": "Biografia.\nNata nel 1966 nella Prefettura di Chiba dai coltivatori di funghi Toranobu Goto e Kyoko Kai, \u00e8 emigrata con la famiglia nel 1969 nella Columbia Britannica trasferendosi successivamente nell'Alberta meridionale.\nDopo aver conseguito un B.A. nel 1989 presso l'Universit\u00e0 di Calgary, ha esordito nella narrativa nel 1994 con il romanzo \"Coro di funghi\" ottenendo il Commonwealth Writers' Prize for Best First Book e il Canada-Japan Book Award.\nSuccessivamente ha dato alle stampe altri due romanzi, una raccolta di racconti e tre libri per ragazzi, vincendo nel 2001 il Premio James Tiptree Jr. con \"The Kappa Child\"."}
{"id": "8404303", "revid": "1543377", "url": "https://it.wikipedia.org/wiki?curid=8404303", "title": "Mitologia comparata", "text": "La mitologia comparata consiste nella comparazione dei miti di differenti culture alla ricerca di temi e caratteristiche condivisi. Serve a una variet\u00e0 di fini accademici: per esempio, gli studiosi hanno utilizzato le relazioni tra miti differenti per tracciare lo sviluppo delle religioni e delle culture, per proporre origini comuni per i miti di culture differenti e per supportare varie teorie psicologiche.\nDefinizione.\nL'antropologo e accademico statunitense Covington Scott Littleton, definisce la mitologia comparata come un \"confronto sistematico tra i miti e i temi mitici, tratti da varie culture\". Confrontando la mitologia delle diverse culture, gli studiosi identificano le somiglianze tra di esse, in modo da ricostruire la \"protomitologia\", l'origine delle varie mitologie. Tutte le teorie degli studiosi sulla mitologia utilizzano un approccio comparativo, ad esempio il professore di religione Robert Segal dice che: \"attraverso la definizione, tutti i teorici cercano somiglianze tra i miti\". I teorici della mitologia possono essere divisi in due fazioni (\"particolaristi\" e \"comparativisti\"): i particolaristi enfatizzano le differenze tra i miti, sostengono che le somiglianze decifrate dai comparativisti sono vaghe e superficiali, mentre i comparativisti sottolineano le somiglianze tra i miti, essi sostengono che le differenze incise dai particolaristi sono banali e sbagliate. \nTra il XVIII secolo e il XIX secolo, gli approcci comparativi degli studiosi alla mitologia ebbero un discreto successo popolare. Molti di questi studiosi ritenevano che tutti i miti mostrassero un segno di evoluzione, dall'essere associati unicamente ad un contesto poetico. Secondo una teoria, le descrizioni poetiche dei miti erano diventate talmente distorte col passare del tempo, che le storie degli eroi e degli dei erano simili fra loro. Gli studiosi moderni propendono di pi\u00f9 verso il particolarismo, sentendosi sospettosi sulle dichiarazioni riguardo ai miti. Un'eccezione recente \u00e8 l'approccio storico nella ricostruzione di alcuni miti antichi da parte dello indologo tedesco Michael Witzel.\nMetodi di approccio.\nLa mitologia comparata viene studiata in diverse discipline: folclore, antropologia, storia, linguistica e scienza delle religioni, ognuna di essa con il proprio metodo di approccio."}
{"id": "8404305", "revid": "1777856", "url": "https://it.wikipedia.org/wiki?curid=8404305", "title": "Libreria delle donne", "text": "La libreria delle donne di Firenze \u00e8 stata una associazione femminista attiva dal 1979 al 2018 che ha gestito una libreria a Firenze facendone un luogo della cultura femminista italiana e internazionale. Ha contribuito alla fondazione della Rete Lilith nazionale e all'avvio del centro antiviolenza Artemisia di Firenze .\nStoria.\nFondata da un gruppo di donne nel 1979, si ispirava alle librerie di donne nate in Italia in quegli anni. Aperta nel centro storico di Firenze, in via Fiesolana 2B, per la gestione commerciale fu scelta la forma cooperativa. Le socie della Cooperativa delle donne erano all'inizio circa quaranta, diverse per et\u00e0, formazione culturale e pratica politica. Il gruppo ha mantenuto come impegno prioritario almeno un turno volontario settimanale per l'apertura del negozio.\nIn 40 anni di presenza ha sviluppato relazioni in citt\u00e0 e fuori con donne del movimento femminista e non, con artiste, con associazioni e collettivi locali e nazionali, con librerie delle donne, con riviste e case editrici ma anche con enti pubblici come la Regione Toscana e le Commissioni pari opportunit\u00e0,con organismi di vari comuni tra cui Firenze, Livorno, Prato, con sindacati come l'FLM, con l'Universit\u00e0 di Firenze e Siena, con l'Ospedale psichiatrico di San Salvi. Rapporti anche con gruppi internazionali, come: The International Information Centre and Archives for the Women's Movement IIAV e Duoda, Universidad de Barcelona.\nNella storica sede della libreria, oggi prosegue le sue attivit\u00e0 culturali l'Associazione Fiesolana 2B, che gestisce anche una Biblioteca femminista aperta al pubblico.\nArchivio.\nDopo lo scioglimento della Associazione, il fondo archivistico della Libreria delle donne \u00e8 conservato oltre che presso l'associazione Fiesolana 2B anche presso altre sedi: all'Archivio storico del comune di Firenze, dove il fondo \u00e8 consultabile on line; alla Camera di Commercio e alla Biblioteca comunale delle Oblate. Nell'ambito di Archivissima, evento nazionale degli archivi, che si \u00e8 svolto on line in giugno 2020, \u00e8 stato presentato un video che documenta attraverso immagini tratte dal fondo archivistico LDF la storia della libreria delle donne .\nAttivit\u00e0.\nLa libreria si era specializzata nella diffusione di opere di narrativa e saggistica di autrici di ogni tempo e paese, con particolare attenzione a testi di teoria e pratica femminista.\nHa promosso presentazioni di testi e ricerche, cicli di incontri sulla scrittura, mostre, convegni in collaborazione con donne e gruppi di donne, con enti pubblici e privati. Le attivit\u00e0 della libreria hanno curato raccolte e diffusione di materiali documentari prodotti da varie case editrici delle donne, riviste e librerie delle donne, tra cui la libreria delle donne di Roma e la Libreria delle donne di Milano. \n\u00c8 stata sede del servizio legale gratuito del sabato mattina e del gruppo di self help di donne che hanno subito abusi sessuali intrafamiliari, di Linea Lesbica Fiorentina, de l'Amandorla. \u00c8 stata incubatrice di altri gruppi di donne.\nHa avuto una attivit\u00e0 editoriale propria, pubblicando testi letterari e ricerche originali, come quelle fatte in collaborazione col Centro Documentazione Donna sull\"'immaginario erotico femminile\" o sul \"viaggio\". Ha promosso varie mostre di artiste nella propria sede e organizzato la collettiva \"Il Design delle donne\", al Museo dell'arredo contemporaneo di Ravenna. Ha realizzato mostre sulla rappresentazione fotografica come: \"Erotica\", con 21 fotografe; \"Il traguardo dell'amore\", foto di matrimoni del '900 raccolte in vari archivi; \"Oltre la posa\", fotografie dall'Archivio Alinari. \nNel tempo ha raccolto un consistente patrimonio documentario relativo al movimento femminista fiorentino, italiano e internazionale dagli anni settanta del Novecento in poi.\nDal 1984 ha aperto il centro documentazione FILI con un servizio di consultazione e prestito aperto al pubblico. Il Centro ha gestito progetti di formazione e gestione di attivit\u00e0 documentarie in ambito europeo (NOW) regionale e locale. FILI ha svolto attivit\u00e0 di formazione informatica e telematica e di innovazione nei linguaggi documentari e biblioteconomici in un'ottica di genere. anche collaborando allo sviluppo del thesaurus Linguaggiodonna. Il punto di ascolto sulla musica delle donne, ha portato a una raccolta di inediti di musiciste contemporanee. .\n&lt;br&gt;&lt;br&gt;\nHa partecipato al comitato per l'inviolabilit\u00e0 del corpo femminile, promosso nel 1988 dall'assessore Catia Franci con delega al Progetto donna del comune di Firenze. Ha partecipato al gruppo Tempi del Consiglio delle Donne del Comune di Firenze. Dal 1997 al 2008 con l'ufficio Tempi e Spazi e la rete civica del Comune di Prato ha promosso e gestito la redazione del sito Web Tempi e Spazi e curato, presso la Biblioteca Lazzerini di Prato, il fondo documentario specializzato TESP\nPubblicazioni.\nLa libreria ha svolto una attivit\u00e0 editoriale pubblicando testi, cataloghi, bibliografie, consigli di lettura. Lungo alcuni filoni:\nMateriali informativi.\n "}
{"id": "8404306", "revid": "767487", "url": "https://it.wikipedia.org/wiki?curid=8404306", "title": "Wyoming, terra selvaggia", "text": "Wyoming, terra selvaggia (\"The Wild Country\") \u00e8 un film del 1970 di produzione statunitense diretto da Robert Totten."}
{"id": "8404308", "revid": "287204", "url": "https://it.wikipedia.org/wiki?curid=8404308", "title": "Memoriale sovietico", "text": ""}
{"id": "8404309", "revid": "287204", "url": "https://it.wikipedia.org/wiki?curid=8404309", "title": "Covington Scott Littleton", "text": "Biografia.\nNato a Los Angeles, serv\u00ec l'Esercito degli Stati Uniti d'America durante la guerra di Corea.\nAll'Universit\u00e0 della California, Los Angeles ottenne il \"Bachelor of Arts\" nel 1957, il \"Master of Arts\" nel 1962 e il dottorato di ricerca nel 1965.\nAll'Occidental College, dal 1962 al 2002, le sue principali aree di ricerca furono la mitologia e il folclore indoeuropei, re Art\u00f9 e il \"graal\" e la cultura giapponese, con particolare enfasi sullo shintoismo. Negli ultimi anni condusse ricerche sull'occulto e gli UFO.\nMor\u00ec nel 2010 a Pasadena, in California, a causa della polmonite e di complicazioni dovute ad un intervento chirurgico al cuore."}
{"id": "8404311", "revid": "697352", "url": "https://it.wikipedia.org/wiki?curid=8404311", "title": "Mets de Guaynabo 2014", "text": ""}
{"id": "8404313", "revid": "287204", "url": "https://it.wikipedia.org/wiki?curid=8404313", "title": "Hardcastle", "text": ""}
{"id": "8404319", "revid": "287204", "url": "https://it.wikipedia.org/wiki?curid=8404319", "title": "Hardman", "text": ""}
{"id": "8404328", "revid": "4175", "url": "https://it.wikipedia.org/wiki?curid=8404328", "title": "Universit\u00e0 di Northwood", "text": ""}
{"id": "8404334", "revid": "38120", "url": "https://it.wikipedia.org/wiki?curid=8404334", "title": "Ivkovi\u0107", "text": ""}
{"id": "8404336", "revid": "287204", "url": "https://it.wikipedia.org/wiki?curid=8404336", "title": "Lonergan", "text": ""}
{"id": "8404337", "revid": "38120", "url": "https://it.wikipedia.org/wiki?curid=8404337", "title": "Ivkovic", "text": ""}
{"id": "8404343", "revid": "1318658", "url": "https://it.wikipedia.org/wiki?curid=8404343", "title": "Alberto I di Namur", "text": "Origine.\nSia secondo il \"Cartulaire de la commune de Namur, tome premier\", che secondo gli \"Actes des comtes de Namur de la premi\u00e8re race, 946-1196\", Albero era figlio del primo conte di Namur, Roberto I e della moglie, che, secondo lo storico francese, Christian Settipani, specializzato nella genealogia dei personaggi dell\u2019Antichit\u00e0 e dell'Alto Medioevo, nel suo \"Onomastique et Parent\u00e9 dans l'Occident medieval (Prosopographica et Genealogica, Vol. 3)\", era Liutgarda, figlia di Adalberto I, conte di Metz (non consultato).&lt;br&gt;Roberto I dalla moglie (Liutgarda) ebbe cinque figli.&lt;br&gt;Di Roberto I di Namur non si conoscono gli ascendenti. Secondo le Europ\u00e4ische Stammtafeln, volume VII, capitolo 68, era figlio di Berengario; anche secondo la \"Vita Gerardi Abbatis Broniensis\" del \"Monumenta Germanica Historica, Scriptores, Tomus XV. Pars II\", Roberto era parente di Berengario, che quando, quest'ultimo viene citato come conte di Namur, continua affermando che la sua progenie mantenne quel feudo (\"comes Berengarius Nammucensi castro praesidebat, cuius stirpis posteritas ibidem hactenus perstat\").\nBiografia.\nSecondo gli \"Actes des comtes de Namur de la premi\u00e8re race, 946-1196\", Alberto lo si trova citato, per la prima volta, col titolo di conte di Namur in un documento del 981. \nNel 992, col documento, n\u00ba 92 del \"Diplomatum Regum et imperatorum Germaniae, Tomi II\" il futuro imperatore del Sacro Romano Impero, Ottone III di Sassonia (\"Otto divina propitiante clementia Romanorum rex\"), conferma ad Alberto (\"comiti etiam Namuci Adelberto\"), l'abbazia (Abbaye Saint-G\u00e9rard de Brogne) di Brogne (\"monasterium nomine Bronium sue ecclesie subiectum in pago Lomacensis situm\").\nAncora secondo il \"Cartulaire de la commune de Namur, tome premier\", Alberto ingrand\u00ec la citt\u00e0 di Namur espandendola oltre la riva sinistra del fiume Sambre, costruendo nuove mura\nDi Alberto I non si conosce la data esatta della morte.&lt;br&gt;Secondo gli \"Actes des comtes de Namur de la premi\u00e8re race, 946-1196\", Alberto mor\u00ec prima del 1011.&lt;br&gt;Ad Alberto I succedette il figlio primogenito Roberto, come Roberto II, che nel 1013, viene citato conte di Namur (\"Rotberdo Namurcensi comite\"), nelle \"Gesta Episcoporum Cameracensium III\".\nMatrimonio e discendenza.\nAlberto I, sia secondo il \"Cartulaire de la commune de Namur, tome premier\", che secondo gli \"Actes des comtes de Namur de la premi\u00e8re race, 946-1196\", aveva sposato Ermengarda, che, secondo la \"Genealogica comitum Buloniensium\" era figlia del carolingio, Carlo I di Lorena, Duca della Bassa Lorena (Lotaringia), mentre secondo il \"Gestorum Abbatem Trudonensium Continuatio Tertia\", era figlia del Duca della Bassa Lorena (Lotaringia), Ottone, figlio di Carlo I di Lorena; anche il \"Fundatio Ecclesi\u00e6 S. Albani Namucensis\", oltre confermare il matrimonio di Alberto I ed Ermengarda confermandola discendente dei Carolingi.&lt;br&gt;Le nozze erano avvenute prima del 991, in quanto Ermengarda non viene citata col padre, Carlo, quando quest'ultimo venne incarcerato, come dal \"Richeri Histori\u00e6 IV\".&lt;br&gt;Alberto I da Ermengarda) ebbe sei figli:"}
{"id": "8404350", "revid": "287204", "url": "https://it.wikipedia.org/wiki?curid=8404350", "title": "Dario Cagno", "text": " Fu tra i primi organizzatori della Resistenza a Torino.\nBiografia.\nDi origini modeste a 14 anni si imbarca come panettiere su una nave mercantile e viaggia tra Europa e Stati uniti. Durante la Prima guerra mondiale viene rimpatriato, tra il 1918 e il 1919 subisce condanne per reati contro la propriet\u00e0 e per diserzione. Dopo aver espiato la condanna trova lavora alla Fiat di Torino, ma ben presto viene licenziato per il carattere ribelle e insofferente ad ogni disciplina. Emigra in Francia dove si arruola nella Legione straniera che abbandona dopo breve tempo..\nNel 1925 entra in contatto con esponenti del fuoriuscitismo antifascista come Sandro Pertini e Alceste de Ambris e diventa un corriere clandestino per tenere i contatti tra i fuoriusciti e i militanti rimasti attivi in Italia. Prosegue questa attivit\u00e0 fino al 1932 quando viene fermato a Ventimiglia perch\u00e9 sprovvisto di passaporto. Dato che la polizia ignora la sua attivit\u00e0 clandestina viene condannato ad una lieve pena, scontata la quale tenta nuovamente, pi\u00f9 volte e senza successo, l'espatrio clandestino fino a quando non riesce a portarsi nuovamente in Francia. Riprende l'attivit\u00e0 di corriere, fermato pi\u00f9 volte e sempre condannato a lievi pene in quanto ritenuto un delinquente comune viene infine sospettato di essere un emissario della Concentrazione antifascista tornato in patria per attuare un attentato contro il duce.\nA questo punto, nel 1934, viene condannato a tre anni di confino e inviato a Ponza, dove si mette in luce per il carattere ribelle e la partecipazione a proteste collettive. per il suo comportamento subisce condanne e un prolungamento di altri cinque anni del periodo di confino. Dopo un periodo trascorso a Pantelleria nel 1942 viene amnistiato per il ventennale della Rivoluzione fascista. Rientra a Torino. Qui, dopo l'8 settembre 1943 \u00e8 tra i primi organizzatori della Resistenza. Costituisce il primo GAP della citt\u00e0: La mattina del 25 ottobre, insieme al comunista Ateo Garemi giustizia in pieno centro il maggiore della miliziaDomenico Giardina. I due vengono arrestati due giorni dopo a seguito di una delazione e, dopo un processo sommario dinanzi alla sezione torinese del Tribunale speciale, condannati a morte. La condanna viene eseguita all'alba del 22 dicembre 1943 mediante fucilazione."}
{"id": "8404352", "revid": "729019", "url": "https://it.wikipedia.org/wiki?curid=8404352", "title": "Euskal Irrati Telebista", "text": "La Euskal Irrati Telebista \u00e8 un'azienda pubblica televisiva e radiofonica spagnola appartenente alla comunit\u00e0 autonoma dei Paesi Baschi. Il suo marchio principale \u00e8 Euskal Telebista (ETB, Basque Television).\nEiTB \u00e8 il principale gruppo di media nella Comunit\u00e0 autonoma basca della Spagna con quattro canali televisivi nazionali e cinque stazioni radio. I loro canali sono trasmessi in tutto il Paese Basco e persino nei territori vicini come Burgos (in Castiglia e Le\u00f3n), Cantabria, Huesca (provincia) e Saragozza, La Rioja e Pirenei Atlantici. Funziona dal 1982 e durante questo periodo si \u00e8 affermata come una grande organizzazione mediatica, connettendosi con oltre un milione di persone ogni giorno. La maggior parte delle trasmissioni dell'EiTB si occupano di notizie e intrattenimento locali.\nStoria.\nDurante la Spagna franchista, il mondo basco aveva una voce indipendente, Radio Euskadi, che operava su onde corte da due continenti.\nIl 20 maggio 1982 il parlamento basco approv\u00f2 all'unanimit\u00e0 la legge che istituiva Euskal Irrati Telebista e il 23 novembre il canale radio Euskadi Irratia inizi\u00f2 a trasmettere. ETB, da parte sua, ha raggiunto le case basche alla mezzanotte del 31 dicembre 1982 con una presentazione del Lehendakari Carlos Garaikoetxea e i suoi programmi sono stati regolarizzati a partire dal 16 febbraio dell'anno successivo. All'epoca circa 30 persone lavoravano nel centro ETB di Iurreta per fornire programmi esclusivamente in lingua basca.\nDiversi anni dopo ETB 2, il secondo canale televisivo di punta, inizi\u00f2 le operazioni il 31 maggio 1986 trasmettendo in spagnolo, e attualmente ha altri due canali internazionali.\nIn seguito all'implementazione della televisione digitale terrestre, il governo basco ha permesso all'IEB di creare due nuovi canali televisivi digitali. Il primo, ETB 3, ha iniziato a trasmettere nell'ottobre 2008, offrendo programmi per bambini e ragazzi in basco. Il secondo, ETB 4, doveva inizialmente essere un canale di notizie bilingue, ma in seguito \u00e8 stato ridefinito come canale sportivo, ed \u00e8 stato successivamente lanciato ufficialmente il 29 ottobre 2014.\nIl gruppo EiTB ha anche cinque stazioni radio con oltre 300.000 ascoltatori ogni giorno - rispettivamente Euskadi Irratia, Radio Euskadi, Radio Vitoria, Euskadi Gaztea ed EiTB Musika."}
{"id": "8404355", "revid": "6923", "url": "https://it.wikipedia.org/wiki?curid=8404355", "title": "Villa Mon Repos", "text": "La Villa Mon Repos \u00e8 una villa situata sull'isola di Corf\u00f9, in Grecia.\nStoria.\nLa villa fu costruita come residenza estiva per il Lord High Commissioner degli Stati Uniti delle Isole Ionie, Frederick Adam, e la seconda moglie, originaria dell'isola, Diamantina 'Nina' Palatino, nel 1828 -1831, nonostante Adam venisse inviato a servire in India poco dopo, nel 1832. Fu usata raramente come residenza dai successivi governatori britannici. \nNel 1833 ospit\u00f2 una scuola di belle arti, mentre nel 1834 il parco fu aperto al pubblico. L'imperatrice Elisabetta d'Austria vi soggiorn\u00f2 nel 1863, innamorandosi dell'isola, dove in seguito costru\u00ec l'Achilleion.\nDopo l'unione con la Grecia nel 1864, la villa fu concessa al re Giorgio I degli Elleni come residenza estiva, venendo ribattezzata \"Mon Repos\" (francese per \"Mio riposo\"). La famiglia reale la us\u00f2 come residenza estiva fino a quando il re Costantino II fugg\u00ec dal paese nel 1967. La villa venne successivamente abbandonata, per essere poi restaurata negli anni '90.\nDiverse nascite reali hanno avuto luogo nella villa, tra cui quelle della principessa Sofia di Grecia e Danimarca il 26 giugno 1914, del principe Filippo, duca di Edimburgo il 10 giugno 1921 e della principessa Alessia di Grecia e Danimarca il 10 luglio 1965."}
{"id": "8404357", "revid": "57342", "url": "https://it.wikipedia.org/wiki?curid=8404357", "title": "Premio Magritte per la migliore fotografia", "text": "Il Premio Magritte per la migliore fotografia (\"Magritte de la meilleure image\") \u00e8 un premio cinematografico assegnato annualmente dall'\"Acad\u00e9mie Andr\u00e9 Delvaux\" ad un direttore della fotografia di film belgi francofoni.\nVincitori e candidati.\nI vincitori sono indicati in grassetto, a seguire gli altri candidati."}
{"id": "8404363", "revid": "1564910", "url": "https://it.wikipedia.org/wiki?curid=8404363", "title": "Euskal Telebista", "text": ""}
{"id": "8404382", "revid": "212348", "url": "https://it.wikipedia.org/wiki?curid=8404382", "title": "Nessuna fretta di partire", "text": "Nessuna fretta di partire \u00e8 il primo album in studio del gruppo musicale post-rock italiano Camera 66, pubblicato nel 2005."}
{"id": "8404383", "revid": "1346043", "url": "https://it.wikipedia.org/wiki?curid=8404383", "title": "Mei Ren Yu", "text": ""}
{"id": "8404387", "revid": "76963", "url": "https://it.wikipedia.org/wiki?curid=8404387", "title": "Pollione Ronzi", "text": "Biografia.\nCant\u00f2 in molti importanti teatri lirici in Italia, tra cui il Teatro alla Scala di Milano. \nNel 1867, si esib\u00ec al teatro dell'opera a Livorno nel ruolo di Egidio ne \"La contessa d'Amalfi\" di Errico Petrella. Nel 1871 cant\u00f2 il ruolo di Rodrigo in \"Otello\" di Gioachino Rossini al Teatro Regio di Torino. Nel 1874 divenne direttore del Teatro Manzoni di Milano. Nel 1876 cant\u00f2, in recital, accanto alla soprano Ida Corani, con Clara Schumann come accompagnatrice, nella stagione concertistica della Royal Philharmonic Society di Londra. Aveva gi\u00e0 cantato in concerti orchestrali con la RPS un anno prima sotto la direzione di William Cusins. \nCome compositore, Ronzi \u00e8 noto soprattutto per le sue opere. La sua prima opera, \"Gastone di Anverse\", fu presentata per la prima volta al Teatro della Pergola a Firenze nell'autunno del 1853. Questa fu seguita, nel 1854, da \"Buon Gusto,\" che fu rappresentata per la prima volta al Teatro di San Carlo. La sua opera, \"Dea\", fu presentata per la prima volta alla Wiener Staatsoper il 4 agosto 1894. \nAll'inizio del XX secolo, fu attivo come insegnante di canto a Napoli e Milano. Tra i suoi allievi illustri il soprano Isa Kremer e il tenore Franco De Gregorio. "}
{"id": "8404389", "revid": "767487", "url": "https://it.wikipedia.org/wiki?curid=8404389", "title": "L'ora dei forni", "text": "L'ora dei forni \u00e8 un documentario di Octavio Getino e Fernando Solanas, uscito nel 1968, dedicato all'esperienza sociale e rivoluzionaria latino-americana in atto alla fine degli Anni Sessanta.\nTrama.\nIl lungo documentario \u00e8 suddiviso in tre parti: \"Neocolonialismo e violenza\", \"Atto a favore della liberazione\", \"Violenza e liberazione\". La pellicola, girata clandestinamente, ha per argomento la difesa della rivoluzione nei paesi del cosiddetto Terzo mondo, con il radicalizzarsi delle lotte studentesche negli Stati Uniti e nell'Europa occidentale, accanto ai cittadini cechi che protestavano contro la burocrazia statale dell'Unione Sovietica, passata alla storia come la Primavera di Praga, compresa la lotta rivoluzionaria che stava attraversando l'Argentina.\nIl documentario, realizzato con l'avvento di spinte fortemente ideologizzate, ebbe modo di influenzare con ogni probabilit\u00e0, a distanza di decenni, il cinema del \"Terzo cinema\" o cinema d'impegno civile, da Alejandro Jodorowsky in Cile a Assia Djebar in Algeria, da Forough Farrokhzad in Iran, a Ousmane Semb\u00e8ne in Senegal, a Yilmaz G\u00fcney in Turchia, per citare alcuni esponenti.\nIl significato dell'opera.\nNel marzo del 1989, gli autori ripresentarono la prima parte dell'opera (\"Neocolonialismo e violenza\") con alcune modifiche rispetto alla versione del 1968 e con una prefazione all'inizio della nuova edizione: \"L'Ora dei forni\" fu realizzato tra il 1966 e il 1968 come un atto di resistenza contro la dittatura di Generale Ongan\u00eda\" \u2013 sottolinearono all'epoca i due autori del documentario \u2013 \"e per la sua diffusione nelle organizzazioni sociali e politiche. Le sue idee, le sue informazioni e le sue proposte corrispondono\" \u2013 proseguono i registi \u2013 \"a un periodo segnato dall'autoritarismo, dalla violenza istituzionalizzata e dal divieto dei partiti politici. Sono trascorsi pi\u00f9 di 20 anni da allora. Le circostanze che hanno motivato il film sono cambiate, ma molti problemi che abbiamo denunciato in esso continuano o sono peggiorati. \"L'ora delle forni\" prosegue tuttora, non solo come testimonianza e documento di un'epoca, ma come riaffermazione della stessa volont\u00e0 di liberazione, di democrazia e di giustizia sociale\"\".\nDistribuzione.\nLa prima italiana ebbe luogo nel 1968, alla quarta edizione della Mostra internazionale del Nuovo Cinema di Pesaro, all'interno di una rassegna dedicata al \"Cinema latinoamericano: cultura come azione\", tra il 1\u00ba e il 9 giugno, ricevendo il \"Gran Premio della TV\" e il premio FIPRESCI. Questa non fu l'unica presentazione: proiezioni del documentario furono eseguite nel febbraio del 1969 ai militanti del Movimento studentesco italiano di Perugia, Torino, Trento, Milano.\nCuriosit\u00e0.\nTra le immagini di archivio appaiono i personaggi storici Fidel Castro, Ernesto 'Che' Guevara, Mao Zedong, Eva Per\u00f3n, Juan Domingo Per\u00f3n.\nFurono inoltre utilizzate immagini filmate tratte da \"Faena\" (1960) di Humberto R\u00edos, \"Tire di\u00e9\" (1960) di Fernando Birri, \"Mayora Absoluta\" (1964) di Leon Hirszman, \"Le ciel, la Terre\" (1966) di Joris Ivens."}
{"id": "8404391", "revid": "599013", "url": "https://it.wikipedia.org/wiki?curid=8404391", "title": "Nanami Seki", "text": "Carriera.\nClub.\nLa carriera di Nanami Seki inizia nei tornei scolastici giapponesi con la . Fa il suo esordio da professionista nella stagione 2018-19, quando viene ingaggiata dalle , in V.League Division 1, raggiungendo la finale scudetto, insignita del premio come miglior esordiente e inserita nel sestetto ideale del torneo, e conquistando la vittoria al Torneo Kurowashiki.\nNazionale.\nDopo aver conquistato con la nazionale Under-19 la medaglia d'oro al campionato asiatico e oceaniano Under-19 2016, fa il suo esordio in nazionale maggiore nel 2019, quando conquista la medaglia d'argento al Montreux Volley Masters, dove viene premiata come miglior palleggiatrice, e quella d'oro al campionato asiatico e oceaniano."}
{"id": "8404394", "revid": "404449", "url": "https://it.wikipedia.org/wiki?curid=8404394", "title": "New Dawns", "text": ""}
{"id": "8404396", "revid": "1543377", "url": "https://it.wikipedia.org/wiki?curid=8404396", "title": "Renaat Landuyt", "text": "Ha studiato giurisprudenza e filosofia alla Katholieke Universiteit Leuven. Dopo essere stato deputato federale, \u00e8 divenuto ministro fiammingo e ha assunto la vicepresidenza del governo regionale. Nel Governo Verhofstadt II \u00e8 ministro federale della mobilit\u00e0. Nel 2018 conclude il mandato di sindaco di Bruges iniziato nel 2013.\nBiografia.\nRenaat Landuyt si \u00e8 laureato nel 1982 e da allora \u00e8 stato procuratore. \u00c8 stato eletto per la prima volta alla Camera dei rappresentanti belga nel 1991, dove ha prestato servizio fino al 1999. Dal 1995 al 1999 \u00e8 stato questore della Camera. Ha fatto parte della commissione sulle indagini parlamentari dell'affare Dutroux.\nDopo le elezioni generali del 1999, divenne ministro dell'occupazione e del turismo fiammingo. Dopo che Steve Stevaert ha rassegnato le dimissioni dal governo fiammingo nel 2003, Landuyt ha assunto il suo portafoglio di viceministro presidente oltre alla propria funzione di ministro dell'occupazione e del turismo. Dopo le elezioni regionali del 2004, lasci\u00f2 il governo fiammingo per diventare ministro dei trasporti nel governo federale (2004-2007). \u00c8 stato nuovamente eletto al Parlamento belga nel giugno 2007 e dopo l'entrata in carica del governo Leterme I, nel 2010 \u00e8 stato rieletto."}
{"id": "8404397", "revid": "22475", "url": "https://it.wikipedia.org/wiki?curid=8404397", "title": "Munderico", "text": " \nFiglio di Cloderico il Parricida, re dei Franchi di Colonia, intorno al 534 decise di ribellarsi a Teodorico I per usurpargli il trono e raccolse intorno a s\u00e9 dei fedeli che gli prestarono giuramento. Teodorico finse di accettare le sue rivendicazioni, ma Munderico, cauto, si rifugi\u00f2 a Vitry-le-Br\u00fbl\u00e9. Un inviato di Teodorico, Aregesilo, lo invit\u00f2 a lasciare la citt\u00e0 per avere salva la vita, ma Muderico, scoprendo il tradimento, lo uccise, venendo per\u00f2 ucciso a sua volta dall'esercito di Teodorico. \nFonti.\nGregorio di Tours, Storia dei Franchi, libro III: \nLe sue pretese al trono sembravano fondate, come dimostrano due elementi del racconto di Gregorio: da una parte del popolo gli giur\u00f2 fedelt\u00e0, cosa che non avrebbe fatto per un impostore, e anche perch\u00e9 Teodorico lo riconobbe come re, offrendogli persino la condivisione del regno.\nLa \"Vita Gundulfi\" del XII secolo d\u00e0 alcune indicazioni sui suoi ascendenti e discendenti: egli era figlio di Cloderico il Parricida e padre di san Gandolfo di Togres e Bodogiselo. C'\u00e8 una confusione tra due Bodogiselo, il fratello di Gundulfo e il presunto padre di sant'Arnolfo di Metz: \nQuesta testimonianza tardiva non viene sempre accettata, in quanto si deve considerare che le indicazioni genealogiche sono in completa contraddizione con la genealogia di sant'Arnolfo universalmente accettata nel Medioevo, la quale lo riteneva figlio di Arnoaldo di Metz. Il contraffattore di questo tempo cerca di mescolare la verit\u00e0 con il falso e un simile documento avrebbe potuto solo servirlo. Infatti, Gandolfo di Tongres/Tongeren \u00e8 il vescovo di Tongres/Tongeren, una diocesi che venne successivamente attaccata dai frisoni e che dovette trasferirsi pi\u00f9 volte, dapprima a Maastricht e poi a Liegi. \u00c8 ragionevole pensare che i documenti siano stati persi durante uno dei trasferimenti prima di essere riscoperti nel XII secolo e servire come base per la \"Vita Gundulfi\".\nFamiglia.\nFiliazione.\nSembra, sulla base del racconto di Gregorio di Tours, che Munderico discenda dai re di Colonia, i cui due noti rappresentanti sono Sigeberto lo Zoppo e suo figlio Cloderico il Parricida; sarebbe stato quindi il fratello di Doda di Reims. Christian Settipani ritiene che cronologicamente Munderico possa essere solo il figlio di Cloderico il Parridica, morto nel 508. Secondo Michel Rouche, Munderico porta un nome di origine gotica. \nQuesta parentela spiega le affermazioni di Munderico: \nFigli.\nSecondo la \"Vita Gundulfi\", Muderico ebbe due figli: \nLa \"Vita Gundulfi\" indica anche che sant'Arnolfo, vescovo di Metz e figlio di Bodegiselo, era il \"nepos\" di Gandulfo. Per eliminazione, questo termine \"nepos\" pu\u00f2 significare solo nipote, e Bodogiselo \u00e8 anche noto come il figlio di Mommolino, conte di Soissons e maggiordomo di palazzo di Neustria nel 566, padre di Babon e, per l'appunto, di Bodegiselo, tutti due ambasciatori a Bisanzio, il primo nel 584, il secondo nel 589. \nDapprima Christian Settipani propose di vedere in Mommolino un fratello di Gandolfo e quindi un figlio di Muderico; Ma nella seconda edizione degli \"Anc\u00eatres de Charlemagne\", revisione questa sua affermazione e considera Mommolino genero di Munderico. \nSposa.\nNessun documento nomina la moglie di Munderico. Gregorio di Tours nel libro VI, racconta che \u00abChildeberto mand\u00f2 a Marsiglia Gandulfo, uomo di origine senatoria, che da domestico venne fatto duca. Non avendo osato attraversare il regno di Gontrano, venne a Tours. Lo ricevetti con amicizia e lo riconobbi come zio materno di mia madre.\u00bb Venanzio Fortunato, nella sua \"Vita Radegundis\", menziona un Gandulfo eletto vescovo di Metz nel 591, ma rapidamente sostituito da Agilulfo di Metz. Sebbene alcuni autori confondano questo Gandulfo con l'omonimo figlio di Munderico, si deve concludere che ci sono due Gandulfo: \nUn'omonimia associata a tale posizione al potere nello stesso regno \u00e8 certamente dovuta alla stretta parentela, che pu\u00f2 passare solo per via femminile, poich\u00e9 i due uomini sono di origine differente, uno senatoriale/romano e l'altro franco. Ne consegue che la madre di Gandulfo di Tongeren \u00e8 probabilmente sorella di Gandulfo di Metz."}
{"id": "8404399", "revid": "404449", "url": "https://it.wikipedia.org/wiki?curid=8404399", "title": "New Dawns (Gaia)", "text": ""}
{"id": "8404403", "revid": "446353", "url": "https://it.wikipedia.org/wiki?curid=8404403", "title": "Guerre del Karnataka", "text": ""}
{"id": "8404405", "revid": "1861950", "url": "https://it.wikipedia.org/wiki?curid=8404405", "title": "Utilizzatori dell'Airbus A350", "text": "L'Airbus A350 XWB \u00e8 un aereo di linea ad ala bassa realizzato dalla multinazionale europea Airbus ed attualmente in produzione. Destinato a rotte a lungo raggio, \u00e8 caratterizzato da una configurazione a fusoliera larga.\nSecondo il progetto iniziale il velivolo venne sviluppato a partire dalle famiglie A330 e A340, ma nel luglio 2006 si decise di riprogettarlo con una fusoliera pi\u00f9 larga (da qui il nome \u00abXWB\u00bb, eXtra Wide Body), sia rispetto agli A330 e A340, sia rispetto al suo rivale, il Boeing 787 Dreamliner. La riprogettazione venne effettuata per venire incontro alle richieste di molti potenziali clienti, come Singapore Airlines, che altrimenti si sarebbero rifiutati di effettuare degli ordini.\nQuesto cambiamento, cos\u00ec come il largo uso di materiali compositi, ha notevolmente aumentato i costi della progettazione degli aeromobili, e ha spostato dal 2011 alla seconda met\u00e0 del 2014 (per l'A350-900) l'ingresso in servizio. La prima consegna della versione -900 venne effettuata il 14 dicembre 2014 alla compagnia Qatar Airways. Per la versione -1000 il primo cliente sar\u00e0 nuovamente Qatar Airways. La versione -800 \u00e8 stata cancellata per assenza di ordini.\nIl primo volo dell'MSN001 (Manufacturer's Serial Number 001; primo prototipo della famiglia e della versione -900) venne effettuato presso l'aeroporto di Tolosa Blagnac, sede della Airbus, il 14 giugno 2013.\nIl primo volo dell'MSN059 (Manufacturer's Serial Number 059; primo prototipo della versione -1000) venne effettuato presso l'aeroporto di Tolosa Blagnac, sede della Airbus, il 24 novembre 2016; esattamente allo stesso orario del primo volo di test dell'Airbus A380 MSN001 (F-WWOW).\nOrdini e consegne.\nLegenda tabella:\nNote:\nConfigurazioni di bordo.\nLegenda tabella:"}
{"id": "8404408", "revid": "584834", "url": "https://it.wikipedia.org/wiki?curid=8404408", "title": "Ospedale Vecchio", "text": ""}
{"id": "8404410", "revid": "599013", "url": "https://it.wikipedia.org/wiki?curid=8404410", "title": "Eleuterio Anguita", "text": ""}
{"id": "8404417", "revid": "180559", "url": "https://it.wikipedia.org/wiki?curid=8404417", "title": "Pallacanestro femminile agli Island Games 2019", "text": "Il torneo di Pallacanestro femminile agli Island Games 2019 si \u00e8 svolto dal 7 al 12 luglio 2019, a Gibilterra."}
{"id": "8404418", "revid": "1861950", "url": "https://it.wikipedia.org/wiki?curid=8404418", "title": "Utilizzatori dell'Airbus A310", "text": "L'Airbus A310 \u00e8 un aereo di linea ( ci sono in servizio anche le versioni cargo A310F) per rotte a medio-lungo raggio. La sua produzione inizi\u00f2 a partire dal 1983 circa e, cos\u00ec come quella dell'A300, \u00e8 stata interrotta intorno a luglio 2007 anche se l'ultima consegna \u00e8 stata effettuata nel giugno 1998.\nAirbus ha sviluppato l'A310 su richiesta delle compagnie aeree in particolare di Swissair e Lufthansa; le compagnie richiedevano un aereo pi\u00f9 corto dell'A300.\nIl programma A310 venne lanciato nel luglio del 1978. Rispetto all'A300, il nuovo aereo (denominato inizialmente \"TA10\") si presentava pi\u00f9 corto di circa metri. Il nuovo velivolo era equipaggiato con sole due porte principali per lato (pi\u00f9 una uscita di sicurezza sopra all'ala), e risulta quindi facilmente distinguibile dal precedente A300 che ha tre ingressi principali per lato di cui due davanti all'ala. La stiva poteva contenere solo 14 pallets standard LD-3. Il nuovo Airbus presentava alcune importanti innovazioni rispetto all'A300. La principale innovazione era costituita da una nuova ala e da un piano di coda completamente nuovi, di minore apertura e superficie, la medesima ala sar\u00e0 poi utilizzata dall'Airbus per l'A300-600. Altre modifiche strutturali comprendevano un nuovo carrello e nuovi piloni per i motori. La cabina di pilotaggio era, per la prima volta, concepita per soli due piloti.\nOrdini e consegne.\nLegenda tabella:\nNote:\nConfigurazioni di bordo.\nLegenda tabella:"}
{"id": "8404420", "revid": "132266", "url": "https://it.wikipedia.org/wiki?curid=8404420", "title": "W\u0101l\u012b (governatore)", "text": ""}
{"id": "8404422", "revid": "6923", "url": "https://it.wikipedia.org/wiki?curid=8404422", "title": "Z\u0142ote Tarasy", "text": "Lo Z\u0142ote Tarasy (\"terrazze d'oro\" in italiano) \u00e8 un centro commerciale nel centro di Varsavia, in Polonia, situato vicino alla stazione di Varsavia Centrale tra le strade Giovanni Paolo II e Emilia Plater. \u00c8 stato aperto il 7 febbraio 2007.\nArchitettura.\nIl concetto architettonico dello Z\u0142ote Tarasy \u00e8 stato progettato da The Jerde Partnership, per il quale l'azienda ha ricevuto l'Architectural Review MIPIM Future Project Award 2006 nella categoria vendita al dettaglio e tempo libero. La superficie totale dell'edificio \u00e8 di 205.000 m\u00b2. Comprende 200 negozi e ristoranti (che occupano 63.500 m\u00b2), un hotel, un cinema multisala (8 schermi, 2560 posti, aperto il 31 agosto 2007) e un garage sotterraneo per 1.400 auto. Un tetto trasparente copre il suo cortile interno centrale progettato per concerti ed eventi simili. L'edificio \u00e8 costato 500 milioni di dollari.\nL'edificio \u00e8 stato costruito ed \u00e8 gestito come joint venture tra ING Real Estate e il distretto di \u015ar\u00f3dmie\u015bcie.\nIl centro commerciale ospita il primo Hard Rock Cafe in Polonia e il primo Burger King nel secondo tentativo dell'azienda di competere con McDonald's in Polonia.\nIl complesso di uffici ospita l'ambasciata degli Emirati Arabi Uniti in Polonia."}
{"id": "8404424", "revid": "287204", "url": "https://it.wikipedia.org/wiki?curid=8404424", "title": "Pizzigoni", "text": ""}
{"id": "8404432", "revid": "486946", "url": "https://it.wikipedia.org/wiki?curid=8404432", "title": "Rubella", "text": ""}
{"id": "8404450", "revid": "287204", "url": "https://it.wikipedia.org/wiki?curid=8404450", "title": "Vladimir Bukal", "text": "Ottenne il titolo di Maestro Internazionale in gennaio 1978. \nPrincipali risultati.\nHa partecipato pi\u00f9 volte al Campionato jugoslavo e al Campionato croato, vincendo quest'ultimo nel 1974.\nDue volte vincitore della sezione B del Torneo di Capodanno di Reggio Emilia (1988/89 e 1989/90).\nOttenne i maggiori successi nei campionati seniores:\nEra membro del club di scacchi HA\u0160K Mladost Zagreb. \nRaggiunse il miglior rating FIDE in gennaio 1986, con 2465 punti Elo.\nAnche suo figlio Vladimir Bukal Jr. (nato nel 1975), \u00e8 un Maestro internazionale di scacchi."}
{"id": "8404453", "revid": "53508", "url": "https://it.wikipedia.org/wiki?curid=8404453", "title": "Pablo Garc\u00eda de Santa Mar\u00eda", "text": ""}
{"id": "8404456", "revid": "584834", "url": "https://it.wikipedia.org/wiki?curid=8404456", "title": "Ospedale vecchio", "text": ""}
{"id": "8404459", "revid": "31886", "url": "https://it.wikipedia.org/wiki?curid=8404459", "title": "Naiguat\u00e1 (pattugliatore)", "text": "Il Naiguat\u00e1 \u00e8 stato un pattugliatore costiero della Guardia Costiera Bolivariana del Venezuela. Costruita dai cantieri navali Navantia di Cadice nel 2008, \u00e8 naufragata il 30 marzo 2020 dopo aver tentato di speronare la nave da crociera \"RCGS Resolute\" in acque internazionali, caso estremamente raro di una nave militare \"affondata\" da una passeggeri. \nServizio.\nIl \"Naiguat\u00e1\" \u00e8 stato il terzo pattugliatore della classe Guaicamacuto, battelli denominati BVL (acronimo di \"Buque de Vigilancia de Litoral\", ovvero \"pattugliatore costiero\" in lingua spagnola). \nCon un dislocamento di 1.720 tonnellate, \u00e8 stato costruito dalla ditta Navantia nei cantieri navali San Fernando di Cadice, in Spagna, sulla base di un progetto standard Navantia di tipo Avante 1400. La posa della chiglia \u00e8 avvenuta nel 2008. La nave \u00e8 stata varata il 24 giugno 2009 e battezzata col nome della montagna di Naiguat\u00e1. \nLa Marina Bolivariana ha preso in consegna il \"Naiguat\u00e1\" dal costruttore per poi trasferirlo alla Guardia costiera bolivariana. La nave era armata con un cannone Leonardo 76/62 mm, un CIWS antiaereo ed antimissile Rheinmetall Oerlikon Millennium, e due mitragliatrici da 12,7 mm.\nIl naufragio.\nIl \"Naiguat\u00e1\" si \u00e8 inabissato il 30 marzo del 2020 a seguito di una collisione con la nave da crociera \"RCGS Resolute\". Le motivazioni non sono concordi; secondo la Marina venezuelana, il pattugliatore avrebbe tentato di condurre la \"Resolute\" a Puerto Moreno sull\u2019Isola Margherita con la motivazione di aver sconfinato in acque venezuelane, e dopo la collisione la nave si sarebbe data alla fuga. Secondo l'armatore e il comandante, la nave era in navigazione da Buenos Aires a Cura\u00e7ao, temporaneamente in panne per manutenzione ai motori, e sarebbe stata avvicinata dal \"Naiguat\u00e1\" vicino all'isola di Tortuga. Il pattugliatore, dopo aver sparato dei colpi d'avvertimento contro la nave da crociera e visto che non accostava, avrebbe tentato di deviarne la rotta speronandola sulla murata. La \"RCGS Resolute,\" nata come nave rompighiaccio di classe 5, stazza 5.800 GT, ha murate e prora rinforzate. Durante la collisione il \"Naiguat\u00e0\" \u00e8 scarrocciata a proravia della \"Resolute\" finendo con una grossa falla nello scafo e inabissandosi rapidamente ma senza vittime tra l'equipaggio. La \"Resolute\" avrebbe riferito dell'incidente al Centro di coordinamento del soccorso marittimo (\"Maritime Rescue Coordination Centre\" \u2013 MRCC) di Cura\u00e7ao, che dopo un'ora di stazionamento avrebbe liberato la nave dai compiti di assistenza permettendole di proseguire per la sua destinazione . \nConseguenze.\nIl presidente venezuelano Nicol\u00e1s Maduro ha accusato il comandante della nave da crociera di: \u00abpirateria\u00bb e \u00abterrorismo\u00bb, sostenendo in seguito di non scartare a priori il fatto che la \"RCGS Resolute\" stesse trasportando \u00abmercenari per attaccare basi militari a terra\u00bb. Tale affermazione sul trasporto di truppe si baserebbe sul fatto che la \"RCGS Resolute\" \u00e8 dotata di una ventina di gommoni semirigidi per lo sbarco di turisti negli ambienti estremi polari, e questi potrebbero anche essere usati per sbarcare persone sulla costa in modo non appariscente. Inoltre il Ministero della difesa venezuelano, cui \u00e8 subordinata la Guardacostas Bolivariana ha affermato che l'azione della \"RCGS Resolute\" \u00e8 stata un atto di \u00abaggressione imperialista\u00bb\nAltre notizie pubblicate da parte venezuelana citano fonti governative, in particolare il ministro della difesa Vladimiro Padrino Lopez, che sostiene come la nave fosse a 7 miglia dall'isola di Tortuga quando il CEOFAN (centro di coordinamento marittimo venezuelano) invi\u00f2 il \"Naiguat\u00e1\" ad investigare e scortare la nave al porto della Isla de Margarita, che il pattugliatore abbia sparato dei colpi di avvertimento dopo una chiamata radio e che la \"Resolute\" abbia improvvisamente aumentato velocit\u00e0 e cambiato rotta; per contro la compagnia proprietaria della nave sostiene secondo quanto riportato dalle stesse fonti che la nave fosse in acque internazionali, che sia stata dirottata in un \"atto di pirateria\" da parte venezuelana e che il pattugliatore abbia sparato e tagliato la rotta con un angolo di 135\u00b0 mentre il comandante era in contatto con gli armatori per avere istruzioni, e che la nave si sarebbe allontanta solo dopo aver avuto il permesso dall'NMCC di Curacao."}
{"id": "8404463", "revid": "1684799", "url": "https://it.wikipedia.org/wiki?curid=8404463", "title": "Sam Garbarski", "text": "Biografia.\nSvolge l'attivit\u00e0 di pubblicitario dagli anni settanta, cimentandosi nel 1997 con il suo primo cortometraggio. Nel 2003 debutta come sceneggiatore e regista in \"Le tango des Rashevski\", storia parzialmente autobiografica. Nel 2007 la sua unica interpretazione da attore, diretto da Claude Miller."}
{"id": "8404475", "revid": "834", "url": "https://it.wikipedia.org/wiki?curid=8404475", "title": "In sospeso", "text": "In sospeso \u00e8 il secondo album in studio del gruppo musicale post-rock italiano Camera 66, pubblicato nel 2008.\nTracce.\n1. 6 millimetri\n2. Tutto \u00e8 bene quello che finisce\n3. Evoluzione della pioggia\n4. Respiro\n5. In sospeso\n6. Come ali d'insetto\n7. Memorie dal sottosuolo\n8. Effetto di risonanza\n9. Piano (per distorto)\n10. L'equilibrio"}
{"id": "8404476", "revid": "1924342", "url": "https://it.wikipedia.org/wiki?curid=8404476", "title": "Certified Hitmaker", "text": "Certified Hitmaker \u00e8 il secondo album in studio del rapper statunitense Lil Mosey, pubblicato l'8 novembre 2019 su etichetta Mogul Vision Music, parte del gruppo della Interscope Records."}
{"id": "8404479", "revid": "8660", "url": "https://it.wikipedia.org/wiki?curid=8404479", "title": "LMFA9 2016", "text": "La LMFA9 2016 (ufficialmente 2015-2016) \u00e8 la 3\u00aa edizione del campionato di football a 9, organizzato dalla FMFA.\nStagione regolare.\nClassifica.\nLa classifica della regular season \u00e8 la seguente:"}
{"id": "8404481", "revid": "6923", "url": "https://it.wikipedia.org/wiki?curid=8404481", "title": "Peter Celsing", "text": "Biografia.\nCelsing \u00e8 nato a Stoccolma, in Svezia, figlio del dirigente di banca Folke von Celsing e Margareta, e fratello del diplomatico Lars von Celsing (1916\u20132009).\nHa studiato alla scuola di architettura del Istituto reale di tecnologia di Stoccolma e alla Reale Accademia delle Belle Arti. Celsing \u00e8 stato assistente del noto architetto svedese Sigurd Lewerentz. Secondo Adam Caruso, fu Celsing che aiut\u00f2 Lewerentz a vincere il concorso di progettazione per la Chiesa di San Marco (\"Markuskyrkan\"). Questo edificio e la successiva Chiesa di San Pietro (\"Olaus Petri kyrka\") sono ora conosciuti come punto di partenza dell'architettura brutalista.\nSuccessivamente \u00e8 diventato professore di architettura presso il Istituto reale di tecnologia. Dopo aver lavorato per un po' 'di tempo a Beirut, divenne capo dell'ufficio di architettura di \"AB Stockholms Sp\u00e5rv\u00e4gar\", l'autorit\u00e0 ferroviaria e tranviaria locale di Stoccolma, e progett\u00f2 diverse stazioni della metropolitana suburbana. Progett\u00f2 anche diverse chiese: a H\u00e4rlanda (G\u00f6teborg), Almtuna (Uppsala) e V\u00e4llingby, un sobborgo modernista di Stoccolma.\nGli esempi pi\u00f9 noti dello \"stile brutalista\" di Celsing sono il Kulturhuset (Casa di cultura) a Sergels torg, nel centro di Stoccolma (1966-1971), la sede adiacente della Banca di Svezia (1969-1973), il Filmhuset, la casa dell'Istituto cinematografico svedese di Stoccolma (1968-1970) e la sua aggiunta a Carolina Rediviva, l'edificio principale della Biblioteca dell'Universit\u00e0 di Uppsala (1953-1962). A Uppsala, Celsing progett\u00f2 anche una nuova ala per l'edificio della Stockholms nation (iniziato nel 1961) e l'attuale edificio Ekonomikum all'Universit\u00e0 di Uppsala (completato nel 1976).\nCentro culturale Kulturhuset.\nIl centro culturale Kulturhuset (iniziato nel 1966 e inaugurato nel 1974) era inteso come \"oasi culturale\", con una biblioteca aperta al piano inferiore, un grande teatro e uno spazio per mostre nel resto dell'edificio; l'intenzione originale era che il Museo d'Arte Moderna di Stoccolma occupasse gran parte dell'edificio, ma il museo abbandon\u00f2 il progetto nel 1969. Inoltre, l'opinione pubblica contro il progetto potrebbe essere stata rafforzata dal fatto che il Kulturhuset e il teatro interconnessi sono stati utilizzati come edificio parlamentare temporaneo per diversi anni, ma come tale la struttura ha vinto il prestigioso \"premio Kasper Salin\" nel 1972.\nBanca di Svezia.\nL'edificio della Banca di Svezia, a Brunkebergstorg a Stoccolma, presenta un design dominato dall'uso di cubi, quadrati, sfere e cerchi, tutti destinati a dare l'impressione di stabilit\u00e0. Furono usate spesse lastre di granito scuro grossolanamente tagliato nella facciata, per dare l'impressione di solidit\u00e0. La Banca di Svezia dal 1907 era stata collocata in un edificio semicircolare su Helgeandsholmen, ma si trasfer\u00ec nell'edificio di Celsing nel 1976.\nVita personale.\nNel 1948 Celsing spos\u00f2 Birgitta Dyrssen (1922-2004). Anche suo figlio Johan Celsing si \u00e8 dedicato all'architettura."}
{"id": "8404482", "revid": "122246052", "url": "https://it.wikipedia.org/wiki?curid=8404482", "title": "Jonathan Crombie", "text": "Biografia.\nInfanzia e formazione.\nCrombie \u00e8 nato il 12 ottobre 1966 a Toronto, in Ontario, figlio di Shirley Anne (Bowden) e David Crombie , sindaco di Toronto dal 1972 al 1978 e ministro del governo federale canadese negli anni '80. Crombie ha frequentato il Lawrence Park Collegiate Institute , dove \u00e8 stato avvistato dall'agente di casting Diane Polley mentre si esibiva in una produzione di \"The Wizard of Oz\" .\nCarriera televisiva.\nCrombie non aveva precedenti esperienze di recitazione e ha usato una foto che ha scattato in un chiosco presso Union Station quando ha fatto l'audizione per il ruolo di Gilbert Blythe nella miniserie televisiva \"Anne di Green Gables\" (1985). Ha ripreso il ruolo nel film TV del 1987 \"Anne of Avonlea\" , nel film TV 2000 \"Anne of Green Gables: The Continuing Story\" e in un episodio di \"Road to Avonlea\" nel 1992. Il suo ruolo era cos\u00ec popolare che ha risposto al soprannome \" Gil\".\nCrombie era anche un comico e nel 1998 si \u00e8 esibito nella serie TV canadese \"Comedy Now!\" come parte di un gruppo comico di sketch. altri suoi crediti televisivi includevano un'apparizione come ospite in un episodio della serie televisiva \"21 di\" Vancouver, \"Jump Street\" del 1991, doppiando il personaggio della serie animata \"The Secret World of Benjamin Bear\" (2004\u20132010) e apparendo nel seconda stagione di \"Slings &amp; Arrows\" (2005), nel ruolo del drammaturgo Lionel Train. Nel 2015 ha avuto un ruolo da ospite in \"The Good Wife\" and \"Haven\" .\nNel 2014, Crombie e John Mitchell hanno scritto, prodotto e diretto un documentario intitolato \"Waiting for Ishtar\" sul film \"Ishtar\" del 1987 . Il documentario \u00e8 stato finanziato da una campagna di crowdfunding Indiegogo . \u00c8 stato presentato in anteprima al Cinecycle di Toronto il 14 dicembre 2017. Era dedicato alla memoria di Jonathan Crombie.\nCarriera teatrale.\nCrombie \u00e8 apparso sul palco in \"The Dishwashers\" di Morris Panych (Tarragon Theatre, 2005) e \"The Oxford Roof Climbers Rebellion\" di Stephen Massicotte (Tarragon Theatre / Great Canadian Stage Company, 2006). Ha trascorso quattro stagioni allo Stratford Shakespeare Festival dell'Ontario apparendo ne \"La commedia degli errori\", \"Amleto\", \"Come vi piace\", \"Addomesticare il toporagno\" e nel ruolo di Romeo in \"Romeo e Giulietta di\" Diana Leblanc . \u00c8 stato nominato per un Dora Mavor Moore Award per il suo ruolo nella produzione teatrale di Tom Stoppard del 1997 da parte della Canadian Stage Company \"Arcadia\".\nCrombie ha debuttato a Broadway nel musical canadese \"The Drowsy Chaperone nel\" ruolo di \"Man in Chair\", da marzo ad aprile 2007. \u00c8 tornato in produzione a partire dal 21 agosto, e ha interpretato il ruolo durante il tour dello spettacolo attraverso gli Stati Uniti Stati.\nNel 2013, Crombie si \u00e8 esibito a Centerstage , Baltimora , a \"Clybourne Park\" e \"Benetha's Place\" for the Rasin Cycle in primo piano su PBS . La sua ultima apparizione sul palco ha recitato in due ruoli nel premiere mondiale di \"Benediction\" della Denver Center for the Performing Arts Theater Company , basato sul romanzo di Kent Haruf .\nLa morte improvvisa.\nLa famiglia di Crombie ha annunciato il 18 aprile 2015 di essere morto improvvisamente tre giorni prima a causa di un'emorragia cerebrale a New York City . I suoi organi furono donati. notizia della sua morte ha portato a \"Gilbert Blythe\" la tendenza su Twitter mentre i fan condividevano le loro condoglianze.\nSessualit\u00e0.\nDopo la morte la sorella afferm\u00f2 che Crombie era omosessuale e che lo aveva dichiarato alla famiglia dopo i quarant'anni."}
{"id": "8404488", "revid": "729019", "url": "https://it.wikipedia.org/wiki?curid=8404488", "title": "Stazione di Ussaramanna-Turri", "text": "La stazione di Ussaramanna-Turri fu una stazione ferroviaria situata nel comune di Ussaramanna, al servizio di questo abitato e di quello di Turri, posta lungo la ferrovia Villamar-Ales.\nStoria.\nLo scalo nacque a inizio Novecento su iniziativa della Ferrovie Complementari della Sardegna, concessionaria della linea ferroviaria tra Villamar e Ales in costruzione in quella stessa epoca, venendo attivato insieme al resto della rete aziendale il 21 giugno 1915.\nNel corso della sua attivit\u00e0 l'impianto fu attivo prevalentemente per le finalit\u00e0 di trasporto merci e passeggeri dei due comuni della Marmilla di cui portava il nome, caratteristica che mantenne sino al 5 settembre 1956, data di chiusura all'esercizio della Villacidro-Ales e di conseguenza della stazione, successivamente disarmata e abbandonata.\nStrutture e impianti.\nLa stazione fu realizzata nella periferia nord di Ussaramanna e oggi non presenta pi\u00f9 alcuna traccia dell'armamento ferroviario. Durante gli anni di attivit\u00e0 lo scalo era di tipo passante e presentava complessivamente tre binari a scartamento da 950 mm: dal binario di corsa se ne diramava a ovest uno di incrocio, mentre sul lato opposto si innestava un tronchino (dotato di prolungamento) che serviva lo scalo merci della stazione ed il relativo magazzino, dotato anche di un piano caricatore.\nAttiguo al magazzino merci \u00e8 posto il principale edificio dello scalo, il fabbricato viaggiatori, della tipologia di terza classe: si tratta di un edificio a pianta rettangolare con sviluppo su due piani, dotato di tre accessi su quello che era il lato binari\n. Un'ulteriore costruzione ospitava invece i servizi igienici dello scalo.\nMovimento.\nNegli anni di attivit\u00e0 ferroviaria lo scalo fu servito dalle relazioni passeggeri e merci delle Ferrovie Complementari della Sardegna.\nServizi.\nLa stazione durante l'esercizio ferroviario era dotata di una sala d'attesa (ospitata nel fabbricato viaggiatori) e di servizi igienici, questi ultimi ubicati in una costruzione apposita."}
{"id": "8404491", "revid": "118382876", "url": "https://it.wikipedia.org/wiki?curid=8404491", "title": "Cattedrale della Dormizione (Smolensk)", "text": "La Cattedrale della Dormizione della Santissima Madre di Dio (, pi\u00f9 in breve Cattedrale della Dormizione ) \u00e8 la principale chiesa ortodossa di Smolensk, cattedrale dell'eparchia di Smolensk. \u00c8 dedicata alla festa della Dormizione di Maria. Fino al 1941 ospitava l'icona miracolosa della Madonna di Smolensk, andata dispersa durante l'occupazione tedesca.\nStoria.\nLa prima cattedrale sorta in questo luogo fu quella costruita in mattoni da Vladimiro II Monomaco nel 1101. Questa grande chiesa a sei pilastri sul modello di quella di Vladimir fu consacrata nel 1150 sotto il regno di Rostislav I. Sopravvisse a numerosi assedi della citt\u00e0, fra cui quello del 1609-1611, ad opera dei polacchi durante la Guerra polacco-moscovita.\nFu parzialmente danneggiata da un incendio il 3 giugno 1611, quando i difensori della citt\u00e0 vi si rinchiusero, rifiutando di arrendersi ai polacchi. I difensori diedero fuoco alla polvere da sparo nel deposito di munizioni nel tempio, pur di non essere catturati dagli occupanti polacchi. L'esplosione caus\u00f2 la rovina della cattedrale e la morte degli stessi difensori. Il vescovo Lev Revuc'kyj Krevza fu nominato arcieparca di Smolensk nel 1625 e supplic\u00f2 di voler risparmiare la cattedrale che aveva pi\u00f9 di 500 anni di storia. I polacchi la convertirono al culto cattolico di rito bizantino, violando le condizioni del 1611 con cui la citt\u00e0 si era arresa alla Confederazione polacco-lituana. Il principe Sapieha accolse questa richiesta.\nIl culto ortodosso fu ristabilito nel 1654, quando Smolensk fu ripresa dai russi e ne fu cacciato l'arcieparca cattolico Andrij Kvasnyns'kyj; il dominio russo sar\u00e0 sancito dal trattato di Andrusovo del 1667. Il principe Repnin fu allora incaricato di ispezionare la cattedrale e di stilare un elenco delle riparazioni urgenti che erano necessarie. I lavori iniziarono nel 1673, ma la cattedrale era troppo danneggiata per procedere con la riparazione e fu necessario demolirla nel marzo del 1674.\nAl suo posto fu eretto un nuovo edificio, costruito per commemorare i difensori della citt\u00e0 di Smolensk nell'assedio del 1611. I lavori per la nuova cattedrale si iniziarono nel 1677 con l'architetto Aleksej Korol'kov. La costruzione continu\u00f2 negli anni dal 1732 al 1740 con l'architetto A. I. \u0160endel. Dopo un crollo della parte centrale e dell'ala occidentale nel 1761, fu terminata nel 1772 dall'architetto P. Obuchov in stile barocco russo. La cattedrale presenta una grande cupola e quattro cupole minori, ben visibile da lontano, perch\u00e9 l'edificio sorge su una collina. Notevole \u00e8 l'iconostasi, opera di intagliatori ucraini (S. Trusic'kyj con aiuti di P. Durnic'kyj, F. Olic'kyj e S. Jakovlev), con i suoi rivestimenti d'oro, le icone e i cherubini scolpiti. Seconda una leggenda Napoleone Bonaparte, ammirato per la bellezza, proib\u00ec ai soldati di toccare la cattedrale sotto pena di morte, quando nel 1812 la Grande Armata conquist\u00f2 la citt\u00e0. \nLa cattedrale fu gravemente danneggiata durante l'occupazione tedesca, in cui l'icona miracolosa della Madonna di Smolensk scomparve per sempre."}
{"id": "8404492", "revid": "92723", "url": "https://it.wikipedia.org/wiki?curid=8404492", "title": "Rostislav I", "text": ""}
{"id": "8404494", "revid": "92723", "url": "https://it.wikipedia.org/wiki?curid=8404494", "title": "Cattedrale di Smolensk", "text": ""}
{"id": "8404507", "revid": "39884", "url": "https://it.wikipedia.org/wiki?curid=8404507", "title": "Gianbattista Passerini", "text": ""}
{"id": "8404528", "revid": "1354930", "url": "https://it.wikipedia.org/wiki?curid=8404528", "title": "Coppa Agostoni 1982", "text": "La Coppa Agostoni 1982, trentaseiesima edizione della corsa, si svolse il 29 agosto 1982 su un percorso di 209\u00a0km. La vittoria fu appannaggio dell'italiano Giuseppe Saronni, che complet\u00f2 il percorso in 4h50'00\", precedendo i connazionali Francesco Moser e Pierino Gavazzi."}
{"id": "8404539", "revid": "33689", "url": "https://it.wikipedia.org/wiki?curid=8404539", "title": "Giacomo Roppa", "text": "\u00c8 ricordato soprattutto per aver creato il ruolo di Jacopo Foscari nella prima mondiale de \"I due Foscari\" di Giuseppe Verdi nel 1844. \nBiografia.\nNel 1832 interpret\u00f2 il ruolo di Guelfo nella prima mondiale della \"Francesca da Rimini\" di Giuseppe Fournier-Gorre al Regio Teatro degli Avvalorati di Livorno. Nello stesso teatro cant\u00f2 nel ruolo di Osburgo ne \"La straniera\" di Vincenzo Bellini. Nel 1834 debutt\u00f2 al Gran Teatro La Fenice di Venezia nel personaggio di Albino in \"Fausta\" di Gaetano Donizetti e in seguito interpret\u00f2 Aladino nella prima mondiale di \"Emma d'Antiochia\" di Saverio Mercadante l'8 marzo 1834. Nell'autunno del 1834 apparve al Teatro Comunale di Bologna di nuovo in Albino, in Flavio in \"Norma\" di Bellini, in Geroldo in \"Tebaldo e Isolina\" di Francesco Morlacchi e in Hervey in \"Anna Bolena\" di Gaetano Donizetti. \nNel 1835 cant\u00f2 al Teatro Regio di Torino il ruolo di Guido ne \"Gli Illinesi\" di Pietro Antonio Coppola. Fu impegnato l\u00ec per tutto il 1837, cantando ruoli come Alamiro nel \"Belisario\" di Donizetti, Don Pedro in \"In\u00eas de Castro\" di Giuseppe Persiani, Edgardo in \"Lucia di Lammermoor\" di Donizaetti, e Lorenzo in \"I Capuleti e i Montecchi\" di Bellini. Debutt\u00f2 al Teatro alla Scala, nel 1838, interpretando il ruolo di Alphonse in \"La muette de Portici\" di Daniel Auber, rimanendovi fino al 1839. Nel 1841 si esib\u00ec al teatro dell'opera di Livorno in Gennaro nella \"Lucrezia Borgia\"di Donizetti. Ritorn\u00f2 a Bologna nel 1842 dove cant\u00f2 Faone in \"Saffo\" di Giovanni Pacini e Olnezero ne \"La sibilla\" di Pietro Torrigiano. Nel 1843 torn\u00f2 a Livorno per interpretare Icilio nella \"Virginia\" di Alessandro Nini e Vivaldi nella \"Vannina d'Ornano\" di Fabio Campana. \nNel 1844 cre\u00f2 il ruolo di Jacopo Foscari nella prima mondiale de \"I due Foscari\" di Giuseppe Verdi al Teatro Argentina di Roma. Fu nuovamente impegnato al Gran Teatro La Fenice nel 1844-1845, dove esegu\u00ec Pollione nella \"Norma\" di Bellini e il ruolo del protagonista in \"Robert le diable\" di Giacomo Meyerbeer. Dal 1846 al 1848 fu impegnato al Teatro Regio di Parma dove ebbe un particolare trionfo nel ruolo di Curiazo negli \"Orazi e Curiazi\" di Mercadante e anche in quello di Jacopo Foscari. Dal 1848 al 1851 fu impegnato al Gran Teatre del Liceu di Barcellona dove cant\u00f2 in pi\u00f9 di 30 ruoli d'opera, tra cui Gennaro, Jacopo Foscari, Tamas in \"Gemma di Vergy\" e il ruolo del protagonista in \"Dom S\u00e9bastien\". Alcune delle sue ultime apparizioni furono al Teatro Comunale di Bologna nel 1856 nei panni di Carlo ne \"I masnadieri\" di Verdi, Matteo Borsa nel \"Rigoletto\" di Verdi e Rodolfo in \"Luisa Miller\". "}
{"id": "8404541", "revid": "729019", "url": "https://it.wikipedia.org/wiki?curid=8404541", "title": "Unione Internazionale Roman\u00ed", "text": "L\u2019Unione Internazionale Roman\u00ed (IRU), conosciuta anche come International Romani Union (in Roman\u00ec: \"Romano Internacionalno Jekhetanipe\") \u00e8 un'organizzazione attiva per i diritti dei rom con sede a Praga.\nStoria.\nL'IRU \u00e8 stata istituita al secondo congresso mondiale dei rom nel 1978. I suoi presidenti sono stati Stanislav Stankiewicz, Emil \u0160\u010duka e, prima di lui, Rajko \u0110uri\u0107, che ha ricoperto questo incarico per molti anni. L'organizzazione spagnola Union Romani \u00e8 affiliata all'Unione Internazionale Roman\u00ed.\nStruttura.\nL'IRU \u00e8 composta da quattro organi: congresso, parlamento, presidio, corte di giustizia.\nIl congresso dell'IRU dell'IRU comprende delegati delle organizzazioni membri, in proporzione alla popolazione totale dei Rom in quel paese. I delegati possono formulare raccomandazioni individuali per l'IRU e, insieme, possono scegliere se accettare il programma IRU.\nA differenza del congresso, il parlamento \u00e8 composto da un unico rappresentante (e un sostituto) di ciascun paese membro. Il parlamento accetta relazioni sulla situazione dei popoli rom nel mondo e decide le politiche nazionali e internazionali dell'IRU. I delegati devono inoltre approvare il budget di ogni anno.\nIl presidio ricopre il ruolo di dirigente dell'IRU e svolge delle attivit\u00e0 tramite sotto-commissioni su \"politica estera, affari sociali ed economici, affari culturali ed educativi, diritti umani, affari interni, questioni finanziarie e di bilancio, questioni legali e legislative, questioni relative alla Centrale ed Europa orientale e questioni relative ad America, Asia e Australia.\". Pu\u00f2 richiedere studi e relazioni su una variet\u00e0 di argomenti e formulare raccomandazioni formali ad altri organismi dell'IRU o a singoli paesi o organizzazioni.\nI membri della corte di giustizia sono giudici indipendenti, eletti per la loro integrit\u00e0 personale, indipendentemente dalla loro appartenenza all'IRU. La corte ha il compito di osservare tutti gli organi dell'IRU e garantire il loro rispetto delle norme e dei regolamenti dell'organizzazione.\nRete virtuale Roma (RVN).\n\"Roma Virtual Network\" \u00e8 un'organizzazione pubblica, senza fini di lucro che opera sotto l'egida del network ERIO e di IRU.\nFornisce alla comunit\u00e0 internazionale Rom e non rom informazioni utili su questioni relative ai Rom in una variet\u00e0 di lingue via Internet. Istituito il 19 luglio 1999 da Valery Novoselsky, membro dell'IRU, \u00e8 stato avviato come iniziativa privata e ha ottenuto il riconoscimento delle ONG nazionali e internazionali, governative e non governative che si occupano di questioni relative ai Rom, soprattutto in Europa. L'obiettivo dichiarato \u00e8 quello di sostenere il miglioramento della situazione dei rom in Europa e in altre regioni del mondo, collegando gli utenti e offrendo supporto online, oltre che a IRU, a varie altre organizzazioni rom, come Domari: The Society of Gypsies in Israel, RomNews Network e Uni\u00f3n Roman\u00ed. Contiene 32 mailing list elettroniche in 15 lingue con un abbonamento totale di oltre 22000 indirizzi e-mail.\nStoria.\nNel 1959, Ionel Rotaru fond\u00f2 la World Gypsy Community (CMG) in Francia. Mentre i membri erano per lo pi\u00f9 francesi, l'organizzazione stabil\u00ec contatti in Polonia, Canada, Turchia e altri paesi. Quando il governo francese sciolse il CMG nel 1965, un gruppo separatista form\u00f2 il Comitato zingaro internazionale (CIG) sotto la guida di Vanko Rouda. Nel momento in cui il Congresso mondiale dei rom del 1971 adott\u00f2 l'auto-denominazione di \"rom\" piuttosto che \"zingaro\", la CIG fu ribattezzata \"Komiteto Lumniako Romano\" (Comitato Internazionale Rom o IRC), e Rouda fu riconfermato come presidente. Il Comitato divenne membro del Consiglio d'Europa l'anno successivo. Il Comitato fu nuovamente cambiato al Congresso Mondiale dei Romani del 1978 e gli fu dato il nome attuale. \u00c8 stato assegnato lo status consultivo al Consiglio economico e sociale delle Nazioni Unite l'anno successivo. L'Unione \u00e8 diventata una ONG registrata presso l'UNICEF nel 1986. Nel 1993, \u00e8 stato promosso a Categoria II, Stato consultivo speciale presso le Nazioni Unite.\nPi\u00f9 recentemente, l'IRU ha anche cercato il riconoscimento per i propri passaporti.\nLa principale fonte di reddito sono le quote associative dei singoli membri e delle organizzazioni che la compongono.\nCollegamenti istituzionali.\nL'IRU ha legami istituzionali con il Consiglio d'Europa, OSCE (ODIHR), UNHCHR. L'IRU ha un protocollo d'intesa e cooperazione con il Ministero degli affari esteri della Repubblica Ceca e di altri paesi in vista del \"miglioramento continuo della situazione e delle condizioni di vita dei rom."}
{"id": "8404543", "revid": "92723", "url": "https://it.wikipedia.org/wiki?curid=8404543", "title": "Casino di caccia estense", "text": "Il casino di caccia estense, citato anche come villa Pasqualini Canato dalle famiglie che ne furono proprietarie nel susseguirsi dei secoli, \u00e8 un edificio storico situato ad Arqu\u00e0 Polesine, comune della provincia di Rovigo, affacciato alla strada provinciale 24 che attraversa la cittadina in direzione est-ovest, uno dei pochi esempi rimasti di architettura rurale ferrarese nel territorio polesano.\nStoria.\nIl casino di caccia venne fatto erigere nel XV secolo, a nord del castello e distante dall'abitato, in una posizione sopraelevata rispetto al terreno circostante, precauzione dettata dalle frequenti esondazioni dei corsi d'acqua della zona, come la disastrosa rotta della Malopera, e nei pressi di quello che fu un antico percorso di epoca romana.\nAlcune fonti indicano come committente dell'originario edificio Alberto V d'Este, Marchese di Ferrara e di Modena, che lo fece realizzare come costruzione di servizio nel territorio dell'allora Transpadana ferrarese, e che rimase di sua propriet\u00e0 fino alla morte, sopraggiunta nel 1393. Acquisito di conseguenza in eredit\u00e0 dal figlio Nicol\u00f2 III, oberato dai debiti lo cedette nel 1412 al nobile Andrea Durazzo, con obbligo di vassallaggio.\nLe conseguenze della guerra di Ferrara, citata anche come guerra del sale (1482-1484), vide il territorio conquistato dalla Repubblica di Venezia tuttavia la famiglia Durazzo ne conserv\u00f2 la propriet\u00e0 ancora a lungo.\nI primi interventi che ne iniziarono la progressiva riqualificazione furono eseguiti alla met\u00e0 del XVI secolo, con la struttura ampliata e meglio adattata ad uso abitativo, dotandola di nuovi locali, cantina, e soffitte oltre all'aggiunta di due ali al piano rialzato, divenuto piano nobile dell'edificio.\nDell'inizio del XVIII secolo furono i lavori di adattamento al gusto dell'epoca, che ne mutarono l'aspetto in similitudine ai palazzi sorti nel periodo tra cui l'erezione del muro di cinta, e dal 1752 fu per alcuni anni tra le residenze del vescovo di Adria Pellegrino Ferri. Il 22 dicembre 1756 lo stabile venne acquistato alla famiglia Cavalli che lo cedette nel 1760 alla famiglia Cecchetti.\nQuesti ultimi, piccoli proprietari terrieri, avviarono un'ultima sostanziale serie di modifiche, sia alla struttura interna dell'edificio che alla zona circostante. Il giardino nel 1850 venne trasformato in parco romantico, aggiungendo svariate nuove piante e che, suddivise da sentieri e impreziosito da ponticelli, grotte e giochi d'acqua, era disseminato di reperti antichi. Dello stesso anno \u00e8 la costruzione della torretta in stile neogotico.\nTra la fine del secolo e l'inizio del successivo Antonio Cecchetti utilizzer\u00e0 i terreni circostanti per avviare una fiorente attivit\u00e0 di frutticoltura industriale utilizzandoli inoltre per esperimenti agrari.\nDurante le ultime fasi della seconda guerra mondiale la struttura fu adibita a rifugio per gli sfollati e al suo termine venne suddivisa ed affittata, decadendo infine riducendosi a un rudere.\nAllo scopo di ripristinarne l'originario aspetto, nel 1968 lo stabile venne acquistato dall'architetto Canato, discendente dalla famiglia Cecchetti, che ne cur\u00f2 personalmente il restauro restituendolo allo splendore di un tempo.\nDescrizione.\nL'impostazione della struttura richiama in pi\u00f9 di un particolare la sua origine ferrarese. l'intero edificio \u00e8 in laterizio faccia a vista, caratterizzato dalla presenza di una gradinata di accesso al piano nobile sulla facciata principale, dal quale si stagliano i due alti e caratteristici comignoli in cotto. Altre particolarit\u00e0 sono la decorazione, sempre in cotto, a dentelli sotto lo sporto del tetto e l'alto zoccolo inclinato, mentre sulla facciata posteriore sono collocati alcuni bassorilievi di stemmi famigliari.\nIl portale d\u00e0 accesso a un salone centrale con soffitto in travi di legno di copertura a vista, dal quale si accede alle altre stanze."}
{"id": "8404547", "revid": "1543377", "url": "https://it.wikipedia.org/wiki?curid=8404547", "title": "Congresso mondiale dei rom", "text": "Il Congresso Mondiale dei Rom \u00e8 rappresentato da una serie di forum di discussione delle questioni relative ai rom di tutto il mondo. Finora ci sono stati nove congressi mondiali roman\u00ec. Tra gli obiettivi principali di questi congressi ci sono stati la standardizzazione della lingua roman\u00ec, i miglioramenti dei diritti civili e dell'istruzione, la conservazione della cultura rom, le riparazioni dalla seconda guerra mondiale e il riconoscimento internazionale dei rom come minoranza nazionale di origine nativa indiana.\nI congressi.\nIl primo congresso (Orpington, 1971).\nIl primo congresso mondiale dei rom fu organizzato nel 1971 a Orpington, vicino a Londra, proclamato ad unanimit\u00e0 come il primo Congresso mondiale dei rom - considerando il periodo dopo la seconda guerra mondiale, in quanto il primo in assoluto si era svolto a Bucarest nel 1935. Finanziato in parte dal Consiglio ecumenico delle Chiese e dal governo indiano. Parteciparono 23 rappresentanti di nove nazioni (Cecoslovacchia, Finlandia, Norvegia, Francia, Gran Bretagna, Germania, Ungheria, Irlanda, Spagna e Jugoslavia) e osservatori dal Belgio, Canada, India e Stati Uniti. Furono create cinque sotto-commissioni per esaminare gli affari sociali, l'istruzione, i crimini di guerra, la lingua e la cultura. Al congresso, la bandiera verde e blu della conferenza del 1933 dell'Associazione Generale degli Zingari della Romania, impreziosita dal chakra rosso a sedici raggi, fu riaffermata come emblema nazionale del popolo Rom e la canzone \"Gelem, Gelem\" fu adottata come inno dei rom. Anche l'uso della parola \"rom\" che significa \"uomo\" (piuttosto che varianti di \"zingaro\") fu accettato dalla maggioranza dei partecipanti; di conseguenza, il Comitato internazionale dei zingari (International Gypsy Committee, fondato nel 1965) fu ribattezzato \"Komiteto Lumniako Romano\" Comitato internazionale dei rom (International Rom Committee).\nIl secondo congresso (Ginevra, 1978).\nIl secondo congresso dell'aprile 1978 si tenne a Ginevra, in Svizzera, e vi parteciparono 120 delegati provenienti da 26 paesi. I partecipanti contribuirono a trasformare il Comitato internazionale dei rom nell'Unione Internazionale Rom\nIl terzo congresso (Gottinga, 1981).\nIl terzo Congresso si tenne a Gottinga, Germania Ovest, a maggio 1981, con 600 delegati e osservatori provenienti da 28 paesi diversi. I partecipanti sostenero la richiesta di riconoscimento dei rom come minoranza nazionale di origine indiana. Un altro importante argomento di discussione fu il Porrajmos, il genocidio del popolo roman\u00ec da parte della Germania nazista.\nIl quarto congresso (Serock, 1990).\nNel 1990, il quarto Congresso si tenne a Serock, in Polonia, con la partecipazione di 250 delegati. Gli argomenti di discussione includevano riparazioni della seconda guerra mondiale, educazione, cultura, pubbliche relazioni, lingua e un'enciclopedia in lingua rom. Fu ufficialmente dichiarata anche la Giornata internazionale dei rom l'8 aprile, in onore della prima riunione del Congresso mondiale dei rom nel 1971.\nIl quinto congresso (Praga, 2000).\nIl quinto congresso mondiale dei romani avvenne a luglio 2000 a Praga, nella Repubblica Ceca. Emil \u0160\u010duka venne eletto presidente dell'Unione Internazionale Rom. Il congresso produsse la Dichiarazione ufficiale della nazione non territoriale rom.\nIl sesto congresso (Lanciano, 2004).\nIl sesto Congresso ebbe luogo a Lanciano, in Italia, l'8 e 9 ottobre 2004, con la partecipazione di oltre 200 delegati provenienti da 39 paesi del mondo. I delegati scelsero un nuovo presidente per l'Unione internazionale dei Romani (Stanis\u0142aw Stankiewicz della Polonia) e un nuovo presidente del Parlamento mondiale dell'IRU (Dragan Jevremovic dell'Austria). Venne istituito un nuovo comitato per esaminare le questioni relative a donne, famiglie e bambini.\nIl settimo congresso (Zagabria, 2008).\nIl settimo congresso si tenne a Zagabria, in Croazia, nell'ottobre 2008. Quasi 300 delegati provenienti da 28 paesi diversi parteciparono all'incontro, che pubblic\u00f2 il Piano d'azione per la costruzione della nazione rom, un documento che delineava i piani per lo sviluppo del nazionalismo e della rappresentanza rom. Esma Red\u017eepova esegu\u00ec l'inno roman\u00ec.\nL'ottavo congresso (Sibiu, 2013).\nL'ottavo congresso si svolse a Sibiu, in Romania, nell'aprile 2013, incontro dove parteciparono circa 250 delegati provenienti da 34 paesi diversi.\nIl nono congresso (Riga, 2015).\nIl nono congresso si tenne a Riga, in Lettonia, nell'agosto 2015, presenti circa 250 delegati provenienti da 25 Paesi. Eccezionalmente, 21 paesi su 25 presenti formarono una Federazione per affrontare i problemi che affliggono il popolo rom."}
{"id": "8404551", "revid": "762947", "url": "https://it.wikipedia.org/wiki?curid=8404551", "title": "The Elgar Society", "text": ""}
{"id": "8404554", "revid": "8660", "url": "https://it.wikipedia.org/wiki?curid=8404554", "title": "Camioneros de Coslada 2016", "text": "Questa voce raccoglie le informazioni riguardanti i Camioneros de Coslada nelle competizioni ufficiali della stagione 2016."}
{"id": "8404556", "revid": "1861950", "url": "https://it.wikipedia.org/wiki?curid=8404556", "title": "Utilizzatori del McDonnell Douglas MD-11", "text": "Il McDonnell Douglas MD-11 \u00e8 un aereo di linea trimotore a getto ad ala bassa prodotto dall'azienda statunitense McDonnell Douglas ed utilizzato su rotte di lungo raggio. A novembre 2014 non risultavano pi\u00f9 in servizio di linea MD-11 per il trasporto di passeggeri, dopo l'abbandono anche da parte di KLM in vista del suo programma di rinnovo della flotta, mentre viene largamente impiegato nei servizi cargo.\nLa McDonnell Douglas, oggi confluita nella Boeing, svilupp\u00f2 l'MD-11 per sostituire il suo aereo di linea per le rotte medio-lunghe DC-10, oramai giunto a fine carriera; rispetto al DC-10, l'MD-11 ha una fusoliera pi\u00f9 lunga, una cabina di pilotaggio digitale, dei motori pi\u00f9 potenti e le \"winglet\". L'MD-11 fu presentato nel giugno del 1985 durante il Salone internazionale dell'aeronautica e dello spazio di Parigi-Le Bourget; venne lanciato ufficialmente il 30 dicembre 1986.\nOrdini e consegne.\nLegenda tabella:\nNote:"}
{"id": "8404557", "revid": "36426", "url": "https://it.wikipedia.org/wiki?curid=8404557", "title": "Insediamento protostorico di Lignan", "text": "L'insediamento protostorico di Lignan, noto anche come \"castelliere di Saint-Barth\u00e9l\u00e9my\", \u00e8 un sito archeologico nel vallone di Saint-Barth\u00e9lemy, in localit\u00e0 Lignan del comune di Nus, in Valle d'Aosta.\n\u00c8 raggiungibile dal sentiero che parte dalla strada regionale 36, tra il borgo di Nus a Lignan.\nNei pressi si trova l'Osservatorio astronomico della Regione Autonoma Valle d'Aosta.\nStoria e descrizione.\nLa localit\u00e0 di Lignan fu definita in epoca medievale \"tra due castellieri\" (\"Lignyan inter duo castellaria\"): su due promontori a strapiombo sul vallone di Saint-Barth\u00e9lemy si conservano infatti due insediamenti preromani, uno dei quali entrambi ancora da scavare e datare con certezza. Si tratta di due castellieri di epoca protostorica gi\u00e0 oggetto di una prima indagine archeologica.\nIn particolare, l'insediamento di Lignan \u00e8 stato scoperto nel 1969 dagli archeologi Rosanna Mollo e Franco Mezzena, che hanno svolto i primi rilevamenti e datato il castelliere superiore come antecedente a quello inferiore.\nI due siti preromani, posti in una posizione strategicamente difendibile, sono stati abitati tra il 1200 a.C. e il 900 a.C. circa e sono ascrivibili alla tendenza documentata di insediamenti alpini che si sono spostati dai fondovalle ad altitudini maggiori: al termine di un periodo di relativa stabilit\u00e0 e sicurezza durato fino alla fine dell'et\u00e0 del bronzo nell'Italia settentrionale, si assiste infatti allo spostamento di popolazioni celtiche dalle regioni transalpine verso regioni pi\u00f9 meridionali, con conseguente aumento delle necessit\u00e0 difensive.\nQuesti siti abitativi naturalmente fortificati avevano inoltre il vantaggio di trovarsi in una zona ricca di minerali: a Saint-Barth\u00e9lemy le tracce storiche dell'uomo sono ben visibili nello sfruttamento della pietra ornamentale (cava di oficalciti a cielo aperto) e del minerale di manganese (braunite, rodocrosite + spessartina). Tuttavia, allo stato attuale delle ricerche non \u00e8 possibile dimostrare un legame diretto tra le cave e gi insediamenti protostorici di Lignan.\nL'insediamento \u00e8 stato valorizzato tramite segnaletica e un pannello informativo sul promontorio inferiore. \nCastelliere superiore.\nIl castelliere superiore, posto a 1575 m s.l.m. e pi\u00f9 vicino al villaggio di Lignan, mostra le tracce di capanne dell'et\u00e0 del bronzo, disposte a cerchio intorno a un masso collocato sulla cima del monte, mentre poco distante si trova una roccia con un'incisione rupestre raffigurante una figura in orazione. Gli scavi hanno portato alla luce resti di ceramiche della stessa epoca delle capanne.\nCastelliere inferiore.\nIl castelliere inferiore, posto a 1546 m s.l.m., \u00e8 pi\u00f9 importante: con una cinta muraria all'incirca ellittica di 62 metri di asse maggiore e 36 m di asse minore, si compone di vari edifici disposti a raggera intorno a un edificio a pianta quadrata che si crede sia stato un luogo di culto o riunione. La struttura realizzata a secco aveva un ruolo chiaramente difensivo, dato anche dalla sua posizione strategica, ma non essendo stata indagata approfonditamente potrebbe risalire all'et\u00e0 del bronzo come a quella del ferro o addirittura all'Alto Medioevo.\nI ricercatori dell'osservatorio astronomico hanno rilevato inoltre che l'ingresso del castelliere \u00e8 orientato secondo il punto di levata del sole nel giorno del solstizio d'estate, ad Est-Nord Est, con Azimuth di 75\u00b0 circa.\nSecondo un'ipotesi non confermata, nel castelliere inferiore si potrebbe individuare l'unico esemplare valdostano di \"templum\" etrusco."}
{"id": "8404563", "revid": "149485", "url": "https://it.wikipedia.org/wiki?curid=8404563", "title": "Pallacanestro femminile agli VIII Giochi della Francofonia", "text": "Il torneo VIII Campionato di pallacanestro femminile ai Giochi della Francofonia si \u00e8 svolto nel 2017, ad Abidjan, in Costa d'Avorio."}
{"id": "8404564", "revid": "767487", "url": "https://it.wikipedia.org/wiki?curid=8404564", "title": "The Spirit of England", "text": "The Spirit of England, Op. 80, \u00e8 un'opera per coro, orchestra e soprano/tenore in tre movimenti composta da Edward Elgar tra il 1915 e il 1917, ambientata su un testo dall'antologia di poesie di Laurence Binyon del 1914 \"The Winnowing Fan\". L'opera rappresenta un requiem per i morti della prima guerra mondiale ed \u00e8 dedicata \"alla memoria dei nostri uomini gloriosi, con un pensiero speciale per i Worcester\".\nStoria.\nIl primo dei poemi di Binyon usati da Elgar fu pubblicato entro una settimana dall'ingresso della Gran Bretagna nella prima guerra mondiale. Il suo titolo, \"The Fourth of August\" (\"Il quattro di agosto\"), segna la data della dichiarazione di guerra alla Germania. Il secondo, \"To Women\" (\"Alle donne\"), e il terzo, \"For the Fallen\" (\"Per i caduti\"), furono scritti prima della fine del 1914, dopo che le truppe britanniche avevano subito la prima di molte grandi perdite durante il conflitto.\nElgar diresse il secondo e il terzo movimento a Leeds nel 1916. Il lavoro completo fu eseguito per la prima volta a Birmingham il 4 ottobre 1917, dal soprano Rosina Buckman, con Appleby Matthews alla direzione del suo coro e la New Beecham Orchestra.\nUna versione ridotta di \"For the Fallen\", chiamata \"With Proud Thanksgiving\", fu cantata alla presentazione del nuovo Cenotafio a Whitehall l'11 novembre 1920.\nAccoglienza.\nIl critico, anonimo, del \"The Times\" dell'epoca scrisse che la nuova opera di Elgar \"contiene alcuni dei suoi lavori pi\u00f9 vigorosi e stimolanti, se non dei suoi pi\u00f9 ispirati\". Guardando il lavoro dal punto di vista degli anni '80, Edward Greenfield scrisse del suo \"sfidare magnificamente i pericoli dei bombardamenti della guerra\".\nIn uno studio del 2007 su Elgar, Rachel Cowgill notava che studiosi tra cui Jerrold Northrop Moore e Donald Mitchell classificano \"The Spirit of England\" come una delle \"opere imperialiste\" di Elgar. La Cowgill commenta che musicalmente Elgar sembra rispondere in una tale vena, \"con melodie espansive e aspirazionali costruite attorno a salti ascendenti e sequenze crescenti nei pieni corali e orchestrali, contrassegnati \"grandioso\", \"nobilmente\", e \"sonoramente\"\". Ma a suo avviso uno scrittore precedente, Basil Maine, distingue correttamente tra il tono di \"The Spirit of England\" e quello di altre opere imperialiste di Elgar: \"Il concetto \u00e8 grandioso, ma non come lo sono le Marce \"Pomp and Circumstance\". Procede con altrettanto splendore, ma con una deliberazione pi\u00f9 austera\"."}
{"id": "8404566", "revid": "726373", "url": "https://it.wikipedia.org/wiki?curid=8404566", "title": "Pescati dalla rete", "text": "Pescati dalla rete \u00e8 stato un programma televisivo italiano condotto da \u00c9va Henger e andato in onda in prima serata su Vero dal 2012 al 2013. \nIl programma andato in onda per 3 edizioni, mostra tutti i video pi\u00f9 divertenti e spiritosi, compreti svarioni e scivoloni, trovati in rete.\nIl programma \u00e8 stato prodotto da Massimiliano Caroletti, prima compagno di \u00c9va Henger e poi marito."}
{"id": "8404569", "revid": "584834", "url": "https://it.wikipedia.org/wiki?curid=8404569", "title": "Tab\u016bk (Arabia Saudita)", "text": ""}
{"id": "8404570", "revid": "584834", "url": "https://it.wikipedia.org/wiki?curid=8404570", "title": "Provincia di Tab\u016bk", "text": ""}
{"id": "8404574", "revid": "1861950", "url": "https://it.wikipedia.org/wiki?curid=8404574", "title": "Utilizzatori del McDonnell Douglas DC-10", "text": "Il McDonnell Douglas DC-10 \u00e8 stato un trimotore turboventola di linea ad ala bassa prodotto dall'azienda statunitense McDonnell Douglas dagli anni settanta fino al 1990.\nUtilizzato su rotte di lungo raggio, era caratterizzato da una fusoliera larga (wide-body), ali basse al di sotto delle quali erano montati due motori turboventola; aveva un ampio piano verticale di coda, alla base del quale era montato il terzo motore, con i piani orizzontali di coda in posizione bassa. L'aereo \u00e8 stato uno dei pi\u00f9 venduti nella configurazione cargo. Il suo ultimo volo per il trasporto passeggeri \u00e8 stato effettuato nel 2014.\nIl DC-10 \u00e8 stato il primo aereo commerciale sviluppato dalla McDonnell Douglas (oggi Boeing, dopo la fusione di McDonnell Aircraft Corporation e Douglas Aircraft Company avvenuta nel 1967).\nLa McDonnell Douglas ha sviluppato il DC-10 su richiesta di American Airlines fatta nel marzo 1966, conosciuta anche come \"Jumbo Twin\", velivolo pi\u00f9 piccolo e con un motore in meno del 747 ma con la stessa autonomia e in grado di decollare su piste pi\u00f9 corte. L'American Airlines scelse il DC-10 che cos\u00ec batt\u00e9 il Tristar nato dalla stessa specifica.\nIl DC-10 venne lanciato ufficialmente nell'aprile 1968 e il prototipo effettu\u00f2 il suo primo volo il 29 agosto 1970, mentre la sua entrata in servizio avvenne con la compagnia di lancio American Airlines il 5 agosto 1971. Sono stati consegnati 386 esemplari di DC-10 in diverse varianti; la produzione \u00e8 cessata nel Dicembre 1988 e l'ultima consegna fatta fu un DC-10-30 alla Nigeria Airways nel luglio 1989.\nOrdini e consegne.\nLegenda tabella:\nNote:"}
{"id": "8404577", "revid": "767487", "url": "https://it.wikipedia.org/wiki?curid=8404577", "title": "The Palm Beach Girl", "text": "The Palm Beach Girl \u00e8 un film muto del 1926 diretto da Erle C. Kenton. Prodotto dalla Famous Players-Lasky Corporation e distribuito dalla Paramount Pictures, aveva come interpreti Bebe Daniels, Lawrence Gray, Marguerite Clayton, Josephine Drake, John Patrick, Maude Turner Gordon.\nIl soggetto di Byron Morgan, sceneggiato da Forrest Halsey, si basa su \"Please Help Emily\", lavoro teatrale di Harold Marsh Harwood, andato in scena al Lyceum Theatre di Broadway il 14 agosto 1916. La commedia di Harwood era gi\u00e0 stata portata sullo schermo nel 1917 con \"Please Help Emily\", un film diretto da Dell Henderson con protagonisti Ann Murdock e Herbert Druce.\nTrama.\nArrivata a Palm Beach da una fattoria del Midwest, Emily Bennett, con la faccia piena di fuliggine per il fumo di un rimorchiatore, viene scambiata per una ragazza nera da un fattorino che rifiuta la sua mancia e le fa scivolare un bigliettino dove le suggerisce un appuntamento. Le zie della ragazza, Jerry e Beatrice, insieme a Jack Trotter, un milionario accompagnato da Julia, la sua partner, non riconoscono Emily finch\u00e9 lei non si asciuga il naso con un fazzoletto. Le zie si impegnano freneticamente per trasformare la nipote in una elegante debuttante. Emily, invitata a battezzare il motoscafo di Trotter, finisce quasi per cadere in mare. La ragazza, poi, scopre alcuni contrabbandieri che caricano la merce sulla barca. Dopo un giro tanto spericolato da far rizzare i capelli, Emily si trova alla deriva sull'imbarcazione ed \u00e8 costretta a guidarla anche se non ha idea di come si faccia. Alla fine, riesce a portare il motoscafo sul percorso di gara e, per pura fortuna, arriva prima, vincendo sia la gara che l'amore di Trotter.\nProduzione.\nIl film fu prodotto dalla Famous Players-Lasky Corporation. Ambientato a Palm Beach, venne girato in esterni nella stessa localit\u00e0 della Florida, a Miami Beach, nella Baia di Biscayne e a Lake Worth.\nDistribuzione.\nIl copyright del film, richiesto dalla Famous Players-Lasky Corp., fu registrato il 18 maggio 1926 con il numero LP22744.&lt;br&gt;\nDistribuito dalla Paramount Pictures, il film usc\u00ec nelle sale statunitensi il 17 maggio 1926. In Danimarca, fu distribuito il 29 settembre 1926 con il titolo \"Floridapigen\".\nLa Famous-Lasky Film Service lo distribu\u00ec nel Regno Unito (dove fu presentato in prima a Londra il 16 novembre 1926 e poi distribuito nelle sale il 30 maggio 1927), in Canada (1926) e in Australia (1927). In Spagna, dove prese il titolo \"La ni\u00f1a de Florida\", fu presentato il 16 aprile 1927 a Madrid. In Portogallo, come \"A Prima J\u00falia\", usc\u00ec nelle sale il 23 luglio 1928. In Austria, divent\u00f2 \"Fr\u00e4ulein Wasserscheu im Strandbad\", in Brasile \"Ganhando por Bamburrio\".\nNon si conoscono copie ancora esistenti della pellicola che viene considerata presumibilmente perduta."}
{"id": "8404581", "revid": "1505830", "url": "https://it.wikipedia.org/wiki?curid=8404581", "title": "LivaNova", "text": "LivaNova, PLC \u00e8 una societ\u00e0 con sede a Londra che si occupa di dispositivi medici per neuromodulazione e chirurgia cardiovascolare. Nasce nel 2015 dalla fusione della statunitense di Houston, Texas, la Cyberonics, Inc. e l'italiana Sorin S.p.A.\nLa societ\u00e0 \u00e8 quotata al NASDAQ con il simbolo ticker \"LIVN\".\nStoria.\nCyberonics, Inc. venne fondata a Houston nel 1987. Sorin, gi\u00e0 Sorin Biomedica, venne fondata nel 1956. Nel marzo 2015 con una transazione di 2,7 miliardi di US$ nasce la nuova societ\u00e0.\nLa struttura societaria \u00e8 basata su tre divisioni:\nNel 2018 la divisione \"cardiac rhythm management\" viene venduta."}
{"id": "8404588", "revid": "1005847", "url": "https://it.wikipedia.org/wiki?curid=8404588", "title": "Ministri per la coesione territoriale della Repubblica Italiana", "text": ""}
{"id": "8404591", "revid": "1543377", "url": "https://it.wikipedia.org/wiki?curid=8404591", "title": "Palazzo della Borsa (Ferrara)", "text": "Il Palazzo della Borsa, che sarebbe pi\u00f9 corretto definire ex palazzo della Borsa o anche palazzo dell'ex Monte di Piet\u00e0, \u00e8 un edificio monumentale che si trova a Ferrara in largo Castello, di fonte al Castello Estense e accanto al palazzo della Camera di commercio, sul lato opposto di corso Ercole I d'Este.\nStoria.\nLa storia del palazzo, che nel tempo ha subito notevoli modifiche e ristrutturazioni, potrebbe iniziare da quando l'area, sino a quel momento esterna alle mura cittadine, venne compresa nel tessuto urbano con l'Addizione Erculea di Ercole I d'Este. Per un certo periodo il sito era stato occupato dai \"Giardini del Padiglione\" che il duca vi aveva fatto costruire nel 1477 per la sua corte al posto di precedenti orti e piccole abitazioni per contadini.\nLa nascita dell'edificio moderno \u00e8 legata al cardinale legato Giovanni Francesco Banchieri che affid\u00f2 la sua progettazione all'architetto Angelo Santini. \nDopo il terremoto dell'Emilia del 2012 \u00e8 stato necessario rimuovere le sue caratteristiche guglie per mettere in sicurezza la zona, anche se il palazzo non ha subito danni rilevanti.\nDescrizione.\nL'edificio appare di dimensioni monumentali e con due importanti prospetti. Quello principale si affaccia su corso Ercole I d'Este ed \u00e8 caratterizzato da una simmetria geometrica dei volumi laterali separati dal blocco centrale con un ampio portale al piano terra e, sopra il piano nobile, una grande targa di dedicazione a rendere manifesta la funzione dell'edificio. \nLa scritta nella targa recita:\"PAUPERIBUS.SUBLEVANDIS.SERVANDISQUE.DEPOSITIS.CURANTE.IO.FRANCISCO.CARD.BANCHERIO.TERT.LEGATO.ANNO.MDCCLXI\".\nIl prospetto secondario si affaccia su largo Castello ed \u00e8 caratterizzato da un'evidente asimmetria. La parte pi\u00f9 orientale ricalca sia il disegno sia la intonacatura di tonalit\u00e0 ocra della facciata in corso Ercole I d'Este, e non ha accessi, mentre la parte pi\u00f9 occidentale sembra appartenere ad un edificio diverso, con un importante portale marmoreo con due semicolonne corinzie che reggono un frontone classico sotto il quale una grande targa, che in origine era una pala d'altare dell'altar maggiore della chiesa di San Benedetto poi ceduta al cardinale Niccol\u00f2 Acciaiuoli per la sede del Monte di Piet\u00e0 in via Garibaldi ed infine, quando quella sede venne chiusa, utilizzata in questo palazzo.\nIl grande cortile d'onore interno del palazzo \u00e8 completamente coperto da una struttura-intelaiatura metallica a forma di piramide molto bassa e vetrata, che conferisce allo spazio sottostante una grande luminosit\u00e0 e ne permette l'utilizzo con varie finalit\u00e0.\nLe facciate sono ornate da guglie che ne evidenziano, a livello della copertura, i passaggi formali come le strutture a lesena negli spigoli laterali o nelle separazioni tra due stili diversi come avviene nel prospetto secondario e rappresentano un motivo architettonico peculiare dell'architetto Angelo Santini. \nI paracarri.\nUn aspetto insolito che caratterizza questo palazzo che in passato fu un Monte di Piet\u00e0, \u00e8 la presenza sul limite dei marciapiedi dei due prospetti principali di paracarri in marmo o pietra bianca ornati da decorazioni a bassorilievo con l'immagine dell\"'Ecce Homo\". Questi \"fittoni\" sono unici nel loro genere nel tessuto urbano ferrarese e sono stati oggetto all'inizio del XXI secolo di un intervento di pulizia promosso da Ferrariae Decus.\nUtilizzo.\nStoricamente, sin dal momento della sua costruzione, l'edificio svolse varie funzioni e pass\u00f2 di propriet\u00e0 numerose volte. La sua costruzione inizi\u00f2 nel 1756 e dal 1761 divenne la sede del Monte di Piet\u00e0 quando Ferrara apparteneva allo Stato Pontificio. Con l'arriv\u00f2 dell'occupazione da parte delle truppe di Napoleone Bonaparte nel 1796, malgrado le attese di libert\u00e0 e rispetto, l'istituzione venne soppressa e tutti i beni pi\u00f9 preziosi conservati nel Monte, come gioielli, pietre preziose, oro ed argento, vennero requisiti, mentre furono restituiti ai pi\u00f9 poveri solo i pegni di minor valore. Nel 1807, quando la parentesi francese si stava concludendo, la sua gestione fu affidata ad una congregazione di carit\u00e0 e il Monte di Piet\u00e0 divenne nuovamente indipendente a partire dal 1862 e sino al 1930.\nNel 1930 l'istituto venne assorbito dalla Cassa di Risparmio di Ferrara, gi\u00e0 proprietaria dell'edificio e gi\u00e0 in parte operante da alcuni anni al piano terra del palazzo. Il grande spazio a disposizione fece pensare anche alla possibile apertura di un albergo diurno, che non fu mai realizzata. In seguito la struttura divenne sede della Borsa di Commercio e in quel periodo il grande cortile interno fu ricoperto con l'enorme piramide in vetro e metallo.\nDurante il secondo conflitto mondiale sub\u00ec vari danni e la copertura venne distrutta. La ricostruzione fu possibile solo nel dopoguerra ma intanto anche la Borsa di Commercio aveva lasciato quella sede.\nNegli anni dieci del XXI secolo l'immobile, dopo un utilizzo da parte di varie attivit\u00e0 commerciali e studi professionali, \u00e8 stato posto in vendita ed \u00e8 stato oggetto di nuove iniziative, considerando la sua posizione centrale di interesse anche turistico."}
{"id": "8404596", "revid": "1441339", "url": "https://it.wikipedia.org/wiki?curid=8404596", "title": "Abdelhamid Kermali", "text": "Carriera.\nGiocatore.\nHa giocato nel campionato algerino e in quello francese, dove ha vestito la maglia del Lione per 4 stagioni.\nAllenatore.\nEra l'allenatore della Nazionale nel 1990, quando vinse la sua prima Coppa d'Africa."}
{"id": "8404601", "revid": "287204", "url": "https://it.wikipedia.org/wiki?curid=8404601", "title": "Paxson", "text": ""}
{"id": "8404603", "revid": "1861950", "url": "https://it.wikipedia.org/wiki?curid=8404603", "title": "Utilizzatori dell'Airbus A220", "text": "L'Airbus A220, precedentemente conosciuto come Bombardier CSeries, \u00e8 una famiglia di aeroplani di linea a fusoliera stretta (\"narrow-body\") composta da due modelli: A220-100 e A220-300, in produzione da parte di Bombardier Aerospace. Il progetto fu annunciato nel 2004, mentre la progettazione e lo sviluppo sono cominciati nel 2008. Dal primo luglio 2018 l'aereo \u00e8 commercializzato dall'azienda europea Airbus con il nome di A220.\nIl progetto per un aereo di linea con oltre 100 posti, targato Bombardier, ha origine con il tentativo di acquisizione da parte di Bombardier della casa costruttrice olandese \"Fokker\" negli anni novanta, proprietaria dei modelli Fokker 100. Le trattative non hanno esito positivo e la Bombardier rinuncia all'acquisto nel 1996.\nIl passo successivo fu il progetto \"Bombardier Regional Jet eXpansion\" (BRJX) mediante il piano di espansione del modello regionale Bombardier CRJ, con l'obiettivo di aumentare le dimensioni della fusoliera e potenziare i motori ponendoli sotto le ali. Un'ipotetica capacit\u00e0 fu stabilita fra gli 80 e i 120 passeggeri. Il progetto fu accantonato a favore del semplice allungamento del CRJ700 nel CRJ900.\nOrdini e consegne.\nLegenda tabella:\nNote:\nConfigurazioni di bordo.\nLegenda tabella:"}
{"id": "8404604", "revid": "287204", "url": "https://it.wikipedia.org/wiki?curid=8404604", "title": "Roberto Sacc\u00e0", "text": "\u00c8 stato membro dell'Hessisches Staatstheater Wiesbaden e dell'Opernhaus di Zurigo ed \u00e8 apparso nei maggiori teatri e festival europei, prima nei ruoli di Ferrando in \"Cos\u00ec fan tutte\" di Mozart e poi in quello Lindoro ne \"L'Italiana in Algeri\" di Rossini. Si \u00e8 esibito in anteprime mondiali in \"Reigen\" di Boesman e \"Schlafes Bruder di\" Willi.\nBiografia.\nNato da padre italiano e madre tedesca, \u00e8 cresciuto a Stoccarda dove ha cantato come membro dello \"Stuttgarter Hymnus-Chorknaben\". Ha studiato canto alla \"Musikhochschule\" di Stoccarda con Bruce Abel e, successivamente, alla \"Hochschule f\u00fcr Musik \"di Karlsruhe con Aldo Baldin. \u00c8 stato membro del \"Mainfranken Theater\" di W\u00fcrzburg dal 1987 e dell'Hessisches Staatstheater Wiesbaden dal 1988. Ha cantato in quel teatro nel 1990 nel ruolo di Noboku in \"Das verratene Meer\" di Henze, ripetendo il ruolo nella prima produzione dell'opera in Italia al Teatro Lirico di Milano un anno dopo. \u00c8 stato ospite in teatri e festival europei, cantando Tamino nel \"Die Zauberfl\u00f6te\" di Mozart sia alla Staatsoper di Berlino che alla Volksoper di Vienna, e David nel \"Die Meistersinger von N\u00fcrnberg\" di Richard Wagner a La Monnaie di Bruxelles, dove si \u00e8 anche esibito nella prima mondiale \"Reigen\" di Boesman nel 1993.\nSacc\u00e0 \u00e8 entrato a far parte dell'Opernhaus di Zurigo nel 1993 rimanendovi fino al 2002. Tra i ruoli cantati in quel tetro, quello di Ferrando nel \"Cos\u00ec fan tutte\", di Lindoro in \"L'Italiana in Algeri\", e il 28 aprile 1996, quello principale di Elias nella prima mondiale dell'opera di Willi basata sul romanzo \"Schlafes Bruder\". \u00c8 apparso come Orfeo in \"L'anima del filosofo\", di Franz Joseph Haydn, diretta da Nikolaus Harnoncourt, alla Wiener Festwochen nel 1995. Ha debuttato alla Royal Opera House nel 2001, nel ruolo di Orfeo in \"L'anima del filosofo\", e in seguito in un'esibizione concertistica di \"Daphne\". Ha anche interpretato il doppio ruolo di Tenore e Bacco in \"Ariadne auf Naxos\" e quello di Alexy Ivanovitch in \"The Gambler\" di Prokofiev.\nNonostante sia considerato un tenore mozartiano di spicco, ha incluso, nel suo repertorio, ruoli del XX secolo, come Fritz nel \"Der ferne Klang\" di Schreker, Walter nel \"Die Passagierin\" di Weinberg, l'Imperatore in \"Die Frau ohne Schatten\" e ruoli da protagonista in \"Palestrina\" di Hans Pfitzner e \"Peter Grimes\" di Britten. Al Festival di Bayreuth \u00e8 apparso nel ruolo di Loge in \"L'oro del Reno\", messo in scena da Frank Castorf nel 2016 e 2017."}
{"id": "8404608", "revid": "88740", "url": "https://it.wikipedia.org/wiki?curid=8404608", "title": "Joensen", "text": ""}
{"id": "8404609", "revid": "599013", "url": "https://it.wikipedia.org/wiki?curid=8404609", "title": "Fallah Johnson", "text": "Carriera.\nNazionale.\nHa debuttato in Nazionale nel 1996. Ha partecipato, con la Nazionale, alla Coppa d'Africa 1996 e alla Coppa d'Africa 2002. Ha collezionato in totale, con la maglia della Nazionale, 34 presenze."}
{"id": "8404614", "revid": "88740", "url": "https://it.wikipedia.org/wiki?curid=8404614", "title": "Kebede", "text": ""}
{"id": "8404617", "revid": "123862961", "url": "https://it.wikipedia.org/wiki?curid=8404617", "title": "Campionato di scacchi della Repubblica Ceca", "text": "Il Campionato di scacchi della Repubblica Ceca (Mistrovstv\u00ed \u010cesk\u00e9 republiky v \u0161achu) \u00e8 un torneo che si svolge nella Repubblica Ceca per determinare il campione nazionale di scacchi.\nI primi campionati di scacchi organizzati nel territorio dell'attuale Repubblica Ceca sono stati quelli della Boemia (come parte dell'Impero austro-ungarico) dal 1905 al 1913. Dopo la nascita della Cecoslovacchia si \u00e8 svolto il Campionato cecoslovacco. Negli anni 1940-44 si \u00e8 svolto il campionato della Boemia e Moravia. A partire dal 1993 si gioca ogni anno il campionato della Repubblica Ceca."}
{"id": "8404638", "revid": "287204", "url": "https://it.wikipedia.org/wiki?curid=8404638", "title": "Kruglov", "text": ""}
{"id": "8404647", "revid": "88740", "url": "https://it.wikipedia.org/wiki?curid=8404647", "title": "Kruglova", "text": ""}
{"id": "8404651", "revid": "2196166", "url": "https://it.wikipedia.org/wiki?curid=8404651", "title": "Castello di Arqu\u00e0 Polesine", "text": "Il castello estense di Arqu\u00e0 Polesine \u00e8 una fortificazione medioevale sita al centro dell'abitato di Arqu\u00e0 Polesine, comune polesano della provincia di Rovigo. Attorniato dal fossato che ancora delimita l'area in cui sorge, dell'originaria struttura del castello, accessibile tramite un ponte in muratura, rimangono solamente la parte centrale, parzialmente occupata dagli uffici dell'amministrazione comunale, affacciata ad un ampio cortile, e un'altra torre merlata suddivisa in tre piani."}
{"id": "8404653", "revid": "287204", "url": "https://it.wikipedia.org/wiki?curid=8404653", "title": "Kuipers", "text": ""}
{"id": "8404657", "revid": "132266", "url": "https://it.wikipedia.org/wiki?curid=8404657", "title": "Duca del W\u00fcrttemberg", "text": ""}
{"id": "8404659", "revid": "486946", "url": "https://it.wikipedia.org/wiki?curid=8404659", "title": "Castello (Arqu\u00e0 Polesine)", "text": ""}
{"id": "8404661", "revid": "61051", "url": "https://it.wikipedia.org/wiki?curid=8404661", "title": "Castello estense di Arqu\u00e0 Polesine", "text": ""}
{"id": "8404662", "revid": "287204", "url": "https://it.wikipedia.org/wiki?curid=8404662", "title": "Kristoffersen", "text": ""}
{"id": "8404664", "revid": "443610", "url": "https://it.wikipedia.org/wiki?curid=8404664", "title": "Deuces Wild - I guerrieri di New York", "text": ""}
{"id": "8404665", "revid": "247222", "url": "https://it.wikipedia.org/wiki?curid=8404665", "title": "Around the World (Gemelle Kessler)", "text": "Around the World \u00e8 un album delle Gemelle Kessler pubblicato nel 1970.\nDescrizione.\nNell'autunno del 1969 le gemelle Kessler sono protagoniste dell'edizione di \"Canzonissima\", variet\u00e0 del sabato sera del Programma Nazionale abbinato alla Lotteria Italia, condotto quell'anno insieme a Johnny Dorelli e Raimondo Vianello con la partecipazione di Sandra Mondaini e Paolo Villaggio.\nA conclusione della trasmissione, viene pubblicato il terzo ed ultimo album in italiano delle gemelle, che a differenza della consuetudine del periodo, che voleva compilare gli LP con brani gi\u00e0 pubblicati su 45 giri, consisteva in cover di grandi successi tratti da colonne sonore come \"La bamba\", \"Raindrops Keep Falling on My Head\", \"Aquarius\", \"Vivre Pour Vivre - Un Homme, Une Femme\", pi\u00f9 alcuni brani pop come \"Innamorati a Milano\", singolo di Memo Remigi e \"Insieme\", grande successo di Mina proprio di quell'anno. Molte delle canzoni contenute nell'album furono eseguite dal vivo anche nel corso della trasmissione.\nIl disco \u00e8 stato pubblicato in un'unica edizione in LP, su etichetta Valiant con numero di catalogo ZSLV - 55022, non \u00e8 mai stato pubblicato in CD, come download digitale e sulle piattaforme streaming."}
{"id": "8404666", "revid": "110157", "url": "https://it.wikipedia.org/wiki?curid=8404666", "title": "Polska Liga Siatk\u00f3wki 2019-2020", "text": "La Polska Liga Siatk\u00f3wki 2019-2020 si \u00e8 svolta dal 26 ottobre 2019 all'11 marzo 2020: al torneo hanno partecipato quattordici squadre di club polacche e la vittoria finale non \u00e8 stata assegnata ad alcuna squadra a causa della sospensione del campionato a seguito della pandemia di COVID-19.\nRegolamento.\nFormula.\nLe squadre avrebbero dovuto disputato un girone all'italiana, con gare di andata e ritorno, per un totale di ventisei giornate per poi proseguire con una fase di play-off per l'assegnazione del titolo, mentre l'ultima classificata sarebbe stata retrocessa in I liga. \nA seguito del diffondersi in Polonia della pandemia di COVID-19, il campionato \u00e8 stato sospeso l'11 marzo 2020: successivamente il comitato direttivo della PLS ha decretato la chiusura anticipata del campionato senza assegnazione dello scudetto considerando tuttavia valida la classifica in essere al momento della sospensione del torneo sia in merito alla qualificazione alle coppe europee che alla retrocessione.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nClassifica.\nLegenda:"}
{"id": "8404671", "revid": "380453", "url": "https://it.wikipedia.org/wiki?curid=8404671", "title": "ONICO Warszawa", "text": ""}
{"id": "8404683", "revid": "300067", "url": "https://it.wikipedia.org/wiki?curid=8404683", "title": "Kansas City Chiefs 1985", "text": "La stagione 1985 dei Kansas City Chiefs \u00e8 stata la 16\u00aa nella National Football League e la 26\u00aa complessiva. \nLa squadra vinse tre delle prime quattro gare, con la safety Deron Cherry che pareggi\u00f2 un record NFL con 4 intercetti nella vittoria del 29 settembre su Seattle. Seguirono per\u00f2 sette sconfitte consecutive che condannarono la squadra a un record finale di 6-10. Una delle note positive della stagione fu la prestazione nell'ultima gara di Stephone Paige che stabil\u00ec il record NFL con 309 yard ricevute nella vittoria su San Diego, superando il vecchio primato di Jim Benton del . Tale record fu superato quattro anni dopo da Flipper Anderson."}
{"id": "8404684", "revid": "287204", "url": "https://it.wikipedia.org/wiki?curid=8404684", "title": "Mathisen", "text": ""}
{"id": "8404686", "revid": "22475", "url": "https://it.wikipedia.org/wiki?curid=8404686", "title": "Drood", "text": "Drood \"(Drood)\" \u00e8 un romanzo dello scrittore statunitense Dan Simmons, pubblicato per la prima volta nel 2009. La narrazione del libro \u00e8 incentrata sugli ultimi cinque anni di vita di Charles Dickens.\nTrama.\nNel giugno del 1865, durante un viaggio in compagnia della sua amante, Charles Dickens rimane coinvolto in un incidente ferroviario, in seguito al quale incontra un sinistro personaggio di nome Drood che cambier\u00e0 per sempre la sua vita. Il racconto degli avvenimenti che seguirono \u00e8 affidato al suo migliore amico ed eterno rivale, Wilkie Collins, autore di libri come \u201cLa donna in bianco\u201d e \u201cLa pietra di luna\u201d, che viene coinvolto in una serie di indagini nell\u2019underworld di Londra, attraverso sotterranei oscuri e misteriosi, colonie umane di derelitti, fumerie d\u2019oppio clandestine, pratiche di mesmerismo e sette segrete. Quando Drood sembra avvicinarsi alle loro ricerche, egli viene messo da parte da Dickens, il quale comincia a mostrare segnali inquietanti di cambiamento. Come se non bastasse, anche Collins inizia ad avere visioni inspiegabili, allucinazioni, un senso costante di minaccia. Provato fisicamente e mentalmente ma avvinto da questo gioco mortale, Collins si dibatte tra la paura della follia e il dubbio che tutto faccia parte di un diabolico piano della creatura che si fa chiamare Drood."}
{"id": "8404687", "revid": "1652635", "url": "https://it.wikipedia.org/wiki?curid=8404687", "title": "Tolba\u010dik", "text": "Il Tolba\u010dik (, noto in ambito internazionale con la traslitterazione anglosassone Tolbachik) \u00e8 un vulcano complesso della Kam\u010datka, in Russia.\nDescrizione.\nIl complesso \u00e8 formato da due vulcani, il Ploskij (\"piatto\") Tolba\u010dik (3.085\u00a0m\u00a0s.l.m.) e l'Ostryj (\"affilato\") Tolba\u010dik (3.682\u00a0m\u00a0s.l.m.), che sorgono su un antico vulcano a scudo che funge da base.\nL'Ostryj Tolba\u010dik \u00e8 uno stratovulcano estinto privo della sommit\u00e0, mentre il Ploskij Tolba\u010dik \u00e8 un vulcano a scudo attivo caratterizzato da una grande caldera sulla sommit\u00e0; morfologicamente questo \u00e8 uno stratovulcano la cui sommit\u00e0 \u00e8 tagliata da due caldere di tipo hawaiano nidificate l'una nell'altra. La pi\u00f9 grande delle caldere ha un diametro di 3\u00a0km ed \u00e8 riempita da un piccolo vulcano a scudo e da un ghiacciaio, conferendo la caratteristica cima piatta. La caldera minore ha un diametro di 1,8\u00a0km e una profondit\u00e0 di circa 400\u00a0m, che si \u00e8 formata durante la penultima eruzione del vulcano nel 1975-76. Sulle pendici del Ploskij Tolba\u010dik e nell'adiacente valle Tolba\u010dinskij ci sono pi\u00f9 di 120 coni di scorie laterali. Il Tolba\u010dik appartiene ai vulcani di tipo hawaiano.\nPer via della maggiore altitudine, a volte si usa il toponimo \"Ostryj\" in riferimento all'intero vulcano, sebbene questo non deve essere confuso con un altro vulcano omonimo sito pi\u00f9 a nord nella penisola della Kam\u010datka.\nIl Tolba\u010dik fa parte del gruppo vulcanico del Klju\u010devskaja, che comprende anche i vulcani Klju\u010devskaja Sopka, il Bezymjannyj, il Kamen', l'U\u0161kovskij, lo Zimina e l'Udina. Il gruppo si trova spostato verso ovest dall'estremit\u00e0 settentrionale della Catena Orientale, una catena montuosa che corre parallelamente alla linea della costa orientale della Kam\u010datka, e si staglia dalla pianura che divide la catena orientale dalla Catena Centrale.\nI depositi delle fumarole sono ricchi di minerali e a partire dal settembre 2017 sono stati scoperti e descritti per la prima volta pi\u00f9 di 100 nuovi minerali, tra cui l'alarsite, la leningradite e la tolbachite.\nLa regione attorno al Tolba\u010dik \u00e8 relativamente poco abitata. A distanze comprese tra 50\u00a0km e 68\u00a0km vi sono cinque insediamenti dove vivono in totale circa 8.100 persone: Klju\u010di, Majskoe, Kozyrevsk, Lazo e Atlasovo. La citt\u00e0 di Petropavlovsk-Kam\u010datskij si trova a 343\u00a0km di distanza.\nFormazione.\nSia l'Ostryj che il Ploskij Tolba\u010dik ebbero origine nel tardo Pleistocene a partire da un vulcano a scudo di 22\u00a0km di diametro, come stratovulcani con morfologia simile. Durante l'Olocene si verific\u00f2 una crescita ulteriore dei vulcani a seguito di eruzioni basaltiche.\nLa zona di fessura regionale del Tolba\u010dik si estende per circa 70 km in direzione nord-est verso sud-ovest, a partire dal tratto superiore del fiume Studenaya fino alle sorgenti del fiume Kam\u010datka, passando per il vulcano Tolba\u010dik. La parte meridionale della zona di fessura \u00e8 denominata Tolba\u010dinsky Dol ed \u00e8 caratterizzata da dolci creste laviche con numerosi coni di scorie. La presenza di questa zona di fessura ha alimentato l'attivit\u00e0 vulcanica del Ploskij Tolba\u010dik; al contrario l'Ostryj Tolba\u010dik, scostato dalla zona di frattura, si \u00e8 estinto.\nLa grande caldera del Ploskij Tolba\u010dik risale a 6.500 anni fa in seguito ad una violenta eruzione effusiva che provoc\u00f2 allo stesso tempo il crollo della cima dell'Ostryj Tolba\u010dik e il collasso del pendio meridionale.\nLa caldera del Ploskij Tolba\u010dik si riemp\u00ec nel tempo di detriti eruttivi, dando origine all'altipiano visibile oggigiorno. Fino all'eruzione del 1975 era presente un cratere di 300\u00a0m di diametro, poi riempito di lava durante l'eruzione.\nAttivit\u00e0 vulcanica.\nLe eruzioni del Ploskij Tolba\u010dik di cui si ha prova si sono verificate nel 1728, 1739, 1740, 1769, 1788-1790, 1793, 1904, 1927, 1931, 1939-1941, 1954, 1975-1976 e 2012-2013. La maggior parte di queste erano solo deboli emissioni di ceneri e a volte si osservava la formazione di un lago di lava nel cratere del vulcano; soltanto tre furono invece quelle pi\u00f9 violente.\nNel 1940 si verific\u00f2 un'eruzione che caus\u00f2 un'apertura laterale ad un'altitudine di 1.950\u00a0m sul pendio sud-occidentale, dove si rivers\u00f2 un flusso di lava e si form\u00f2 un cono di scorie (VEI=3).\nEruzione del 1975.\nL'eruzione pi\u00f9 significativa fu quella del 1975, nota come \"la grande eruzione fessurale del Tolba\u010dik\". L'eruzione fu preceduta da uno sciame sismico che permise agli scienziati dell'istituto russo di vulcanologia di prevedere l'evento. L'eruzione cre\u00f2 diversi nuovi coni di scorie e, in termini di volume di lava eruttato, fu la pi\u00f9 grande tra quelle dei vulcani della Kam\u010datka in tempi storici (VEI=4+).\nEruzione del 2012-2013.\nIl 27 novembre 2012 si ebbe una nuova eruzione di tipo stromboliano da una fessura lunga 5\u00a0km pochi chilometri a sud della caldera, risalente all'eruzione del 1940; in particolare i flussi lavici fuoriuscirono da due punti della fessura posti alle sue estremit\u00e0 (a circa 2000\u00a0m e 1500\u00a0m di altitudine). Gi\u00e0 il 29 novembre 2012, all'eruzione fu assegnato un codice di pericolo di aviazione rosso (il pi\u00f9 alto), tuttavia subito venne declassato ad arancione quando venne chiarita la natura dell'eruzione, un deflusso di lava molto liquida con emissioni di ceneri insignificanti. Alcuni edifici e costruzioni posti alla base del vulcano, a 4\u00a0km dalle fessure, vennero raggiunti dai flussi di lava. Il 4 dicembre, con l'eruzione ancora in corso, si registr\u00f2 una forte attivit\u00e0 sismica, seguita da un forte scoppio di cenere fino ad un'altezza di 4\u00a0km sul pendio meridionale; il pennacchio di cenere fu poi portato via dal vento verso sud-est. Il flusso di lava dall'estremit\u00e0 superiore della fessura cess\u00f2 dopo 4 giorni, mentre il secondo flusso continu\u00f2 ancora per oltre un mese e raggiunse i 20\u00a0km, formando diverse caverne di lava. Il 17-18 dicembre, la parte orientale di uno dei coni di scorie fu quasi completamente distrutta da una serie di potenti esplosioni. Secondo il gruppo di responso alle eruzioni vulcaniche della Kam\u010datka (KVERT) l'eruzione, classificata con VEI pari a 4, si concluse il 15 settembre 2013."}
{"id": "8404695", "revid": "181699", "url": "https://it.wikipedia.org/wiki?curid=8404695", "title": "Villa Paralupi", "text": "Villa Paralupi (o Villa Maso) \u00e8 uno storico edificio di Luzzara, in provincia di Reggio Emilia.\nStoria e descrizione.\nL'edificio principale risale al XVI secolo e fu utilizzata dai Gonzaga di Luzzara come palazzina di caccia fino agli inizi del XVII secolo, quando pass\u00f2 di propriet\u00e0. Ha subito importanti modifiche nel XVIII e nel XIX secolo, con l'aggiunta dei fabbricati colonici, della cappella di famiglia e della ghiacciaia.\nIl complesso \u00e8 immerso in un ampio parco di circa 9.000 metri quadrati ed \u00e8 circondato da canali.\nNella villa e nel suo parco \u00e8 stato girato nel 1976 il film \"Novecento\" di Bernardo Bertolucci."}
{"id": "8404701", "revid": "547034", "url": "https://it.wikipedia.org/wiki?curid=8404701", "title": "Beckman Coulter", "text": "Beckman Coulter Inc. \u00e8 un gruppo statunitense della Danaher Corporation che produce strumenti scientifici e medicali. Si basa su due divisioni: Diagnostica e Life Sciences. Con una storia di quasi un secolo \u00e8 uno dei nomi pi\u00f9 noti in tali settori, fondata nel 1935 da Arnold O. Beckman come National Technical Laboratories.\nStoria.\nNegli anni '40 Beckman cambi\u00f2 il nome in Arnold O. Beckman, Inc. e invent\u00f2 e produsse analizzatori per ossigeno, il potenziometro di precisione \"Helipot\" e lo spettrofotometro. Negli anni '50 divenne Beckman Instruments, Inc.\nNel 1954, Beckman Instruments acquis\u00ec il fabbricante di ultracentrifuga Spinco (Specialized Instruments Corp.).\nNel 1955, Beckman cre\u00f2 il Shockley Semiconductor Laboratory come divisione della Beckman Instruments per la commercializzazione di dispositivi a semiconduttore come transistor inventati da William Shockley del Caltech. Dato che la madre anziana di Shockley viveva a Palo Alto (California), il Shockley Laboratory fu fondato a Mountain View, Santa Clara County, California, e diede avvio alla \"Silicon Valley\".\nNel 1961, Beckman acquis\u00ec Offner Electronics, fondata da Franklin F. Offner.\nNel 1982, la societ\u00e0 si fuse con SmithKline nella nuova SmithKline Beckman, con Arnold Beckman vice presidente. Successivamente nel 1989 la SmithKline si fuse con il \"Beecham Group\" per formare la SmithKline Beecham, poi GlaxoSmithKline.\nNel 1995 compra la Hybritech, Inc. da Eli Lilly. Nel 1996, acquisisce la Sanofi Diagnostics della Sanofi Pasteur. Nel 1998, avviene l'acquisizione di \"Coulter Corporation\", fondata da Wallace H. Coulter, inventore del contatore Coulter. Beckman, cambia cos\u00ec nome in Beckman Coulter.\nNel 2005 viene comprata la Diagnostic Systems Laboratories (DSL). Nel 2006 compra Lumigen e Agencourt Bioscience. Nel 2007 compra Flow Cytometry Business Group della Dako North America, Inc. e nel 2009 la divisione Lab-based Diagnostics della Olympus Corporation giapponese.\nNel 2011 il gruppo Danaher Corporation annuncia l'acquisizione della Beckman Coulter.\nNel 2015 la societ\u00e0 acquisisce MicroScan dalla tedesca Siemens Healthcare."}
{"id": "8404710", "revid": "117216238", "url": "https://it.wikipedia.org/wiki?curid=8404710", "title": "Torneo Internazionale dell'Amicizia di Ginevra 1947", "text": "Il Torneo Internazionale dell'Amicizia di Ginevra 1947 fu l'ottava edizione del Torneo Internazionale dell'Amicizia di Ginevra. Venne vinta dal , in finale contro il ."}
{"id": "8404714", "revid": "1534511", "url": "https://it.wikipedia.org/wiki?curid=8404714", "title": "Teorema di Hellmann-Feynman", "text": "In meccanica quantistica, il teorema di Hellmann\u2013Feynman correla la derivata dell'energia totale rispetto a un parametro al valore di aspettazione della derivata della hamiltoniana rispetto allo stesso parametro. Secondo il teorema, una volta determinata la distribuzione spaziale degli elettroni per mezzo dell'equazione di Schr\u00f6dinger, tutte le forze nel sistema possono essere calcolate usando l'elettrodinamica classica.\nIl teorema \u00e8 stato dimostrato indipendentemente da molti autori, tra cui Paul G\u00fcttinger (1932), Wolfgang Pauli (1933), Hans Hellmann (1937) e Richard Feynman (1939).\nEnunciato.\nIl teorema afferma che\ndove\nDimostrazione.\nLa dimostrazione del teorema di Hellmann\u2013Feynman necessita che la funzione d'onda sia un'autofunzione dell'hamiltoniana considerata; tuttavia, si pu\u00f2 anche provare pi\u00f9 in generale, che il teorema vale per funzioni d'onda che non sono autofunzioni ma sono stazionarie (con derivata parziale nulla) in tutte le variabili rilevanti (come le rotazioni orbitali). La funzione d'onda di Hartree\u2013Fock \u00e8 un importante esempio di un'autofunzione approssimata che soddisfa comunque il teorema di Hellmann\u2013Feynman. \u00c8 degno di nota ricordare che questo teorema non \u00e8 applicabile ad esempio nella teoria perturbativa di M\u00f8ller-Plesset di ordine finito, che non \u00e8 variazionale.\nLa dimostrazione sfrutta anche un'identit\u00e0 di funzioni d'onda normalizzate\u00a0\u2013 che le derivate della sovrapposizione di un'autofunzione con s\u00e9 stessa deve essere zero. Usando la notazione bra-ket di Dirac, queste due condizioni sono scritte come\nLa dimostrazione quindi segue con un'applicazione della regola del prodotto delle derivate al valore di aspettazione dell'hamiltoniana come funzione di \u03bb:\nApplicazioni d'esempio.\nForze molecolari.\nL'applicazione pi\u00f9 comune del teorema di Hellmann\u2013Feynman \u00e8 il calcolo delle forze intramolecolari nelle molecole. Questo permette di calcolare le geometrie di equilibrio\u00a0\u2013 le coordinate nucleari dove le forze agenti sui nuclei, dovuti agli elettroni e agli altri nuclei, si annullano. Il parametro \u03bb corrisponde alle coordinate dei nuclei. Per una molecola con 1 \u2264 \"i\" \u2264 \"N\" elettroni con coordinate {r\"i\"}, e 1 \u2264 \u03b1 \u2264 \"M\" nuclei, ciascuno collocato a uno specifico punto {R\u03b1={\"X\"\u03b1,\"Y\"\u03b1,\"Z\"\u03b1)} e con una carica nucleare \"Z\"\u03b1, la hamiltoniana \u00e8\nLa componente x della forza agente su un dato nucleo \u00e8 uguale al negativo della derivata dell'energia totale rispetto a quella coordinata. Applicando il teorema di Hellmann\u2013Feynman, \u00e8 uguale a\nSolo due componenti della hamiltoniana contribuiscono alla derivata cercata\u00a0\u2013 i termini elettrone-nucleo e nucleo-nucleo. Facendo la derivata dell'hamiltoniana si ottiene\nInserendo questo termine nella formula precedente di formula_15 si arriva alla componente x della forza su un dato nucleo in termini della densit\u00e0 elettronica \"\u03c1\"(r), delle coordinate atomiche e delle cariche nucleari:\nValori di aspettazione.\nUn approccio alternativo per applicare il teorema di Hellmann\u2013Feynman \u00e8 promuovere un parametro discreto o fissato che appare in un'hamiltoniana come una variabile continua solamente per fare una derivata. I parametri possibili sono costanti fisiche o numeri quantici discreti. Ad esempio, l'equazione di Schr\u00f6dinger radiale per un atomo idrogenoide \u00e8\nche dipende dal discreto numero quantico orbitale \"l\". Promuovendo \"l\" a un parametro continuo permette di effettuare la derivata dell'hamiltoniana:\nIl teorema di Hellmann\u2013Feynman quindi permette di determinare il valore di aspettazione di formula_19 per gli atomi idrogenoidi:\nNel calcolare la derivata dell'energia bisogna conoscere come formula_21 dipende da formula_22. Solitamente si pensa che questi numeri quantici siano indipendenti, ma qui bisogna variare le soluzioni per tenere fissato il numero di nodi nella funzione d'onda. Il numero di nodi \u00e8 formula_23, quindi formula_24.\nIl teorema per le funzioni d'onda dipendenti dal tempo.\nPer una funzione d'onda dipendente dal tempo che soddisfa l'equazione di Schr\u00f6dinger dipendente dal tempo, il teorema di Hellmann\u2013Feynman \"non\" \u00e8 valido. Tuttavia, vale la seguente identit\u00e0:\nDimostrazione.\nLa dimostrazione si basa solo sull'equazione di Schr\u00f6dinger e sull'assunzione che si possano intercambiare le derivate parziali rispetto a \u03bb e a t."}
{"id": "8404718", "revid": "112016882", "url": "https://it.wikipedia.org/wiki?curid=8404718", "title": "Contatore Coulter", "text": ""}
{"id": "8404721", "revid": "762947", "url": "https://it.wikipedia.org/wiki?curid=8404721", "title": "Attilio Salvaneschi", "text": "Ebbe una carriera internazionale dalla fine del 1890 fino al 1924. Intraprese quindi una seconda carriera come insegnante di canto, prima in Italia e successivamente nei Paesi Bassi. Possedendo una voce di straordinaria bellezza, registr\u00f2 per Blue Amberol Records, His Master's Voice e Odeon Records. \nBiografia.\nDopo aver cantato in alcuni teatri lirici italiani per alcuni anni, Salvaneschi fece una tourn\u00e9e del Nord America esibendosi con la compagnia lirica di Mario Lombardi nel 1907. Lo stesso anno cant\u00f2 anche a L'Avana. Si esib\u00ec al Nuovo Teatro tedesco di Praga nel 1908, 1910 e 1914. Sempre nel 1914, si esib\u00ec come artista ospite all'Opera di Odessa, all'Opera reale svedese e al Teatro Corso di Bologna. \nPer la stagione 1914-1915, fu impegnato all'Opera italiana nei Paesi Bassi. Ritorn\u00f2 brevemente in Italia all'inizio del 1915 per interpretare il Duca di Mantova nel \"Rigoletto\" di Giuseppe Verdi e a La Fenice con Mario Sammarco nel ruolo del protagonista. A causa delle difficolt\u00e0 in Italia durante la prima guerra mondiale, decise di tornare nei Paesi Bassi divenendo membro del Theatre Royal a L'Aia dal 1915-1919. Ritorn\u00f2 in Italia nel 1919 e arriv\u00f2 al Teatro alla Scala l'anno seguente. Con l'orchestra e il coro della Scala registr\u00f2, in particolare, il ruolo di Cavardossi in \"Tosca\" di Giacomo Puccini, nel 1920, diretta da Carlo Sabajno e con Valentina Bartolomasi come protagonista. \nNel 1921 Salvaneschi riscosse un grande successo con l'interpretazione del Duca di Mantova in diversi teatri, tra cui il Teatro Adriano di Roma e il ricostruito Teatro Verdi di Padova (con Toti dal Monte e Mattia Battistini). Nel 1924 si ritir\u00f2 dalle scene, dopo un'operazione alla gola non riuscita. Trascorse i successivi quattro anni a insegnare canto in Italia, e poi si trasfer\u00ec nel 1928 a L'Aia, dove continu\u00f2 l'insegnamento."}
{"id": "8404725", "revid": "149485", "url": "https://it.wikipedia.org/wiki?curid=8404725", "title": "Pallacanestro femminile ai VI Giochi della Francofonia", "text": "Il torneo VI Campionato di pallacanestro femminile ai Giochi della Francofonia si \u00e8 svolto nel 2009, a Beirut, in Libano."}
{"id": "8404727", "revid": "547992", "url": "https://it.wikipedia.org/wiki?curid=8404727", "title": "Pasquale Sottocorno", "text": "Molti cittadini di umile estrazione si distinsero nelle cinque giornate di Milano, per aver preso parte a qualche azione fondamentale o ad atti di eroismo.\nIn particolare, il 21 marzo 1848, quarto delle cinque giornate, gli insorti, guidati dal patriota nizzardo Augusto Anfossi, tentarono di espugnare il palazzo del Genio in via Monte di Piet\u00e0, dove erano asserragliati centosessanta soldati austriaci. La resistenza degli austriaci, comandati dal conte Franz von Thun und Hohenstein, era intensa, infatti, durante questo combattimento riuscirono a ferire a morte l'Anfossi.\nAl fine di entrare nel palazzo, un popolano claudicante, che a stento si reggeva su una gruccia, mettendo a forte rischio la propria vita, trascinandosi tra il fischiare delle pallottole, appicc\u00f2 fuoco alla porta del palazzo con degli zolfanelli e delle fascine di fieno cosparse di acquaragia. Prima che la porta fosse completamente demolita gli Austriaci si arresero, temendo di bruciare vivi nel rogo del palazzo.\nIl giorno seguente, 22 marzo, ultimo giorno dei combattimenti, Sottocorno si distinse nuovamente, questa volta disarmando i soldati austriaci a guardia della Pia Casa di ricovero.\nAl ritorno degli austriaci al governo della citt\u00e0, Sottocorno fu costretto a fuggire a Torino, dove riprese l\u2019attivit\u00e0 di calzolaio, che svolgeva in precedenza a Milano, fino alla morte avvenuta il 1\u00ba ottobre 1857 per tisi polmonare all'et\u00e0 di 38 anni.\nPropaganda.\nLe azioni del sottocorno furono immediatamente valorizzate politicamente e mediaticamente dal Governo provvisorio per rappresentare un Risorgimento eroico e supportato dal popolo contro l'invasore austriaco, vennero infatti stampati dei manifesti distribuiti e affissi sui muri di tutta la citt\u00e0 che narravano le gesta dell'eroe popolare.\nSottocorno fu solo uno tra i cittadini milanesi degli strati pi\u00f9 popolari, che erano pi\u00f9 facilmente avversi al potere straniero, a impegnarsi attivamente nelle Cinque Giornate, le sue gesta divennero presto simbolo dello spirito civico e fu facilmente elevato a eroe del popolo. Particolare rilievo venne dato in primis alla sua umile condizione, ma soprattutto alla claudicazione di cui era affetto. Nei resoconti, sia contemporanei che successivi, Sottocorno venne infatti definito come \u00abun povero storpio\u00bb (Cattaneo, 1949, p.\u00a093), \u00ablo sciancato\u00bb (Carducci, 1883, p.\u00a0178), \u00abvecchio e zoppo\u00bb (Bonfadini, 1886, p.\u00a0310), \u00abpovero zoppo\u00bb (Baldi, 1905, p.\u00a012).\nAl momento della sua morte, Francesco Domenico Guerrazzi (1858) scrisse un elogio contenente una critica all\u2019oblio di cui era stato vittima nei nove anni successivi all\u2019esilio, immagin\u00f2 che, in punto di morte, Sottocorno parlasse cos\u00ec di se stesso: \u00abLa natura quando nacqui mi benedisse, come il vescovo quando mi cresim\u00f2, con uno schiaffo. Ella, innanzi ch\u2019io venissi al mondo, si spass\u00f2 a farmi storpio e brutto: veruna ragazza mi dimand\u00f2 mai\u00bb (pp.\u00a011 s.). In realt\u00e0, Sottocorno si era sposato con Anna Maria Allievi.\nOpere.\nVero e proprio eroe della mitologia risorgimentale, Sottocorno fu oggetto di iconografia, come nel caso del quadro a olio dipinto di Pietro Bovier del 1864 intitolato \"Pasquale Sottocorno all\u2019assalto del palazzo del Genio\" (oggi conservato al Museo del Risorgimento di Milano).\nFu anche ampiamente celebrato dalla propaganda fascista indirizzata all\u2019infanzia come esempio di coraggio nonostante le umili origini e il difetto fisico"}
{"id": "8404732", "revid": "112017012", "url": "https://it.wikipedia.org/wiki?curid=8404732", "title": "Beckman Instruments", "text": ""}
{"id": "8404734", "revid": "132266", "url": "https://it.wikipedia.org/wiki?curid=8404734", "title": "Baccellierato Internazionale", "text": ""}
{"id": "8404737", "revid": "648716", "url": "https://it.wikipedia.org/wiki?curid=8404737", "title": "Stephone Paige", "text": "Carriera.\nDopo non essere stato scelto nel Draft NFL 1983, Paige firm\u00f2 con i Kansas City Chiefs dove milit\u00f2 per nove stagione, prima di un'ultima annata senza presenze con i Minnesota Vikings nel 1993. La sua migliore stagione professionistica fu nel 1990 quando ricevette 65 passaggi per 1.021 yard.\nIl 22 dicembre 1985, Paige ricevette 309 yard contro i San Diego Chargers, un record NFL che resistette fino al 1989 quando fu battuto da Flipper Anderson dei Los Angeles Rams con 336 yard; ad ogni modo, 40 delle yard di Anderson furono ricevute nei tempi supplementari.\nTra il 1985 e il 1991, Paige ebbe almeno una ricezione per 83 gare consecutive, un record di franchigia che resistette fino al 1\u00ba gennaio 2006 quando fu battuto dal tight end Tony Gonzalez."}
{"id": "8404781", "revid": "62748", "url": "https://it.wikipedia.org/wiki?curid=8404781", "title": "Americo Sbigoli", "text": "Biografia.\nSbigoli \u00e8 noto soprattutto per il modo insolito della sua morte, come documentato dal compositore Giovanni Pacini. Cantando la seconda parte di tenore in una esecuzione dell'opera di Pacini \"Cesare in Egitto\", Sbigoli cant\u00f2 in un quintetto vocale con il primo tenore Domenico Donzelli. Nel corso dell'esecuzione, il personaggio di Sbigoli doveva cantare una frase \"simile a quella cantata da Donzelli poco prima\". Tentando di eguagliare la potente voce di Donzelli, Sbigoli si sforz\u00f2 troppo, fece esplodere un vaso sanguigno nel collo e mor\u00ec poco dopo. \nSebbene tragico in s\u00e9 e per s\u00e9, questo incidente ebbe anche un piccolo ma significativo impatto sul corso della storia della musica, dato che Sbigoli avrebbe dovuto interpretare il ruolo di Abenamet nella prima dell'opera \"Zoraida di Granata\" di Gaetano Donizetti al Teatro Argentina. Poich\u00e9 non erano disponibili altri tenori per sostituire Sbigoli, la prima venne posticipata per pi\u00f9 di una settimana o due, al 28 gennaio. Cos\u00ec, Donizetti dovette affrettatamente rivedere l'opera, trasformando il tenore Abenamet - un generale - in un ruolo appena creato per contralto. Nonostante questa revisione dell'ultimo minuto, l'opera venne acclamata alla prima, e segn\u00f2 il primo grande successo di Donizetti, aumentando incommensurabilmente la sua fama. \nSecondo il diario del principe Agostino Chigi, il Teatro Argentina tenne una recita, il 15 febbraio 1822, il cui ricavato venne devoluto alla vedova e ai figli di Americo Sbigoli, per una somma di seimila lire. "}
{"id": "8404783", "revid": "8660", "url": "https://it.wikipedia.org/wiki?curid=8404783", "title": "Barcelona B\u00fafals 2016", "text": "Questa voce raccoglie le informazioni riguardanti i Barcelona B\u00fafals nelle competizioni ufficiali della stagione 2016."}
{"id": "8404791", "revid": "11959", "url": "https://it.wikipedia.org/wiki?curid=8404791", "title": "Fay\u017c\u0101b\u0101d", "text": ""}
{"id": "8404825", "revid": "767487", "url": "https://it.wikipedia.org/wiki?curid=8404825", "title": "Le jour et la nuit", "text": "Le jour et la nuit \u00e8 un film del 1997 diretto da Bernard-Henri L\u00e9vy.\nAccoglienza.\nQuando il film \u00e8 stato presentato in anteprima al 47\u00ba Festival Internazionale del Cinema di Berlino nel 1997, centinaia di giornalisti sono usciti dalla proiezione mentre quelli che sono rimasti hanno ridicolizzato il film. \"Le jour et la nuit\" \u00e8 stato considerato il peggior film francese dal 1945 dalla rivista \"Cahiers du cin\u00e9ma\" e considerato come un possibile \"peggior film della storia\" dalla versione francese di \"Slate\".\nSul fallimento e sulle recensioni negative del film \u00e8 stato anche realizzato un documentario nel 2010 dal titolo \"Anatomy of a Massacre\". In esso sono presenti anche gli interventi degli attori che hanno recitato nel film."}
{"id": "8404831", "revid": "6923", "url": "https://it.wikipedia.org/wiki?curid=8404831", "title": "Classe Big Four", "text": "La classe Big Four era formata da un quartetto di transatlantici da pi\u00f9 di 20.000 tonnellate degli inizi del XX secolo, costruiti dal cantiere navale Harland &amp; Wolff per la White Star Line. Erano state progettate per essere le navi pi\u00f9 grandi e lussuose. Le navi appartenenti alla classe erano l'RMS Adriatic, l'RMS Baltic, l'RMS Cedric e l\"'RMS Celtic\".\nOrigine.\nNel 1899, la White Star Line commission\u00f2 la costruzione delle navi \"Oceanic\" e \"Olympic\", che superavano in lunghezza la Great Eastern, ma non in stazza. Dopo la morte di Thomas Henry Ismay, il proprietario della White Star, la nave gemella dell'\"Oceanic\", l'\"Olympic\", fu annullato. Le risorse che erano destinate alla costruzione di quest'ultima furono trasferite al nuovo progetto dell'azienda: la classe \"Big Four\", che doveva comprendere le navi pi\u00f9 grandi del mondo.\nStoria.\nNel 1901, la White Star Line ordin\u00f2 una serie di quattro navi che dovevano essere pi\u00f9 grandi del Great Eastern, chiamando queste navi \"Big Four\". Le quattro navi furono progettate per avere una stazza superiore a 20.000 tonnellate e invece di essere costruite per la velocit\u00e0 e per competere per il Blue Riband (un riconoscimento alla nave pi\u00f9 veloce), furono progettate per essere pi\u00f9 lussuose dei loro concorrenti. \nLa prima delle quattro navi fu chiamata \"Celtic\" e fu ordinata da Thomas Ismay poco prima della sua morte. Il \"Celtic\" fu varato il 4 aprile 1901 e fece il suo viaggio inaugurale il 26 luglio dello stesso anno. Era pi\u00f9 bassa dell'\"Oceanic\". Dopo la sua costruzione, il \"Celtic\" divenne la nave pi\u00f9 grande del mondo con 21.035 tonnellate lorde.\nIl \"Celtic\" fu seguito dal \"Cedric\", che fu varato il 21 agosto 1902 e fece il suo viaggio inaugurale l'11 febbraio 1903. Al momento del suo varo era il pi\u00f9 grande oggetto in movimento mai costruito, con 21.073 tonnellate lorde.\nIl \"Cedric\" fu seguito dal \"Baltic\", che fu varato il 21 novembre 1903 e fece il suo viaggio inaugurale il 29 giugno 1904. Fu la nave pi\u00f9 grande del mondo con 23.876 tonnellate lorde fino al 1905, quando la \"Kaiserin Auguste Victoria\", con 24.581 tonnellate, della HAPAG super\u00f2 il record.\nAl \"Baltic\" segu\u00ec l'\"Adriatic\", che fu varato il 20 settembre 1906 e fece il suo viaggio inaugurale l'8 maggio 1907.\nLa popolarit\u00e0 delle navi \"Big Four\" fu superata dal \"Lusitania\" e dal \"Mauretania\", entrambe della compagnia rivale Cunard.\nCaratteristiche.\nLe navi Big Four avevano una stazza compresa tra le 21.000 e le 24.500 tonnellate, con il \"Baltic\" e l'\"Adriatic\" molto pi\u00f9 grandi dei primi due. Tuttavia, l'\"Adriatic\", che era il pi\u00f9 grande dei quattro, era anche l'unico a non aver detenuto il titolo di pi\u00f9 grande nave passeggeri al mondo. Le quattro navi erano azionate da due eliche mosse dall'espansione quadrupla del vapore. Potevano raggiungere una velocit\u00e0 media di 16 nodi (30 km/h).\nTutte avevano forma simile: scafo nero con chiglia rossa e sovrastruttura bianca. Erano dotate di quattro alberi (due anteriori e due posteriori) che sostenevano i cavi del telegrafo senza fili.\nLe navi erano le pi\u00f9 lussuose mai costruite: avevano una sala da pranzo dominata da un soffitto di vetro, una sala di lettura e scrittura con molti libri e periodici adornata anche con grandi vetrate, un ponte sul lungomare coperto, una sala fumatori decorata e, nell'\"Adriatic\", una piscina coperta e bagni turchi.\nBreve descrizione della storia delle navi.\nCeltic.\nIl \"Celtic\" fu il primo dei \"Big Four\", entrato in servizio nel 1901. La sua storia \u00e8 stata contrassegnata da numerosi incidenti. Trasformata in un incrociatore ausiliario durante la prima guerra mondiale, colp\u00ec una mina nel 1917, uccidendo 17 persone. \nNel 1918, fu silurata da un sottomarino tedesco, ma comunque riusc\u00ec ad arrivare in porto e a non affondare. Nel 1925, colp\u00ec un'altra nave, ma nessuna delle due navi ebbe conseguenze. L'incidente si ripet\u00e9 con un'altra nave nel 1927. Alla fine, nel 1928, si aren\u00f2 colpendo le rocce al largo di Cobh. Ci vollero cinque anni per smantellare completamente la nave.\nCedric.\nIl \"Cedric\" fu messa in servizio nel 1903. La sua carriera commerciale fu divisa in incroci e crociere transatlantiche. Quando il \"Titanic\" affond\u00f2, il \"Cedric\" si trovava attraccato a New York. J. Bruce Ismay, amministratore delegato della White Star, aveva tentato di ritardare la partenza del \"Cedric\" fino a quando il \"Carpathia\" fosse arrivato in porto, in modo che lui e gli altri membri dell'equipaggio sopravvissuti potessero tornare in Inghilterra senza mettere piede in suolo statunitense. Tuttavia il \"Cedric\" part\u00ec secondo gli orari previsti.\nDurante la guerra, il \"Cedric\" fu trasformato in incrociatore ausiliario. Il 29 gennaio 1918, il \"Cedric\" si scontr\u00f2 e fece affondare una nave canadese al largo della baia di Morecambe. \nIl 30 settembre 1923, a causa della fitta nebbia, si scontr\u00f2 con la della Cunard Line nel porto di Queenstown. Nessuna delle due navi fu gravemente danneggiata. \nIl \"Cedric\" fu dismesso nel 1931 e fu demolito l'anno successivo.\nBaltic.\nCommissionato nel 1904, il \"Baltic\" ha spesso svolto il ruolo di nave-soccorritore in mare. Nel 1909, ricevette l'SOS dalla , dopo una collisione con la SS \"Florida\" del Lloyd Italiano. Nel 1912, nella notte dell'affondamento del \"Titanic\", il \"Baltic\" ricevette la richiesta di soccorso dalla nave, ma non riusc\u00ec a raggiungerla in tempo. Fu anche coinvolta in un salvataggio il 6 dicembre 1929, quando assistette la goletta affondante Northern Light.\nIl 17 febbraio 1933, salp\u00f2 per Osaka dove fu demolita. Il \"Baltic\" era spesso accompagnato dal , della White Star. Le due navi appaiono insieme su molte cartoline d'epoca.\nAdriatic.\nL'\"Adriatic\" entr\u00f2 in servizio nel 1907. Era la pi\u00f9 grande e lussuosa delle \"Big Four\". Ha goduto di una carriera commerciale di successo; inoltre ha avuto l'onore di aprire la rotta Southampton - New York per la White Star Line. Durante la prima guerra mondiale divenne una nave trasporto truppe. \nL'\"Adriatic\" dal 1933 lasci\u00f2 la rotta transatlantica verso l'America dove venne utilizzato come nave da crociera. Fu demolito ad Osaka in Giappone nel 1935."}
{"id": "8404837", "revid": "1573940", "url": "https://it.wikipedia.org/wiki?curid=8404837", "title": "Oratorio di Sant'Antonio di Padova (Arqu\u00e0 Polesine)", "text": "L'oratorio di Sant'Antonio di Padova, o anche da Padova e citata anche come chiesetta di Sant'Antonio, \u00e8 un edificio religioso ubicato ad Arqu\u00e0 Polesine, comune in provincia di Rovigo, nei pressi del centro dell'abitato, originariamente parte di un \"hospitale\" ora scomparso.\nEdificato alla fine del XVIII secolo in sostituzione del precedente intitolato a Santa Caterina Vergine e Martire, \u00e8 dedicato invece ad Antonio di Padova, frate francescano portoghese venerato come santo e celebre per la basilica eretta in suo onore nel capoluogo veneto.\nStoria.\nLa storia dell'oratorio tra origine dall'ospedale di Santa Maria, citato da Gian Pietro Ferretto, vicario generale del vescovo dell'allora diocesi di Adria Giovanni Domenico De Cupis, nel suo \"Memorabilia episcopatus Hadriensis\" scritto tra il 1536 e il 1539 ma risalente almeno all'inizio del XV secolo. Nel suo resoconto il Ferretto nomina l'istituzione religiosa ma non la presenza di un oratorio, come normalmente avveniva all'epoca per alleviare oltre che le pene corporali anche quelle dell'anima. Successive visite pastorali, come quella del vicario Zerbinati del 1546, denunciano la deprecabile consuetudine che vedeva i patroni De Bagnagatti defraudare la pur modestissima rendita dell'ente religioso, pratica che rimaneva immutata dodici anni pi\u00f9 tardi, come da relazione del monsignor Paccaroni, e che costrinse il religioso a richiamare in mondo fermo e minaccioso l\"'hospitalarius\" per evitare (ne) \"ira Domini, pauperum est custos, descendat super nos\".\nNove anni pi\u00f9 tardi, nella sua visita pastorale il vescovo Giulio Canani trova la medesima situazione nella parrocchia di Sant'Andrea Apostolo, minacciando il cappellano Sichirolo che se la situazione non sarebbe stata sanata in un mese lo avrebbe condannato \"ad triremes\".\nL'ospedale viene descritto dalla successiva visita del vicario Peroto del 1603, che disapprovando lo cita dotato di \"due stanze a piano terra con due letti, a disposizione di uomini e donne, senza distinzione\", e ricordando che la sua amministrazione era ancora oggetto di indagine (\"adhuc lis pendet!\"). La relazione, oltre a fare cenno del suo restauro, perch\u00e9 cadente, del 1600, attesta la presenza dell'oratorio, costruito ex novo con il titolo di Santa Caterina Vergine e Martire e del quale d\u00e0 una sua breve descrizione. La facciata, dotata di un rosone posto sopra la porta d'ingresso, era orientata a mezzogiorno, ed erano presenti anche due finestre laterali, inoltre era presente una campanella sul supporto sopra il tetto (campanile a vela?). All'interno si trovava un unico altare posto a settentrione, con mensa marmorea.\nDa questo nuovo oratorio se ne ricava, per ampliamento della struttura originale, un edificio caratterizzato dal diverso orientamento, adottando il pi\u00f9 \"classico\" est-ovest, con \"ingresso a mattina e altare al tramonto\". L'aspetto e la dedicazione sono descritti dalla visita pastorale effettuata nel 1656 dal vescovo Bonifacio Agliardi; citato come oratorio di San Carlo, era al suo interno dotato di tre altari, il maggiore dedicato a Sant'Antonio, impreziosito dalla presenza di una statua lignea raffigurante il santo monaco, quello di destra dedicato a San Carlo e quello dal lato opposto a Santa Caterina, senza pietra sacra.\nLa successiva visita del vescovo Tommaso Retano, datata 1669, ci informa che pur non essendo cambiato nulla nella struttura dell'oratorio, con la sola eccezione della presenza ora di una stanza ad uso sagrestia ma ancora del tutto spoglia, tutta la struttura dell'ospedale, oratorio compreso, era passata alla propriet\u00e0 del comune di Arqu\u00e0.\nDescrizione.\nEsterno.\nL'oratorio \u00e8 un edificio modesto nelle dimensioni, con pianta ad aula e a navata unica, che sorge con orientamento est-ovest.\nL'aspetto \u00e8 principalmente caratterizzato dalla facciata a vento, intonacata e ravvivata da elementi in cotto, che unisce l'impostazione neoclassica allo stile rinascimentale veneziano. Tripartita da lesene doriche su alti basamenti, queste sorreggono una trabeazione decorata a triglifi e un frontone triangolare sul quale sono presenti tre statue in pietra, realizzate nel XIX secolo, che rappresentano la Madonna col Bambino, al colmo, e santa Lucia e san Rocco rispettivamente sui vertici destro e sinistro.\nNella zona centrale \u00e8 presente l'unico portale, sobrio e rettangolare, al quale si accede grazie alla scalinata a ventaglio, in pietra, di quattro gradini. Questo \u00e8 sormontato da una cornice in cotto che reca al suo interno una lapide in marmo, oramai consunta dal tempo, con la dedicazione. I fronti laterali in mattoni a vista presentano due aperture rettangolari. Una cappella per lato aggetta nella parte centrale. \nLa pianta presenta due cappelle laterali in aggetto. Addossato alla parete sinistra si innalza, staccato dalla struttura, il campanile che termina con una cupola sopra la cella campanaria."}
{"id": "8404839", "revid": "1921140", "url": "https://it.wikipedia.org/wiki?curid=8404839", "title": "Beinn Mh\u00f2r Asaint", "text": ""}
{"id": "8404841", "revid": "1921140", "url": "https://it.wikipedia.org/wiki?curid=8404841", "title": "Monte Ben More Assynt", "text": ""}
{"id": "8404842", "revid": "767487", "url": "https://it.wikipedia.org/wiki?curid=8404842", "title": "Steve Claridge", "text": "Carriera.\nGiocatore.\nHa giocato nella prima divisione inglese con il dal 1996 al 1998, vincendo con il club anche una Coppa di Lega (segnando tra l'altro la rete decisiva nei tempi supplementari del replay della finale); ha poi giocato in vari club di seconda divisione (dal 1990 al 1992 al , nella seconda parte della stagione 1991-1992 al , nel nella stagione 1995-1996, nel , nel e nel ). Ha inoltre giocato anche per due anni in terza divisione con il Cambridge United, tra il 1992 ed il 1994.\nIl 9 dicembre 2006 partendo da titolare nella sconfitta casalinga per 4-0 del contro il ha disputato la sua partita numero 1000 in carriera (incluse anche le presenze in competizioni non professionistiche). Negli ultimi anni di carriera ha giocato in vari club delle serie minori inglesi, smettendo di giocare (ad eccezione di una partita con il Salisbury nel 2017) al termine della stagione 2011-2012, all'et\u00e0 di 46 anni.\nAllenatore.\nNella stagione 2000-2001 ha allenato per 23 partite (5 vittorie, 10 pareggi ed 8 sconfitte) il Portsmouth, club di cui era anche giocatore, nella seconda divisione inglese; dal 22 giugno al 27 luglio 2005 ha allenato il , club di seconda divisione, venendo per\u00f2 esonerato prima dell'inizio della stagione senza mai aver allenato in partite ufficiali nel club. Dal 2015 allena i dilettanti del Salisbury."}
{"id": "8404845", "revid": "481349", "url": "https://it.wikipedia.org/wiki?curid=8404845", "title": "Aquaman e la Justice League", "text": ""}
{"id": "8404848", "revid": "767487", "url": "https://it.wikipedia.org/wiki?curid=8404848", "title": "Fuga dalla Casa Bianca", "text": "Fuga dalla Casa Bianca (\"My Fellow Americans\") \u00e8 un film del 1996 di produzione statunitense diretto da Peter Segal."}
{"id": "8404850", "revid": "767487", "url": "https://it.wikipedia.org/wiki?curid=8404850", "title": "Emelina Maria Antonieta da Cunha", "text": "Biografia.\nNata a Panaji il 29 maggio 1873 dal medico e collezionista Gerson da Cunha e da Anna De Gama, nel 1894 ottenne la laurea in Medicina e Chirurgia al Grant Medical College di Bombay vincendo vari premi universitari.\nNel 1896 fu nominata medico ispettore al Porto di Bombay durante la prima epidemia di peste.\nTrasferitasi in Italia con la famiglia, il 10 novembre 1898 si iscrisse alla Scuola di Perfezionamento presso la facolt\u00e0 di Medicina e chirurgia dell'Universit\u00e0 di Firenze conseguendo nel 1899 il diploma in Batteriologia con una tesi dal titolo \"Sulla esistenza di microrganismi patogeni nella bocca e nel naso d\u2019individui sani\" conservata presso la Biblioteca Biomedica.\nOpere di Emmeline Da Cunha.\nThe Discovery of the Human Trypanosoma, Br Med J. 1902 Nov 29; 2(2187): 1741\u20131742\nBibliografia.\nMridula Ramanna, Western Medicine and Public Health in Colonial Bombay, 1845-1895, Orient Blackswan, 2002.\nVicente, Filipa Lowndes, Altri orientalismi: l'India a Firenze, 1860-1900; traduzione di Mario Ivani, Firenze: Firenze university press, 2012.\nFilipa Lowndes Vicente, Portuguese-speaking Goan Women Writers in Late Colonial India (1860-1940), Portuguese studies review, vol. 25, n. 1, 2017, 315-345.\nKarlekar, Malavika. \u201cBreaching Male Bastions.\u201d India International Centre Quarterly, vol. 34, n. 3/4, 2007, pp. 223\u2013247. JSTOR, Accessed 12 Feb. 2021.\nFonti archivistiche.\nArchivio Storico dell'Universit\u00e0 di Firenze, Registri carriere studenti, n. 12, pag. 59.\nArchivio Storico dell'Universit\u00e0 di Firenze, Fascicoli studenti, filza n. 352, inserto n. 7991 (mancante).\nCollegamenti esterni.\nTesi di laurea delle prime donne laureate"}
{"id": "8404857", "revid": "767487", "url": "https://it.wikipedia.org/wiki?curid=8404857", "title": "A Star for Two", "text": "A Star for Two \u00e8 un film del 1991 diretto da Jimmy Kaufman."}
{"id": "8404859", "revid": "1571097", "url": "https://it.wikipedia.org/wiki?curid=8404859", "title": "Trend (programma televisivo)", "text": "Trend \u00e8 stato un talk show italiano condotto da Anthony Peth, in onda su La5 nel 2020.\nIl programma.\nIl programma si occupava di moda, arte e tendenze sociali. \nPresenze fisse del programma erano la giornalista Silvana Giacobini che intervistava l'ospite della puntata e l'influencer Francesca Rocco con la rubrica \"NCS - Non ci siamo\" sul mondo dei social network."}
{"id": "8404864", "revid": "112018201", "url": "https://it.wikipedia.org/wiki?curid=8404864", "title": "Danaher Corporation", "text": ""}
{"id": "8404865", "revid": "117543292", "url": "https://it.wikipedia.org/wiki?curid=8404865", "title": "Giovanni Sbriglia", "text": "Biografia.\nFrequent\u00f2 il Conservatorio di San Pietro a Majella sotto la guida di Emanuele De Roxas prima di esordire, all'et\u00e0 di 21 anni, al Teatro San Carlo di Napoli. Si esib\u00ec quindi in tutta Italia prima di essere ingaggiato da Max Maretzek per l'Accademia della Musica di New York. Cant\u00f2 anche a L'Avana e in Messico, oltre che negli Stati Uniti, fino al 1875, quando si stabil\u00ec a Parigi per insegnare. \nDurante questo periodo, in particolare, trasform\u00f2 Jean de Reszke da baritono nel principale tenore lirico-drammatico del tempo. Cant\u00f2 con la sorella di Jean, il soprano Josephine e con suo fratello \u00c9douard, un famoso basso. Tra gli altri famosi allievi di Sbriglia vi furono il soprano drammatico Lillian Nordica, il basso Pol Plan\u00e7on, il soprano Mena Cleary, il soprano lirico Sybil Sanderson e il tenore Vladimir Rosing. Anche Annie Lippincott, figlia di Grace Greenwood, studi\u00f2 con Sbriglia. \nFu nominato membro dell'Accademia Reale di Firenze nel 1890 ed era anche membro dell'Acad\u00e9mie fran\u00e7aise. Mor\u00ec a Parigi all'et\u00e0 di 83 anni. "}
{"id": "8404870", "revid": "26630", "url": "https://it.wikipedia.org/wiki?curid=8404870", "title": "Michael White (giocatore di snooker)", "text": "Carriera.\nMichael White \u00e8 diventato all'et\u00e0 di 9 anni il pi\u00f9 giovane a realizzare un \"centone\". Dopo aver perso la finale del Welsh Amateur Championship nel 2005, vince l'IBSF World Grand Prix 2006 e lo European Under-19 Championship 2007, conquistandosi una carta d'accesso nel Main Tour per la stagione 2007-2008. Nella sua prima annata, White non riesce per\u00f2 a prendere parte a nessun evento, perdendo sempre i turni di qualificazione. Il gallese riconquista un posto tra i professionisti vincendo il Welsh Amateur Championship nel 2009, battendo in finale Darren Morgan. Lo stesso epilogo si ripete per le due stagioni successive, 2009-2010 e 2010-2011, con White che partecipa al suo primo torneo nel circuito principale nel 2012, iscrivendosi allo Shoot-Out, dove perde sul al primo turno contro Mike Dunn. \nStagione 2012-2013.\nDopo aver vinto i suoi primi match allo Shoot-Out 2013, White conclude la stagione 2012-2013 qualificandosi per la prima volta al Campionato mondiale, sconfiggendo Zhang Anda ed Andrew Higginson nei turni preliminari. All'inizio della competizione vera e propria, White batte al primo turno il connazionale Mark Williams con il risultato di 10-6, poi travolge Dechawat Poomjaeng 13-3, e viene eliminato ai quarti da Ricky Walden per 13-6, ottenendo comunque un ottimo risultato.\nStagione 2013-2014.\nDopo aver iniziato la stagione 2013-2014 al 34\u00ba posto, White si piazza un'altra volta ai quarti all'Indian Open venendo eliminato solo al frame decisivo da Stephen Maguire. Per il secondo anno consecutivo riesce a qualificarsi per la fase finale del Campionato del mondo, dove stavolta perde subito al primo turno per mano del futuro vincitore del torneo Mark Selby che lo sconfigge 10-9. \nStagione 2014-2015.\nIl salto di qualit\u00e0 del gallese arriva nella stagione 2014-2015, con i suoi primi successi in tornei professionistici. Dopo aver iniziato l'annata conquistando due quarti allo Shanghai Masters e all'International Championship (dove viene battuto in entrambe le occasioni da Mark Allen), White compie una grande seconda parte di annata, vincendo in pochi giorni consecutivi lo Shoot-Out, sfidando Xiao Guodong in finale, e l'Indian Open battendo Ricky Walden con il netto punteggio di 5-0. Nonostante il passo in avanti notevole, Michael White non riesce a qualificarsi al Campionato mondiale, perdendo al secondo turno preliminare contro Craig Steadman. \nStagione 2015-2016.\nNella stagione successiva White non vince nessun trofeo, ma ottiene comunque buoni piazzamenti come la semifinale della General Cup, e i quarti conquistati all'Australian Goldfields Open e nel torneo di casa Welsh Open. Peraltro riceve l'invito per partecipare al Champion of Champions avendo vinto almeno un torneo nella precedente annata, anche se tuttavia viene subito battuto da Joe Perry. Conclude la stagione qualificandosi al Campionato mondiale, dove viene sconfitto da Sam Baird al primo turno. \nStagione 2016-2017.\nL'annata 2016-2017 assomiglia molto alla 2015-2016, dato che White non vince tornei ma riesce a cavarsela giungendo due volte ai quarti (Shanghai Masters e Northern Ireland Open) e battendo alcuni dei pi\u00f9 forti del tour, come John Higgins durante il World Grand Prix, Alan McManus allo Shoot-Out, Matthew Stevens al Gibraltar Open e Ali Carter al China Open.\nStagione 2017-2018.\nIl gallese torna al trionfo nel 2017-2018 vincendo ad inizio stagione il Paul Hunter Classic, sconfiggendo in finale Shaun Murphy per 4-2, battendo anche il campione in carica Mark Selby agli ottavi per 4-1. Successivamente raggiunge i quarti al Champion of Champions e al World Grand Prix.\n2018-.\nDopo aver sorpreso molti degli addetti ai lavori, White non si ripete nella stagione 2018-2019 e in quella 2019-2020, raggiungendo al massimo le semifinali dello Shoot-Out 2019."}
{"id": "8404871", "revid": "599013", "url": "https://it.wikipedia.org/wiki?curid=8404871", "title": "Yordan \u00c1lvarez", "text": "Carriera.\nInizi e Minor League (MiLB).\n\u00c1lvarez inizi\u00f2 la carriera nella natia Cuba, giocando con la squadra della sua citt\u00e0, i Las Tunas della Serie Nacional de B\u00e9isbol, per due stagioni.\nNel 2016 defezion\u00f2 da Cuba, stabilendosi a Haiti. Il 15 giugno dello stesso anno, firm\u00f2 con i Los Angeles Dodgers ma dopo nemmeno due mesi, il 1\u00ba agosto, i Dodgers lo scambiarono con gli Houston Astros per Josh Fields.\nInizi\u00f2 a giocare con gli Astros, nella Dominican Summer League della classe Rookie.\nNel 2017, \u00c1lvarez venne chiamato negli Stati Uniti, iniziando la stagione nella classe A e passando nel corso di essa nella classe A-avanzata. Nello stesso anno partecip\u00f2 al primo All-Star Futures Game.\nNel 2018 gioc\u00f2 nella Doppia-A e nella Tripla-A.\nInizi\u00f2 la stagione 2019 nella Tripla-A.\nMajor League (MLB).\n\u00c1lvarez debutt\u00f2 nella MLB il 9 giugno 2019, al Minute Maid Park di Houston contro i Baltimore Orioles, battendo come sua prima valida, un fuoricampo da due punti. Divenne il quarto giocatore della storia della MLB a battere 4 home run nelle prime cinque partite disputate.\nDa giugno ad agosto venne nominato esordiente del mese della lega, e a fine stagione venne nominato esordiente dell'anno. Inoltre finita la stagione regolare partecip\u00f2 alla sua primo post stagione, in cui batt\u00e9 un fuoricampo da due punti nella gara 5 delle World Series.\nNella sua stagione d'esordio, \u00c1lvarez gioc\u00f2 in 87 partite MLB (quasi tutte come battitore designato) e 56 nella Tripla-A."}
{"id": "8404872", "revid": "1762097", "url": "https://it.wikipedia.org/wiki?curid=8404872", "title": "Livia Borgognoni", "text": "Biografia.\nStudia scenografia presso l'Accademia di belle arti di Roma, dove si laurea nel 1980. Dal 1981 inizia a collaborare con produzioni a distribuzione nazionale e internazionale."}
{"id": "8404877", "revid": "767487", "url": "https://it.wikipedia.org/wiki?curid=8404877", "title": "Elettroshock (film)", "text": "Elettroshock (\"Shock Treatment\") \u00e8 un film del 1964 di produzione statunitense diretto da Denis Sanders.\nIl film si basa sul romanzo \"Shock Treatment\" (1961) scritto da Winfred Van Atta."}
{"id": "8404882", "revid": "599013", "url": "https://it.wikipedia.org/wiki?curid=8404882", "title": "Jim Lynch", "text": "Carriera.\nLynch fu scelto nel corso del secondo giro (47\u00ba assoluto) del Draft NFL 1967 dai Kansas City Chiefs. Fu l'outside linebacker destro, giocando accanto al middle linebacker Willie Lanier e all'outside linebacker sinistro Bobby Bell, entrambi Pro Football Hall of Famer. Questo reparto fu importante nel guidare i Chiefs alla loro stagione da titolo del 1969, quando conquistarono il Super Bowl IV.\nLynch concluse la sua carriera con 17 intercetti e 14 fumble recuperati. Segn\u00f2 un touchdown e fu selezionato per giocatore nell'All-Star Game nel 1968. Nel 1990 fu inserito nella Kansas City Chiefs Hall of Fame."}
{"id": "8404885", "revid": "767487", "url": "https://it.wikipedia.org/wiki?curid=8404885", "title": "Frontiera a Nord-Ovest", "text": "Frontiera a Nord-Ovest (\"North West Frontier\") \u00e8 un film del 1959 di produzione britannica diretto da J. Lee Thompson.\nNegli Stati Uniti il film \u00e8 uscito con il titolo \"Flame Over India\"."}
{"id": "8404886", "revid": "15756", "url": "https://it.wikipedia.org/wiki?curid=8404886", "title": "Battaglia di Remagen", "text": "La battaglia di Remagen venne combattuta tra il 7 ed il 25 marzo del 1945, nelle fasi finali della seconda guerra mondiale sul Fronte occidentale.\nLa battaglia \u00e8 importante soprattutto perch\u00e9 permise agli eserciti alleati di \"accelerare\" la fine del secondo conflitto mondiale - in Europa - in quanto il rapido e inatteso attraversamento del Reno apr\u00ec le porte della Germania nazista, favorendo il crollo del fronte occidentale tedesco. L'attraversamento fu effettuato dall'Esercito statunitense, mentre, a nord, vi era il Gruppo di Armate anglo-canadese. In seguito al forzamento del Reno, durante ed immediatamente dopo la battaglia, circa soldati della Wehrmacht si arresero o furono catturati dagli Alleati.\nLo scontro, durato 18 giorni, permise la cattura del ponte Ludendorff e di conseguenza l'invasione alleata della Germania, la quale si concluse con la resa della principale potenza dell'Asse.\nBattaglia.\nPremesse.\nNelle ultime fasi del secondo conflitto mondiale, gli Alleati dovevano superare il Reno - che, con una larghezza di un paio di centinaia di metri, proteggeva il cuore della Germania da una invasione, pur lasciando agli Alleati l'intero distretto industriale della Ruhr. Un tentativo, in questo senso, era stato fatto con l'operazione Market-Garden, che avrebbe dovuto superare il Waal, in cui confluisce il Reno (Paesi Bassi), aprendo l'intera pianura tedesca all'attacco dell'ala nord Alleata.\nFallita quest'opportunit\u00e0, lo SHAEF decise di cambiare zona di penetrazione, spostando la propria attenzione sul medio Reno (evidenziato in giallo, nella carta a sinistra). Nel frattempo, i tedeschi avevano fatto esplodere alcuni ponti e minato i rimanenti, preparandosi all'estrema difesa del Reich. Al 1 marzo del 1945, dei 22 ponti stradali e dei 25 ferroviari esistenti, solo quattro ponti rimanevano intatti: il Ponte Hohenzollern, a Colonia (distrutto dai tedeschi il 6 marzo); l'Alte Rheinbr\u00fccke: un ponte \"sul Reno\", a Bonn (fatto saltare dai tedeschi la mattina dell'8 marzo); e l'Urmitzer Eisenbahnbr\u00fccke: un ponte ferroviario ad Urmitz (distrutto anch'esso il 9 marzo); rimaneva solo il Ponte Ludendorff, a Remagen, che sar\u00e0 successivamente catturato il 7 marzo.\nNella zona operava la First United States Army (Prima Armata) statunitense, con a sud la Terza Armata - comandata da Patton - in particolare, la 9th Armored Division aveva conquistato Colonia, ma rimaneva il problema delle numerose unit\u00e0 tedesche intrappolate ad est del Reno, che costituivano una minaccia per gli Alleati - e per \"ripulire\" la zona venne incaricata la 9th Armoured, con l'Operazione Lumberjack. Per rallentare l'avanzata alleata, i tedeschi avevano fatto saltare le dighe della Ruhr, ostacolando la Terza Armata. A questo si aggiunse l'ordine di Hitler, che proib\u00ec a von Rundstedt - a capo dell'Oberbefehlshaber West - di far ritirare quelle unit\u00e0, ritenendo che servissero solo a ritardare l'inevitabile ed accompagnandolo con l'abituale ordine di \"resistere sul posto\".\nQuando il livello dell'acqua si ristabil\u00ec ad una certa normalit\u00e0, la Prima, la Terza e la Nona Armata USA - avanzante dalle retrovie - disarticolarono le residue unit\u00e0 tedesche, facendo prigionieri e con altri tedeschi tra morti, feriti o dispersi.\nIl ponte di Ludendorff, situato tra Coblenza e Bonn, era di estrema importanza per una decisiva svolta del conflitto - che termin\u00f2 poco dopo la battaglia - in quanto collegava l'Europa occidentale alla Germania vera e propria.\nOrdine di battaglia.\nL'ordine di battaglia dei due schieramenti \u00e8 complicato in quanto molte unit\u00e0 passarono da un comando all'altro in base all'evolversi della situazione, durata quasi un mese, ed \u00e8 desunto dalla mappa a destra. Molte delle unit\u00e0 tedesche erano divisioni solo di nome e corpi d'armata fantasma e senza rifornimenti fronteggiavano divisioni USA a pieni ranghi e ben rifornite.\nAlleati.\nDa nord a sud\nTedeschi.\nDa nord a sud secondo le mappe\nIl manufatto.\nQuesto ponte, essendo stato costruito per scopi militari - dal momento che la ferrovia alimentava lo sforzo bellico sul fronte francese -, aveva 4 grosse torri che non avevano una funzione strutturale: bens\u00ec, delimitavano e proteggevano un impalcato in acciaio sul quale correvano due linee ferroviarie e due passerelle pedonali all'esterno; anch'esse nate per scopi militari, le torri di guardia erano dotate di piazzole di tiro ed alloggiamenti per una forza pari ad un battaglione di fanteria. Le vie di accesso da est erano il tunnel che passava sotto la collina di Erpeler Lay sbucando praticamente sulla testata del ponte e la strada che costeggiava il Reno - oltre ad un paio di stradine montane. Il tunnel, al momento dell'attacco alleato, fungeva anche da ricovero per i civili oltre ad essere presidiato da soldati.\nIl passaggio del ponte.\nGli obbiettivi americani.\nIl generale Eisenhower aveva dato ai suoi comandanti una certa flessibilit\u00e0 nello scegliere in quale zona attraversare il Reno, posto che riuscissero ad impossessarsi di ponti intatti, cercando di trovare un punto di attraversamento che desse accesso a pi\u00f9 strade primarie dall'altra parte, in modo da non costituire un collo di bottiglia. In linea di massima, lo SHAEF aveva designato la zona a nord della Ruhr (per i britannici) e il corridoio Francoforte sul Meno-Kassel come i due principali assi di avanzata - e, per quest'ultimo, il \"12th Army Group\" USA aveva chiesto alla \"1st Army\" di individuare due punti di attraersamento: uno tra Colonia e Bonn e l'altro tra Andernach e Coblenza, che fossero in grado di sfruttare la rete autostradale tedesca ed evitare le zone pi\u00f9 accidentate del territorio.\nLe unit\u00e0 corazzate Alleate avanzarono e conquistando Bonn, con a sud la 9th Armoured - che si muoveva velocemente - e Colonia, dove la \"3th Armoured\" arriv\u00f2 poche ore dopo, quando il ponte sul Reno era gi\u00e0 esploso.\nPoco pi\u00f9 a monte del ponte di Remagen si trovava la confluenza del fiume Ahr, che creava una turbolenza a valle - in corrispondenza del ponte (il fiume \u00e8 largo 270 metri) - questo rendeva difficile la messa in opera di pontoni e l'eventuale distruzione del ponte avrebbe costituito un'ulteriore difficolt\u00e0; vi erano pochissime strade di accesso ad est, poich\u00e9 - oltre alla strada del ponte e al percorso ferroviario - vi erano solo due sentieri di montagna, facili da bloccare: perci\u00f2, gli Alleati non lo ritenevano un obbiettivo preferenziale.\nProprio il fiume Ahr era la linea di giunzione tra la Prima Armata e la Terza armata USA ed il III corpo d'armata, che - dopo l'offensiva delle Ardenne - era stato posto alle dipendenze della \"1st Army\"; aveva il compito -avanzando dalla Ruhr ed in posizione arretrata rispetto al VII Corpo - di ricongiungersi con le truppe di Patton.\nL'obbiettivo iniziale dell'operazione Lumberjack era quello di \"ripulire\" la sponda ovest del Reno dalle residue truppe tedesche, e preparare i siti pi\u00f9 idonei per l'utilizzo di esplosivi, presupponendo che non ci sarebbero stati ponti esistenti scampati alla distruzione dei tedeschi. Quindi, il XII Corpo (il pi\u00f9 avanzato) avrebbe avuto il compito di arrivare al Reno con la \"1st Infantry Division\", a nord di Bonn; la \"9th Armoured Division,\" verso Bonn - con uno dei tre \"Combat Command\" della divisione lanciato tra Bonn e l'Ahr, e una pi\u00f9 piccola colonna sul fianco a sud affiancata dalla \"78th Infantry Division\", diretta verso l'Ahr e la Terza Armata.\nLa situazione tedesca.\nDall'altra parte, i tedeschi avevano una notevole confusione nella catena di comando. Le unit\u00e0 combattenti dell'Heer rispondevano all'Oberkommando der Wehrmacht, ma le unit\u00e0 della riserva dipendevano dai distretti militari, i Wehrkreise: le unit\u00e0 delle SS al comando delle Waffen SS - e le unit\u00e0 terrestri della Luftwaffe (cosiccome la contraerea) dipendevano dall'Oberkommando der Luftwaffe.\nRemagen era il punto di cerniera tra la 5. Panzerarmee (Quinta Armata Corazzata tedesca) e la 15. Armee del generale Gustav Von Zangen, ed il fronte fluido non favoriva la coordinazione territoriale. Von Zangen, comandante della 15. Armee da prima dello sbarco in Normandia, era stato protagonista di una ritirata tanto brillante quanto fortunata che gli aveva permesso di salvare i resti della sua armata intrappolati ad est della Schelda, nell'imminenza dell'operazione Market-Garden - e proprio le sue unit\u00e0 avevano contribuito a ritardare l'avanzata del XXX Corpo britannico, facendo fallire l'attraversamento del Waal fino ad Arnhem; adesso, riteneva che gli Alleati, traversato il Ruhr e puntato su Euskirchen, avrebbero sfruttato l'ampia valle in cui si trova la citt\u00e0 di Rheinbach - poco a nord dell'Ahr - per raggiungere il Reno proprio a Remagen \"come l'acqua che scende da una collina\", riportando l'espressione con cui rifer\u00ec al comandante del Gruppo di armate B Walter Model - a cui appartenevano la 5. Panzerarmee e la 15. Armee. Model, invece, credeva che lo scopo del III Corpo USA fosse Bonn e voleva rinforzare la citt\u00e0 con la \"11. Panzer-Division\", che si stava ritirando dai pressi di Colonia.\nIn quel momento, il ponte Ludendorff non era utilizzato come ponte ferroviario, ma ricoperto di tavole di legno e utilizzato da convogli ruotati come vitale arteria dei rifornimenti proprio per la 15. Armee di von Zangen - che chiese, per proteggere il ponte, di ritirare i due LXVI e LXVII Armeekorps dall'Eifel (dove combattevano), difendendo la zona secondo gli ordini di Hitler, ma rischiando di rimanere imbottigliati dall'avanzata della 1st Army USA; a quel punto, sarebbe stato il LVIV Korps di P\u00fcchler, ridotto ai rimasugli di tre divisioni e spezzato in due dall'avanzata del III Corps USA pi\u00f9 a nord, a difendere Bonn.\nMentre la Terza Armata USA faceva a pezzi i resti della \"7. Armee\" del generale Felber, ridotta dalle dieci divisioni di organico ai resti di due (\"26. Panzerdivision\" , vicino a Bitburg; \"246. Volksgrenadier\") spingendo, quindi, i resti verso il Reno, la stessa \"7. Armee\" venne trasferita dal Gruppo di Armate G al Gruppo di Armate B, sotto Model ed affiancata alla \"15. Armee\" di von Zangen.\nIl \"Combat Command B\" della \"4th Armoured Division\" USA penetrava in profondit\u00e0, costringendo Model - che si rendeva conto della manovra americana dalle intercettazioni radio - a fare una nuova scelta: spostare i resti del \"LII Korps\" dalla \"7. Armee\" e porli sotto il comando di von Zangen, mentre ci si preparava a gestire delle teste di ponte a Bonn e Remagen - che avrebbero dovuto sostenere le truppe tedesche stanziate ad ovest del Reno; poich\u00e9, per\u00f2, le due teste di ponte avrebbero dovuto essere gestite dall'appena trasferito \"LII Korps\", il suo successore arriv\u00f2 al comando senza essere stato informato della situazione a Bonn e Remagen, il che non miglior\u00f2 la capacit\u00e0 di valutazione tattica del comando tedesco.\nNonostante tutto, i tedeschi tentarono di contrattaccare: all'avanzata del \"III Corps\" USA, i contrattacchi portati dalla \"272.\", \"89.\" e \"277. Division\" avrebbero dovuto ritardato il cammino nella valle dell'Ahr, ma erano abbastanza dissanguate e solo il maltempo imped\u00ec ai cacciabombardieri Alleati di gettare il loro peso nella battaglia e peggiorare ulteriormente la situazione per i tedeschi.\nA quel punto, oltre al ponte Ludendorff, era rimasto operativo solo il ponte ferroviario ad Urmitz - con due arcate gi\u00e0 demolite, ma attraversate da passerelle per il traffico veicolare, ed anche quello venne fatto saltare il 9 marzo - dopo che, comunque, gli Americani avevano deciso di costruire un nuovo ponte Bailey altrove. I reparti tedeschi erano pressati dagli americani ma anche da una ridda di ordini spesso frammentari e contraddittori, con reparti che arretrando per non essere distrutti finivano per cambiare zona di operazioni passando di fatto da un settore operativo all'altro; in questo caso spesso gli ordini prendevano atto della situazione di fatto, se dati dai comandi di settore, o andavano nella direzione opposta se venivano dall'OKW o direttamente da un Hitler che era completamente scollegato dalla realt\u00e0 dei fatti.\nNello specifico settore di Remagen c'era una variet\u00e0 di comandi facenti riferimento alle varie componenti della Wehrmacht, a volte in competizione; addirittura il comandante della \"area di combattimento di Remagen\", capitano Willi Bratge, poteva avere il comando di tutte le truppe in zona \"ma solo in caso di emergenza\", mentre il capitano dei genieri Karl Friesenhahn era il \"comandante tecnico \" o \" del ponte\", ma un altro ancora (della Luftwaffe) comandava le batterie antiaeree nei dintorni; ma non era finita: le truppe appartenenti alla Volkssturm erano sotto il comando dei locali ufficiali del partito nazista, e la difesa dei ponti era di competenza del \"Wehrkreis\" territoriale e le truppe gestite dal \"Wehrkreis\" (per esempio i reparti di complemento, i \"feldersatz\") erano subordinati alle Waffen SS che non dipendevano dallo OKW, anche se con l'avvicinarsi del fronte alla zona il comando di queste avrebbe dovuto passare ai gruppi d'armate della Wehrmacht; questa situazione era in essere a praticamente ogni livello di reparto delle truppe al fronte ed unita alle difficolt\u00e0 delle comunicazioni di fatto abbandonava i reparti minori a loro stessi.\nSe a questo si aggiungeva la differenza di vedute tra i comandanti, come per esempio tra Model e von Zangen sul reale obbiettivo del III Corpo USA, le cose peggioravano ulteriormente. Ad esempio il generale Botsch, nominato comandante di una divisione di Volksgrenadier nell'area di Bonn - Remagen, spese i primi giorni di marzo in un andirvieni tra il quartier generale di Model e quello di von Zangen per capire come far funzionare il suo comando e questionando con il comandante locale a Bonn, maggior generale von Bothmer su chi avesse il comando in citt\u00e0. Come risultato, quando Botsch iniziava ad avere una idea dei complessi rapporti tra gli enti e le unit\u00e0 sul territorio, ed era l'unico che avrebbe potuto sfruttarle per migliorare le difese a Remagen, venne inviato a sostituire il comandante del \"LIII. Korps\" catturato dagli americani, e sostituito proprio da von Bothmer.\nComunque a quel punto von Zangen prese atto del vuoto di reale potere sulla testa di ponte a Remagen, ed oltre ad ordinare al generale Hitzfeld, in quel momento comandante del \"LXVII. Armeekorps\", di contrattaccare per bloccare le unit\u00e0 avanzanti nella valle dell'Ahr e da Rheinbach e contemporaneamente gli affid\u00f2 la responsabilit\u00e0 sul ponte; Hitzfeld per\u00f2 con le unit\u00e0 sparse a oltre quaranta km dal Reno e disorganizzate, non solo non poteva effettuare il contrattacco ma neanche aveva unit\u00e0 da inviare a Remagen; quindi invi\u00f2 il suo aiutante, maggiore Scheller con una radio e otto uomini ad assumere il comando l\u00ec ed organizzare una difesa, oltre che eventualmente la demolizione; un ulteriore colpo arriv\u00f2 dalla separazione di Scheller dal suo uomo radio, e dopo un avventuroso viaggio al buio e quasi senza carburante, alle 11:00 del 7 marzo il maggiore arriv\u00f2 al ponte; in queste condizioni, il \"Combat Command A\" della \"9th Armoured Division\" si avvicinava a Remagen da nord, a non pi\u00f9 di 15\u00a0km.\nL'arrivo al ponte.\nIl Combat Command B della \"9th Armoured Division\" che aveva preso Bonn pochi chilometri pi\u00f9 a nord aveva distaccato una task force per coseggiare il Reno e congiungersi alla 3rd Army. Questa task force era composta dal \"14th Armoured Battaillon\", un battaglione corazzato aggregato momentaneamente alla divisione, dal \"27th Armoured Infantry Battaillon\", di fanteria meccanizzata, e da altre unit\u00e0 minori compresa la \"C Troop\" del \"89th Reconnaissance Squadron\" equipaggiato con M8 Greyhound ed M3 Half-track; alle 12:56 una squadra dell'89th Squadron riusc\u00ec ad arrivare su una collina a nord di Remagen e scopr\u00ec che il ponte era ancora intatto..\nQuando l'Esercito statunitense, affiancato alle truppe belghe, penetr\u00f2 a Remagen tentando di conquistare il ponte, per poter attraversare il fiume Reno - potendo, quindi, continuare la sua avanzata -, le truppe tedesche si operarono per farlo saltare; durante l'avanzata statunitense si ebbero due esplosioni: una, che \"\"scosse\" l'intera cittadina\", nel terrapieno collegante la strada d'accesso alla piattaforma del ponte ed immediatamente dopo una a due terzi della carreggiata. Il ponte non croll\u00f2 e l'avanzata prosegu\u00ec.\nI soldati alleati sul ponte poterono vedere gli omologhi tedeschi operare per realizzare una terza esplosione - che, forse a causa di una pallottola vagante che aveva tranciato un cavo, non si verific\u00f2.\nA questo punto, il cancelliere del III Reich Adolf Hitler ordin\u00f2 al generale SS Hans Kammler di distruggere il ponte bombardandolo con razzi V2 non appena le truppe al comando del generale Erich Brandenberger avessero raggiunto la sponda orientale del fiume; tuttavia, i bombardamenti non bastarono a distruggere il ponte, costringendo le unit\u00e0 naziste a ritirarsi. Prima che gli Alleati raggiungessero il nemico, disinnescarono un filo collegato ad una bomba inesplosa, contenente oltre 250 kg di dinamite.\nLa difesa statunitense.\nDopo la perdita del ponte le forze tedesche lanciarono una serie di contrattacchi per eliminare la testa di ponte prima che potesse consolidarsi, ostacolati dalla gi\u00e0 accennata confusione nella catena di comando (ai genieri locali, a titolo di esempio, giusero ordini contradditori che avrebbero loro imposto di operare sia come normale fanteria, per collaborare alla ripresa del ponte, sia di farlo nel loro ramo, per farlo saltare), dalla relativa debolezza delle forze presenti in zona (che oltretutto dovevano anche curare l'evacuazione ordinata delle truppe ancora a ovest del Reno in altre sezioni del fiume, sotto grande pressione alleata) e dalla generale disorganizzazione dell'esercito (lungo il Reno le mappe della Wehrmacht segnavano \"divisioni in zone in cui non c'era nemmeno pi\u00f9 un reggimento\") e alla sua mancanza di rifornimenti, oltre alla accanita resistenza alleata (nelle prime 24 ore attraversarono il ponte circa uomini.\nIl crollo del ponte avvenne soltanto successivamente, dopo un afflusso di fanti e veicoli corazzati: gli attacchi V2 (11, unica occasione nella guerra nella quale quest'arma fu utilizzata in senso tattico e non strategico), di bombardamenti di artiglieria (tra il quali un Karl-Ger\u00e4t da 600mm) e aerei (quasi 400, che si scontrarono contro circa 700 pezzi di artiglieria contraerea, il pi\u00f9 alto concentramento della seconda guerra mondiale, e 50 palloni frenanti) e di missioni di uomini rana non andarono a buon fine. Fu nel pomeriggio del 17 marzo che la struttura, mal stabilizzata (malgrado i lavori del genio militare), collass\u00f2, causando la morte di 28 soldati statunitensi e il ferimento di altri 66. Nel frattempo, erano stati costruiti 8 ponti provvisori nella zona.\nPerdite.\nAl termine della battaglia, si contarono circa 990 morti tra l'esercito statunitense e l'Armata belga; la Wehrmacht riport\u00f2 un numero indefinito di perdite tra morti e feriti, ma la stima dell'epoca conferma che almeno soldati tedeschi furono catturati dagli Alleati.\nConseguenze.\nLa notizia dell'attraversamento del ponte di Ludendorff ottenne immediatamente l'attenzione di tutto il mondo - ne fu informato lo stesso Dwight David Eisenhower, il quale dovette decidere come affrontare la cosa: la zona di Remagen, collinosa, mal si prestava allo sfruttamento della testa di ponte; lo SHAEF, inizialmente, proib\u00ec avanzate superiori ai 10 chilometri (attestandosi non oltre la linea autostrada Colonia-Francoforte), in attesa del previsto (23 marzo, Operazione Plunder) sfondamento del Reno a nord - da parte delle truppe di Bernard Montgomery. Il responsabile delle operazioni (G-3) Harold Bull disse a Omar Bradley, comandante del Gruppo di Armate B, che una testa di ponte \u00abnon serve, se non rientra nei piani\u00bb, ottenendo la risposta \u00abAll'inferno tutti i piani! [...] Cosa diavolo vorresti: che tornassimo indietro e lo facessimo saltare noi?\u00bb.\nDa Washington, il presidente Franklin D. Roosevelt disse che, se fosse stato al comando della testa di ponte, il primo ordine che avrebbe dato sarebbe stato a Montgomery, \"per farlo \"muovere\"\". Omar Bradley aveva nel frattempo gi\u00e0 ordinato a Courtney Hodges - il comandante della 1st Army - di sfruttare la testa di ponte \"con tutti i mezzi\"; infine, Eisenhower (in comunicazione telefonica), con Bradley, gli riport\u00f2 le seguenti parole:\nWalter Bedell Smith, Capo di stato maggiore di Eisenhower, disse che il ponte valeva \u00abtanto oro quanto pesava\u00bb. La Associated Press rifer\u00ec che la sua cattura significava un risparmio in perdite umane di morti e feriti.\nDopo la battaglia, la notizia raggiunse anche il F\u00fchrerbunker della Cancelleria di Hitler, la cui collera si scaten\u00f2 immediatamente: il feldmaresciallo Gerd von Rundstedt venne sollevato dalla carica di Oberbefehlshaber West e sostituito dal generale Albert Kesselring - richiamato dal fronte italiano. Tra i responsabili in zona di operazioni, il Generalmajor Richard von Bothmer, comandante di zona dal 14 febbraio, si suicid\u00f2 l'8 marzo, mentre tre maggiori e un tenente vennero fucilati, oltre ad un capitano condannato a morte in contumacia, per aver abbandonato il luogo e aver agito \"in maniera irresponsabile e codarda\". L'ipotesi che la cattura del ponte sia avvenuta per codardia o tradimento ebbe una certa diffusione in Germania anche dopo la guerra, ma viene scartata dalla storiografia contemporanea.\nNonostante sia stata efficace ed estremamente utile nell'avanzamento del secondo conflitto mondiale, la battaglia di Remagen non costituisce una svolta decisiva nell'ambito dell'offensiva alleata contro le forze dell'Asse. Tuttavia, l'evento \u00e8 comunque considerato uno dei pi\u00f9 decisivi della Seconda guerra mondiale in quanto contribu\u00ec all'accelerazione dell'intero sforzo bellico - dopo l'offensiva delle Ardenne, avvenuta due mesi prima.\nAd oggi, la torre sulla riva occidentale del Reno, dalla parte di Remagen, \u00e8 stata riconvertita in un museo dedicato alle vittime della battaglia - e alla pace. Ogni anno il museo, a detta del direttore Kurt Kleemann, \u00e8 visitato da persone, per un terzo americani. Il ponte, nel suo complesso, non \u00e8 stato ricostruito e la linea ferroviaria riposizionata altrove."}
{"id": "8404895", "revid": "287204", "url": "https://it.wikipedia.org/wiki?curid=8404895", "title": "Bibi (festivit\u00e0)", "text": " \nBibi o Zia Bibi \u00e8 una festa religiosa celebrata dai rom ortodossi che vivono in Serbia, ma anche dai rom ortodossi di tutto il mondo. Questa celebrazione \u00e8 conosciuta come \"Bibijako Djive\". Anche i rom di fede musulmana la festeggiano in Montenegro. Bibi \u00e8 celebrata come guaritrice e protettrice della famiglia, e soprattutto come protettrice della salute dei bambini. Ogni localit\u00e0 ha una sua data particolare per la celebrazione, che \u00e8 spiegata alla luce della leggenda della zia Bibi, che sarebbe giunta in luoghi diversi e avrebbe eseguito guarigioni in date diverse. Le date di questa festa religiosa rom sono in gran parte legate ai giorni del digiuno pasquale e sono quindi mobili. La presenza di un sacerdote \u00e8 obbligatoria, sebbene Zia Bibi sia una santa non canonizzata. \nIn diversi ambienti Zia Bibi \u00e8 anche chiamata \"Guaritrice Bibi\" o \"Bibiyaku\". In Lingua roman\u00ed, \"bibi\" significa zia o nonna, e il diminutivo di quella parola \u00e8 \"\"bibiori\".\" La festivit\u00e0 di Zia Bibi \u00e8 elencata nel registro nazionale del \"patrimonio culturale immateriale della Serbia\" nel 2019. \nBibi \u00e8 l'unica vera Slava rom presente in Serbia. Oltre a Zia Bibi, ogni famiglia rom celebra il suo Slava (come San Nicola o il giorno di San Giorgio), cos\u00ec come altre feste religiose, come Pasqua e Natale. \nUsi e costumi durante la celebrazione in Serbia.\nZia Bibi viene celebrata collettivamente, con tutti i Rom che si radunano in un luogo santo - di solito un albero o una croce, portando una torta e cibo celebrativi, e in alcuni luoghi, i regali per una Bibia (pettine, specchio e vestiti per bambini) si aggrappano a un albero sacro. Il giorno della celebrazione, dopo il servizio nella Chiesa ortodossa, i Rom vanno in processione, portando la torta e le candele e gridando: \"Alla salute di Bibi!\" (in romani: \"Bibiako sostipe!\"). Tutti coloro che festeggiando portano torte e piatti di facile preparazione per servire gli ospiti sotto il loro albero nativo, di solito un pero o noce. Sotto l'albero, viene decisa l'ospite della successiva \"gloria\" e viene consegnata la torta slava. \u00c8 celebrata con canti e balli, e i bambini ricevono pacchetti pieni di dolci. \nCelebrazione di Bibi nelle comunit\u00e0 musulmane.\nZia Bibi \u00e8 ben nota tra le comunit\u00e0 rom in Montenegro e in tutta la regione. I nomadi in Montenegro ne sono informati ma non hanno attivit\u00e0 rituali legate alla Bibia, mentre i musulmani rom la celebrano per la loro festa \"Djisatedimi\".\nLa letteratura etnografica non fornisce informazioni affidabili sul fatto che i rom musulmani celebrino Bibijako Djive. Secondo l'etnografo Aleksandar Petrovi\u0107, i rom musulmani a Kru\u0161evac (Serbia) adottarono la festa \"Bibijako Djive\" dei rom cristiani e la celebrano lo stesso giorno, ma di notte. In vista del giorno santo, digiunano per diversi giorni e la celebrazione inizia al tramonto. Dragoljub Ackovi\u0107, autore di due monografie su Bibi (2004; 2010), riferisce anche che la letteratura etnografica non contiene informazioni sulla celebrazione di \"Bibijako Djive\" da parte di musulmani rom. Tuttavia, nella monografia del 2010 Ackovi\u0107 fa riferimento a informazioni raccolte tra i rom musulmani da Prizren, Uro\u0161evac o Ferizaj (Kosovo) e Belgrado (la capitale della Serbia), il che indica che queste comunit\u00e0 musulmane rom hanno celebrato \"Bibijako Djive\" per proteggere i loro bambini dalle malattie, ma che la celebrazione del culto Bibi dura un mese intero, dal 31 gennaio al 1 marzo. "}
{"id": "8404900", "revid": "1573940", "url": "https://it.wikipedia.org/wiki?curid=8404900", "title": "Anisoplia villosa", "text": "Anisoplia villosa (,1777) \u00e8 un Coleottero appartenente alla famiglia Scarabaeidae (sottofamiglia Rutelinae).\nDescrizione.\nAdulto.\nSi tratta un coleottero di dimensioni medio piccole, oscillanti tra i 7 e i 12 mm di lunghezza. Gli adulti presentano una colorazione variabile con elitre generalmente brunastre nel maschio e rossastre con chiazze scure nella femmina.\nBiologia.\nGli adulti sono visibili da maggio ad agosto e prediligono terreni sabbiosi. Si possono trovare appesi a steli di graminacee di cui gli adulti si nutrono. Le larve si sviluppano alle spese delle radici delle stesse piante.\nDistribuzione.\n\"A. villosa\" \u00e8 diffusa in Spagna, Francia, Svizzera, nord Italia e Europa centrale."}
{"id": "8404906", "revid": "124840821", "url": "https://it.wikipedia.org/wiki?curid=8404906", "title": "Enea Scala", "text": "Biografia.\nL'aver cantato in alcuni cori da adolescente lo ha portato a coltivare la voce. Ha preso lezioni di canto e ascoltato registrazioni d'opere. Si \u00e8 poi trasferito a Bologna per studiare presso il Conservatorio Giovanni Battista Martini.\nHa debuttato al Teatro Comunale di Bologna nel 2006 ed ha cantato in ruoli come quello di Lindoro ne \"L'italiana in Algeri\". \u00c8 apparso nel ruolo di Alberto in \"L'occasione fa il ladro\" al Rossini Opera Festival di Pesaro. Con il ruolo principale di \"L'amico Fritz\" di Mascagni, quello di Alfredo ne \"La traviata\" Verdi e Fenton in \"Falstaff\" di Verdi, si \u00e8 poi avvicinato a personaggi pi\u00f9 lirici. Il suo primo ruolo in tedesco \u00e8 stato Alfred in \"Die Fledermaus\" di Johann Strauss alla Deutsche Oper di Berlino. Ha cantato il ruolo di Argirio nel \"Tancredi\" di Rossini alla Monnaie di Bruxelles, quello di Idreno in \"Semiramide\" al Gran Teatro La Fenice di Venezia e quello del duca di Mantova nel \"Rigoletto\" di Verdi all'Op\u00e9ra municipal de Marseille e all'Opera di Macerata. \nNel 2015 ha cantato per la prima volta alla Royal Opera House di Londra nel ruolo di Ruodi nel \"Guglielmo Tell\" di Rossini. Si \u00e8 esibito nel ruolo di Alfredo alla New Zealand Opera nel 2017. A settembre 2019, \u00e8 apparso nel ruolo del protagonista in \"Otello\" di Rossini all'Oper Frankfurt, al fianco di Nino Machaidze nel ruolo di Desdemona\n. L'opera richiede almeno cinque tenori, dei quali tre devono eseguire colorature impegnative. Un critico ha definito la sua voce potente con un timbro leggermente scuro e note acute (\"... kr\u00e4ftigem, leicht dunkel eingef\u00e4rbtem Tenor, der in den H\u00f6hen eine enorme Durchschlagskraft besitzt\"). Un altro ha descritto la brillantezza dei suoi colori fino ad altezze \"stratosferiche\" e ha notato la sua convincente rappresentazione drammatica del personaggio. \n\u00c8 specializzato nel belcanto e noto, a livello internazionale, come interprete di ruoli di Rossini come Rinaldo in \"Armida\", Argirio in \"Tancredi\", Pirro in \"Ermione\", Idreno in \"Semiramide\" e il protagonista in \"Otello\"\nRegistrazioni.\nScala ha interpretato, nel 2014, il ruolo del conte Belfiore in \"La finta giardiniera\" di \"Mozart\" in una produzione dell'Op\u00e9ra de Lille registrata in DVD, con Emmanuelle Ha\u00efm alla direzione del \"Concerto d'Astr\u00e9e\". In una registrazione del 2015 di \"Armida\", Scala interpretato il ruolo principale di Rinaldo. Un critico ha definito la sua \"voce squillante\", specialmente in un trio di tenori descritti come voci \"fluide e clamorose\". \nNel 2016, si \u00e8 esibito in una produzione della BBC della prima opera di Bellini, \"Adelson e Salvini\", in un ruolo da protagonista con la BBC Symphony Orchestra diretta da Daniele Rustioni. La produzione \u00e8 stata registrata. "}
{"id": "8404919", "revid": "767487", "url": "https://it.wikipedia.org/wiki?curid=8404919", "title": "Il tunnel del terrore", "text": "Il tunnel del terrore (\"The Yellow Balloon\") \u00e8 un film del 1953 di produzione britannica diretto da J. Lee Thompson."}
{"id": "8404923", "revid": "118572338", "url": "https://it.wikipedia.org/wiki?curid=8404923", "title": "Episodi di Pap\u00e0 castoro (seconda stagione)", "text": "Questa \u00e8 la lista degli episodi della seconda stagione della serie animata Pap\u00e0 castoro."}
{"id": "8404941", "revid": "118500754", "url": "https://it.wikipedia.org/wiki?curid=8404941", "title": "See You Later (Oliver Onions)", "text": "See You Later \u00e8 un album degli Oliver Onions pubblicato nel 1974 dalla RCA Italiana.\nDescrizione.\nNel 1973 Guido e Maurizio De Angelis iniziarono ad utilizzare lo pseudonimo \"Oliver Onions\" per differenziare i numerosi dischi pubblicati, nel tentativo di non inflazionare il mercato. \"See you later\" \u00e8 il primo album uscito nel gennaio del 1974 ad utilizzare questo pseudonimo. Durante l'anno furono infatti pubblicate anche le colonne sonore dei film \"Porgi l'altra guancia (colonna sonora originale)\" con Bud Spencer e Terence Hill e \"The Valdez Horses\" solo per il mercato giapponese, colonna sonora di \"Valdez il mezzosangue\", film western interpretato da Charles Bronson. Entrambi gli album furono accreditati a \"Guido And Maurizio De Angelis\". Nell'ottobre dello stesso anno fu pubblicato un ulteriore quarto album, la raccolta \"M&amp;G Orchestra\" utilizzando l'omonimo pseudonimo.\nL'album contiene alcuni dei brani pubblicati su 45 giri l'anno precedente solo per il mercato tedesco come \"Christine/Old man\", \"Take it easy Joe\" colonna sonora del film \"Arrivano Joe e Margherito\", \"Angels and beans\", inciso in origine da Kathy And Gulliver per la colonna sonora del film \"Anche gli angeli mangiano fagioli\", \"Springtime In Rome/Fool's concerto\", singolo per il mercato francese, \"London town\", sigla della miniserie televisiva della Rai \"Dedicato ad una coppia\" e \"Dune Buggy\", grande successo di quell'anno utilizzato come colonna sonora del film \"...altrimenti ci arrabbiamo!\". \nNel disco sono inclusi anche quattro brani inediti: \"Same situation\", \"Northern train\", \"Freedom rainbow\", e \"See you later\".\nIl disco \u00e8 stato pubblicato in un'unica edizione in LP ed MC per il mercato italiano su etichetta \"RCA Italiana\" con numero di catalogo TPL1 1005, e con in copertina una fotografia di un sandwitch ripieno di cipolle (un chiaro riferimento al nome del gruppo). L'album conteneva un inserto fotografico di sedici pagine, in cui il duo interpretava ironicamente molti dei personaggi presenti all'interno dei film di cui avevano realizzato le colonne sonore ed in cui vi erano stampati anche i testi delle canzoni. Per la copertina della musicassetta italiana fu utilizzata la foto interna del vinile che ritraeva il duo camminare in un prato verde.\nPer il mercato tedesco l'album fu distribuito in due edizioni in vinile con entrambe le copertine, con busta interna semplice senza inserto fotografico, su etichetta \"RCA Victor\", stesso numero di catalogo della versione italiana e identica distribuzione delle tracce.\nL'album non \u00e8 mai stato pubblicato in CD, come download digitale e sulle piattaforme streaming, seppure molti dei suoi brani siano stati inclusi in alcune compilation."}
{"id": "8404943", "revid": "118532697", "url": "https://it.wikipedia.org/wiki?curid=8404943", "title": "Episodi di Pap\u00e0 castoro (terza stagione)", "text": "Questa \u00e8 la lista degli episodi della terza stagione della serie animata Pap\u00e0 castoro."}
{"id": "8404948", "revid": "1331959", "url": "https://it.wikipedia.org/wiki?curid=8404948", "title": "Battaglia del Monte Badon", "text": ""}
{"id": "8404950", "revid": "1027057", "url": "https://it.wikipedia.org/wiki?curid=8404950", "title": "National Research University \u2013 Higher School of Economics", "text": ""}
{"id": "8404953", "revid": "1027057", "url": "https://it.wikipedia.org/wiki?curid=8404953", "title": "NIU B\u0160\u0116", "text": ""}
{"id": "8404954", "revid": "1027057", "url": "https://it.wikipedia.org/wiki?curid=8404954", "title": "Universit\u00e0 nazionale di ricerca \u00abScuola superiore di economia\u00bb", "text": ""}
{"id": "8404956", "revid": "584834", "url": "https://it.wikipedia.org/wiki?curid=8404956", "title": "Corte Grande", "text": ""}
{"id": "8404960", "revid": "1877829", "url": "https://it.wikipedia.org/wiki?curid=8404960", "title": "Ninfeo (Turchia)", "text": ""}
{"id": "8404962", "revid": "1543377", "url": "https://it.wikipedia.org/wiki?curid=8404962", "title": "Milango", "text": "Milango \u00e8 un singolo di Iva Zanicchi con \"Paolo di Sabatino Trio\" pubblicato nel 2011 dall'etichetta discografica Irma Records.\nNel brano sono presenti il sassofonista argentino Javier Girotto, e il fisarmonicista Davide Cavuti (co-autore del testo).\nIl disco.\nLa canzone originale \"Milango\", musica composta da Paolo di Sabatino e testo scritto da Davide Cavuti e dallo stesso Di Sabatino, \u00e8 stata interpretata dalla cantante Iva Zanicchi, per Irma Records.\nLa canzone fa parte del disco \"Voices\" di Paolo di Sabatino, che firma le musiche di tutte le canzoni interpretate dai cantanti Fabio Concato, Gino Vannelli, Grazia Di Michele, Peppe Servillo, Geg\u00e8 Telesforo, Awa Ly."}
{"id": "8404963", "revid": "1702319", "url": "https://it.wikipedia.org/wiki?curid=8404963", "title": "Chiesa dei Santi Valeria e Vitale (Sormano)", "text": "La chiesa dei Santi Valeria e Vitale, conosciuta anche come chiesa di Santa Valeria \u00e8 un luogo di culto cattolico, un esempio del romanico lombardo nella Valassina, si trova a Sormano in provincia di Como ma dipende dalla parrocchia di Caglio, di cui anticamente era la chiesa parrocchiale, e sorge fuori dal centro abitato. \nStoria.\nLa piccola chiesa \u00e8 a croce greca anche se originariamente aveva un'unica navata. Sicuramente di antica costruzione, viene per la prima volta citata nel Liber Notitiae Sanctorum Mediolani, elenco risalente al XIII secolo, voluto e forse stilato da Goffredo da Bussero che raccoglie informazioni relative le chiese poste sul territorio milanese. L'importanza della dedicazione ai due santi la si rileva dall'intitolazione della chiesa parrocchiale di Caglio ai santi Protasio e Gervaso, figli dei santi Valeria e san Vitale, presente gi\u00e0 nel XIII secolo. La dedicazione di santi fu portata sul territorio di Milano da Sant'Ambrogio gi\u00e0 nel IV secolo. \nLe braccia laterale dell'edificio furono aggiunte nel 1371. Dal 1974 l'edificio \u00e8 inserito nel parco privato della villa Giuliani risalente all'Ottocento\nLa torre campanaria risale al XVI secolo, venne infatti elevata per rispondere all'ordine di san Carlo Borromeo che aveva visitato la chiesa nel 1584, venne poi posta la campana offerta dal cardinale aronese.\nDescrizione.\nIn romanico puro, esternamente la chiesa conserva la sua struttura a croce greca con muratura in cocci di pietra a vista. Anticamente l'ingresso principale era volto verso la montagna e il paese di Caglio poi chiuso. L'ingresso della chiesa fu poi aperto all'estremit\u00e0 del lato destro.\nL'interno conserva sul lato a est, il solo affresco rimasto della chiesa medioevale raffigurante la \"Madonna del latte in trono\" e \"Santa Valeria con i due figli gemelli in fasce\" rinvenuto nei restauri del 1899 come riportano i documenti conservati negli archivi, che riporta la datazione del 1371: \"MCCCLXXI DIE XIII\", nel medesimo documento don Giulio Redaelli testimonierebbe la presenza di numerosi affreschi parietali su questa parte dell'edificio, ma che molti erano indecifrabili. Sarebbe di ulteriore testimonianza la relazione della visita pastorale del 1596 del vescovo Filippo Archinti che cita: \"decenter picta\". L'affresco della Madonna ha molte assonanza con il medesimo soggetto conservato nella chiesa della Madonna di Campo\u00e8 di Caglio datato 1508. \nAccanto all'affresco si intravede un blasone di difficile interpretazione, probabilmente della famiglia committente il dipinto.\nLa navata centrale termina con la parte absidale dove si conserva una croce in pietra, questa era probabilmente parte di una tomba del cimitero che era presenta sul territorio presso la chiesa e che fu fatto cintare e chiudere con una cancellata come ordinato da san Carlo Borromeo nella visita pastorale del 1584. Fino al XVIII secolo l'altare era completo di un dipinto datato 1501 poi perduto."}
{"id": "8404964", "revid": "599013", "url": "https://it.wikipedia.org/wiki?curid=8404964", "title": "Francesco Rossi (calciatore 1919)", "text": "Carriera.\nNella stagione 1936-1937 e nella stagione 1937-1938 fa parte della rosa dell', rispettivamente in Serie A (stagione 1936-1937) e Serie B (stagione 1937-1938), ma senza mai esordire in prima squadra, venendo invece schierato dalla formazione riserve dei \"Grigi\". Il suo effettivo esordio tra i professionisti avviene quindi solamente nella stagione 1938-1939, nella quale viene ceduto in prestito al , club con cui realizza 2 reti in 10 presenze nel campionato di Serie B; viene ceduto in prestito anche nelle due stagioni successive, rispettivamente a e , due club di Serie C. Nell'estate del 1941 fa quindi ritorno all'Alessandria, con la cui maglia nella stagione 1941-1942 segna un gol in 5 presenze nel campionato di Serie B; gioca nella serie cadetta anche nella stagione 1942-1943, nella quale mette a segno 3 reti in 11 presenze. Rimane all'Alessandria anche per la stagione 1943-1944, nella quale realizza 2 reti in 15 presenze nel campionato di Divisione Nazionale.\nDopo la fine della Seconda guerra mondiale gioca per due stagioni consecutive in Serie C, rispettivamente con e ; nella stagione 1947-1948 gioca invece nuovamente nel campionato di Serie B, nel quale realizza 3 reti in 27 presenze con la maglia della . Nell'estate del 1948, a seguito della retrocessione in terza serie del club campano (dovuta alla riforma del campionato cadetto, tornato a girone unico dopo due stagioni con 3 gironi), si trasferisce al , con cui nella stagione 1948-1949 realizza 7 reti in 26 presenze in Serie C. Si trasferisce quindi ai sardi del , con cui gioca per complessive sei stagioni consecutive (le prime 3 in Promozione e le seguenti in IV Serie, campionato nel quale segna in totale 11 reti in 48 presenze nell'arco del triennio).\nIn carriera ha totalizzato complessivamente 53 presenze e 6 reti in Serie B."}
{"id": "8404965", "revid": "834", "url": "https://it.wikipedia.org/wiki?curid=8404965", "title": "Stasi (Camera 66)", "text": "Stasi \u00e8 il terzo album in studio del gruppo musicale post-rock italiano Camera 66, pubblicato nel 2015.\nTracce.\n1. Riflessi\n2. Istanti\n3. Quarzo\n4. Attraverso\n5. Stasi\n6. Segmenti\n7. Distanze\n8. Direzioni\n9. Percorsi\n10. Pulsazioni\n11. Spazio\n12. Traiettorie"}
{"id": "8404967", "revid": "6923", "url": "https://it.wikipedia.org/wiki?curid=8404967", "title": "Cosa ne sar\u00e0", "text": "Cosa ne sar\u00e0 \u00e8 un singolo di Fabio Concato con \"Paolo di Sabatino Trio\" pubblicato nel 2011 dall'etichetta discografica Irma Records.\nIl disco.\nLa canzone \"Cosa ne sar\u00e0\", testo e musica di Paolo di Sabatino, \u00e8 stata interpretata dal cantante Fabio Concato per Irma Records, e fa parte del disco \"Voices\" realizzato da Paolo di Sabatino, autore delle musiche di tutte le canzoni interpretate dai cantanti Gino Vannelli, Iva Zanicchi, Grazia Di Michele, Peppe Servillo, Geg\u00e8 Telesforo, Awa Ly."}
{"id": "8404972", "revid": "287204", "url": "https://it.wikipedia.org/wiki?curid=8404972", "title": "Lorenz von Stein", "text": "\u00c8 stato definito il \"padre intellettuale dello stato sociale\".\nBiografia.\nNel 1835 von Stein studi\u00f2 filosofia e diritto all'Universit\u00e0 di Kiel e successivamente all'Universit\u00e0 di Jena.\nTra il 1839 ed il 1841 lavor\u00f2 presso la Cancelleria di Copenhagen e collabor\u00f2 agli \u00abHallische Jahrb\u00fccher\u00bb. \nTra il 1840 e il 1842 visse a Parigi, dove studi\u00f2 filosofia e giurisprudenza. In quel periodo si interess\u00f2 alla storia del diritto francese e del suo movimento sociale.\nNel 1842 scrisse il libro \"Der Sozialismus und Communismus des heutigen Frankreich,\" dove analizz\u00f2 il socialismo francese.\nNel 1846 divenne professore di Diritto all'Universit\u00e0 di Kiel.\nNel 1848 divenne membro del Parlamento di Francoforte e pubblic\u00f2 il suo libro \"Die sozialistischen und kommunistischen Bewegungen seit der dritten franz\u00f6sischen Revolution\", dove descrisse i movimenti socialisti e comunisti che lottavano per i diritti sociali (\"diritti del benessere\") dopo la Rivoluzione Francese.\nNel 1850 scrisse \"Geschichte der sozialen Bewegung in Frankreich von 1789 bis auf unsere Tage\", dove descrisse i movimenti sociali francesi dal 1789 al presente. In questo libro viene descritta l'epoca storica dalla Rivoluzione francese che inaugura un movimento sociale teso a chiudere il distacco tra uguaglianza formale e uguaglianza materiale.\nSempre nello stesso anno, si oppose all'integrazione dei ducati dello Schleswig-Holstein al Regno di Danimarca: conseguentemente, nel 1852, fu uno degli otto professori licenziati dalle autorit\u00e0 danesi per la loro opposizione.\nDal 1855 al 1885 fu professore di Economia, Scienza delle Finanze e Scienza dell'Amministrazione nell'Universit\u00e0 di Vienna. Le opere su Scienze Politiche e Economia, compiute in quel periodo, sono considerate la base della scienza internazionale della Pubblica Amministrazione.\nNel 1868 venne nominato membro dell'Imperiale Accademia delle Scienze di Vienna. Fu membro anche dell'Istitut de France, dell'Accademia di Mosca e di Pietroburgo e fu Dottore honoris causa dell'Universit\u00e0 di Bologna.\nNel 1882, il primo ministro giapponese It\u014d Hirobumi guid\u00f2 una delegazione in Europa per studiare i sistemi del governo occidentale. I componenti della delegazione andarono prima a Berlino, dove furono istruiti da Rudolf von Gneist, e poi a Vienna, dove ascoltarono le lezioni universitarie di von Stein. Attraverso questo canale, le idee politiche liberali di von Stein influenzarono la formulazione della Costituzione dell'Impero del Giappone.\nLorenz von Stein mor\u00ec il 23 settembre 1890 nella sua casa di Hadersdorf-Weidlingau (Vienna).\nFu sepolto nel cimitero protestante di Matsleinsdorf.\nLibri.\nNel corso della sua vita, Lorenz von Stein pubblic\u00f2 diversi libri, cos\u00ec ordinati cronologicamente:\nTeoria.\nLorenz von Stein ha elaborato per primo il concetto di Stato sociale moderno, configurandolo in forma di \"democrazia sociale\": il compito dello Stato \u00e8 salvaguardare, con il suo potere, l\u2019assoluta eguaglianza del diritto contro tutte le differenze a favore della singola persona. Lo Stato deve promuovere l'avanzamento economico e sociale di tutti i suoi cittadini, in quanto il progresso dell\u2019uno \u00e8 sempre la condizione e la conseguenza del progresso dell'altro.\nLorenz von Stein afferm\u00f2 che: \nNello Stato di Stein, l'ordine e la pace fiscale sono possibili tramite le riforme sociali. La soluzione riformista di Stein prevedeva che, se le riforme non venivano passate, i partiti e i sindacati dovessero paralizzare l'economia facendo scioperi o bloccando fabbriche. Il pensiero di Stein \u00e8 importante soprattutto per la forte connessione tra democrazia e questione sociale, mediata appunto dallo Stato sociale.\nLorenz Von Stein \u00e8 conosciuto soprattutto per aver applicato l'ideologia di Hegel nel campo della pubblica amministrazione e dell'economia nazionale per migliorare la sistematizzazione di queste scienze. \u00c8 considerato, inoltre, il tramite tra Hegel e Marx. Marx era a conoscenza del suo libro molto influente del 1842 sul pensiero comunista in Francia. Tuttavia, sebbene Lorenz von Stein menzioni Marx in alcuni casi, Marx non lo nominer\u00e0."}
{"id": "8404980", "revid": "1543377", "url": "https://it.wikipedia.org/wiki?curid=8404980", "title": "Riccardo Magni", "text": " \nBiografia.\nNato nel 1976 a Padova, gareggiava nella lotta greco-romana, nei pesi leggeri (63 kg).\nA 24 anni ha partecipato ai Giochi olimpici di , nei 63 kg, battendo lo statunitense Kevin Bracken per decisione (punteggio 2-2), ma perdendo 5-1 contro il sudcoreano Choi Sang-seon, non passando il girone eliminatorio e terminando 14\u00ba totale.\nIn carriera ha preso parte anche a 3 Mondiali (miglior piazzamento il 6\u00ba posto di Atene 1999) e 7 Europei (miglior piazzamento l'8\u00ba posto di Sein\u00e4joki 2002)."}
{"id": "8404981", "revid": "1315817", "url": "https://it.wikipedia.org/wiki?curid=8404981", "title": "Lorenzo Ridolfi", "text": "Biografia.\nNacque nel 1362 a Firenze, figlio del mercante Antonio Ridolfi (morto nel 1385), discendente del capostipite Ridolfo e proveniente dalla Val di Pesa, attivamente impegnato nella politica fiorentina nel partito dei guelfi e per questo pi\u00f9 volte perseguitato, fino a essere esiliato.\nLorenzo studi\u00f2 dapprima arti liberali a Firenze, avendo tra i suoi insegnanti Coluccio Salutati e appassionandosi agli autori classici e ai libri rari; frequent\u00f2 quindi l'Universit\u00e0 di Bologna per circa sei anni a partire dal 1381, assistendo alle lezioni dei maestri del diritto canonico dell'epoca tra cui Gaspare Calderini, Giovanni Fantuzzi, Giovanni da Legnano e in particolare il successore di quest'ultimo, Lorenzo di Pino. Nel 1387 consegu\u00ec il dottorato prima in diritto civile e poi in diritto canonico.\nDopo alcuni mesi, nei quali fece da lettore all'universit\u00e0 bolognese, torn\u00f2 in patria per sposare Caterina Barucci detta Pichina, in un matrimonio combinato dal fratello, e continuare a insegnare.\nDal 1393 in poi, mentre le sorti politiche ed economiche della famiglia Ridolfi si risollevavano, Lorenzo ebbe incarichi politici sempre pi\u00f9 rilevanti: fu inviato come ambasciatore di Firenze presso papa Bonifacio IX e nel 1394 divenne priore delle Arti di Firenze, ricoprendo negli anni successivi tutte le maggiori magistrature cittadine.\nNel 1402 scrisse la sua opera pi\u00f9 importante, il trattato \"De usuris et materia Montis\"; negli anni successivi abbandon\u00f2 l'attivit\u00e0 accademica per dedicarsi alle pi\u00f9 remunerative consulenze. Partecip\u00f2 a varie missioni diplomatiche, allo scopo di contrastare la crescente potenza del ducato di Milano ed espandere i territori di Firenze, culminate con l'alleanza stretta con la Repubblica di Venezia. Ridolfi ebbe inoltre un ruolo di rilievo nella predisposizione del Concilio di Pisa del 1409, indetto per comporre lo scisma d'Occidente.\nMor\u00ec nel 1443 a Firenze."}
{"id": "8404982", "revid": "380654", "url": "https://it.wikipedia.org/wiki?curid=8404982", "title": "Clash of the Champions", "text": "Clash of the Champions era un programma televisivo prodotto dalle federazioni Jim Crockett Promotions prima e in seguito World Championship Wrestling, in collaborazione con la National Wrestling Alliance. Gli speciali tv includevano anche match di particolare importanza trasmessi in pay-per-view, in maniera simile a \"Saturday Night's Main Event\" della concorrente World Wrestling Federation. \"Clash of the Champions\" era celebre anche perch\u00e9 non interrompeva gli incontri con spot pubblicitari, anche se i match duravano venti minuti o pi\u00f9.\nLa prima edizione di \"Clash of the Champions\" si tenne il 27 marzo 1988 sotto l'egida della JCP ed era intitolata NWA: Clash of the Champions. Successive edizioni ebbero titoli differenti, come per esempio \"Clash of the Champions II: Miami Mayhem\", e \"Clash of the Champions XVI: Fall Brawl 1991\" che fu l'ultima edizione con un sottotitolo. Quando nel 1988 la Jim Crockett Promotions venne acquistata da Ted Turner e rinominata World Championship Wrestling, la WCW continu\u00f2 a mandare in onda l'evento fino al 1997. In totale, furono prodotti 35 episodi di \"Clash of the Champions\"."}
{"id": "8404984", "revid": "1442080", "url": "https://it.wikipedia.org/wiki?curid=8404984", "title": "Alivardi Khan", "text": "\u02bfAl\u012bvard\u012b Kh\u0101n (Lingua bengalese \u0986\u09b2\u09c0\u09ac\u09b0\u09cd\u09a6\u09c0 \u0996\u09be\u09a8), ; 1671 \u2013 9 aprile 1756) fu \"Naww\u0101b\" del Bengala tra il 1740 e il 1756. \nGiovent\u00f9.\nIl padre di \u02bfAl\u012bvard\u012b Kh\u0101n era Sh\u0101h Qul\u012b Kh\u0101n (M\u012brz\u0101 Mu\u1e25ammad Madan\u012b) sua madre era la figlia del \"Naw\u0101b\" \u02bfAq\u012bl Kh\u0101n Afshar \u02bfAl\u012b Ward\u012b Kh\u0101n (M\u012br Mu\u1e25ammad \u02bfAskar\u012b). Il nome di \u02bfAl\u012bvard\u012b era M\u012brz\u0101 Mu\u1e25ammad \u02bfAl\u012b. \nSuo padre era un funzionario di \u02bfA\u1e93am Sh\u0101h, figlio dell'Imperatore mughal Aurangzeb. \u02bfA\u1e93am Sh\u0101h fu anche un funzionario mughal e, dopo la morte di \u02bfA\u1e93am Sh\u0101h, la famiglia cadde in povert\u00e0. I suoi due figli, Mu\u1e25ammad \u02bfAl\u012b e M\u012brz\u0101 A\u1e25med cercarono di trovare impiego sotto il \"Subahdar\" (Governatore provinciale) dell'Orissa, Shuj\u0101\u02bf al-D\u012bn Mu\u1e25ammad Kh\u0101n. \nQuando questi fu nominato \"Naw\u0101b\" del Bengala, per i due fratelli il futuro rivenne pi\u00f9 roseo.\nAscesa al potere.\nNel 1728, Shuj\u0101\u02bf al-D\u012bn promosse Mu\u1e25ammad \u02bfAl\u012b \"Faujdar\" (Generale) del Rajmahal e lo insign\u00ec del nome onorifico di \"\u02bfAl\u012bvard\u012b Kh\u0101n\". Nel 1733, fu destinato, come \"N\u0101\u02beib Na\u1e93\u012bm\" (vice \"Subahdar\") del Bihar. Un anno pi\u00f9 tardi ricevette il nuovo nome di \"Shuj\u0101\u02bf al-Mulk\" (Eroe del potere), poi \"\u1e24us\u0101m al-Dawla\" (Spada della dinastia) e infine \"Mahabat Jang\" (Terrore in guerra) e ottenne il rango di \"Paach Hazari Mansabdar\" (Il detentore del rango dei 5000) dal \"Naw\"\n\u02bfAl\u012bvard\u012b Kh\u0101n aspirava a conseguire per\u00f2 un maggior potere. Il 10 aprile 1740, nella Battaglia di Giria, sconfisse e uccise il successore di Shuj\u0101\u02bf al-D\u012bn, Sarfaraz Khan. In tal modo assunse il controllo del Bengala e del Bihar. Quindi, il 3 marzo 1741, sconfisse Rustam Jang, vice Governatore dell'Orissa e un familiare di Sarfaraz Khan nella Battaglia di Phulwarion. Anche l'Orissa fin\u00ec cos\u00ec sotto il controllo di \n\u02bfAl\u012bvard\u012b Kh\u0101n.\nRegno.\nImmediatamente dopo aver usurpato la carica, la posizione di \u02bfAl\u012bvard\u012b Kh\u0101n fu legittimata dall'Imperatore mughal Mu\u1e25ammad Sh\u0101h e riprese pertanto le politiche gi\u00e0 perseguite da Murshid Qul\u012b Kh\u0101n. Sebbene fosse \"Nawab\" del Bengala, egli usava anche il titolo di \"Ni\u1e93\u0101m\", e nomin\u00f2 suoi \"Faujdar\" da destinare a varie regioni come Patna, Dacca e l'Orissa.\nDal 1742, l'Impero maratha cominci\u00f2 ripetutamente a fare incursioni nel Bengala, saccheggiandone i territori e \u02bfAl\u012bvard\u012b Kh\u0101n avvi\u00f2 quasi subito le opere per un lungo fossato, chiamato \"Fossato maratha\", scavato attorno a Calcutta. \u02bfAl\u012bvard\u012b Kh\u0101n era un brillante tattico di artiglieria ma le sue forze armate erano sovrastate largamente dalle forze maratha che irruppero dalla provincia (\"Subah\") di Berar, arrivando a depredare e a devastare nel 1747 i territori del Bengala, sotto il comando di Raghoji I Bhonsle.\nDurante l'invasione maratha dell'Orissa, il suo \"Subedar\" M\u012br Ja\u02bffar ritir\u00f2 le sue forze fino all'arrivo di \u02bfAl\u012bvard\u012b Kh\u0101n e dell'esercito mughal e alla Battaglia di Burdwan, in cui Raghoji e i suoi Maratha furono messi del tutto in rotta. L'infuriato \u02bfAl\u012bvard\u012b Kh\u0101n allora licenzi\u00f2 l'inetto M\u012br Ja\u02bffar.\nLe forze difensive di \u02bfAl\u012bvard\u012b Kh\u0101n furono soverchiate in Orissa nel 1751, malgrado avessero ricevuto assistenza da Shuj\u0101\u02bfal-Dawla. L'Orissa riusc\u00ec infine a liberarsi dei Maratha grazie all'Imperatore mughal A\u1e25mad Sh\u0101h Bah\u0101dur. Tali incursioni proseguirono fino al 1751, quando un trattato di pace fu sottoscritto da A\u1e25mad Sh\u0101h Bah\u0101dur, \u02bfAl\u012bvard\u012b Kh\u0101n e Raghoji.\n\u02bfAl\u012bvard\u012b Kh\u0101n dom\u00f2 anche la rivolta di alcuni Afghani ribelli che tentavano di separare il Bihar dall'amministrazione di \u02bfAl\u012bvard\u012b Kh\u0101n.\nSecondo alcuni storici, \u02bfAl\u012bvard\u012b Kh\u0101n regn\u00f2 16 anni, in buona parte occupati delle guerre contro i Maratha. Verso la fine si concentr\u00f2 comunque nell'opera di ricostruzione e restauro dei suoi domini in Bengala.\nSviluppo culturale e musicale.\n\u02bfAl\u012bvard\u012b Kh\u0101n fu generoso patrono della musica e dei pi\u00f9 vari strumenti musicali, come la Vina o gli strumenti a percussione, chiamati Khol.\nFu patrono per la raccolta di numerosi manoscritti dello Shahnameh di Ferdowsi.\nMorte e successione.\n\u02bfAl\u012bvard\u012b Kh\u0101n mor\u00ec di idropisia il 10 aprile 1756, all'et\u00e0 di 80 anni. Indic\u00f2 per succedergli suo nipote Sir\u0101j al-Dawla, che sua figlia aveva generato e che egli aveva adottato. Ci\u00f2 avvenne nello stesso mese di aprile, quando il giovane aveva 23 anni. \nIl corpo di \u02bfAl\u012bvard\u012b Kh\u0101n fu inumato a Khushbagh."}
{"id": "8404987", "revid": "1924342", "url": "https://it.wikipedia.org/wiki?curid=8404987", "title": "Manu Gavassi", "text": "Biografia.\nNata e cresciuta a San Paolo, si \u00e8 avvicinata al mondo musicale all'et\u00e0 di 16 anni, realizzando e pubblicando cover attraverso YouTube. Grazie a ci\u00f2 \u00e8 stata notata dal produttore discografico Rick Bonadio, che le ha permesso di firmare un contratto con l'etichetta di propria propriet\u00e0 Midas Music, per mezzo della quale \u00e8 stato distribuito il primo album in studio eponimo della cantante. Dal progetto, uscito nel 2010, le tracce \"Garoto errado\" e \"Planos imposs\u00edveis\" hanno entrambe ottenuto la certificazione d'oro dalla Pro-M\u00fasica Brasil per aver venduto unit\u00e0 ciascuna a livello nazionale. A novembre 2011 ha debuttato come attrice grazie alla sua partecipazione come D\u00e9bora nella serie \"Julie - Il segreto della musica\". Il secondo album \"Clich\u00ea adolescente\", uscito nel 2013, \u00e8 stato supportato dall'uscita del singolo omonimo. Ha successivamente preso parte a \"Em fam\u00edlia\", interpretando il personaggio di Paulinha. Nel 2015 ha dato vita alla sua prima tourn\u00e9e nazionale a favore del primo EP \"V\u00edcio\". L'anno successivo ha avuto il ruolo di protagonista nel film \"Socorro, virei uma garota!\" e ha iniziato a lavorare per la Universal Music Group, attraverso la quale verr\u00e0 distribuito il terzo disco della cantante, intitolato \"Manu\" e pubblicato nel 2017. Anch'esso \u00e8 stato promosso dal tour omonimo. Nel 2020 ha inciso con Gloria Groove la hit \"Deve ser horr\u00edvel dormir sem mim\", che ha esordito alla 2\u00aa posizione della classifica brasiliana, bloccata da \"Oh Juliana\" di Niack, e che ha fatto il proprio ingresso nella Top 200 Singles della Associa\u00e7\u00e3o Fonogr\u00e1fica Portuguesa. La PMB ha certificato altre unit\u00e0 dei suoi brani, corrispondenti a un disco di platino e uno d'oro."}
{"id": "8404993", "revid": "1924342", "url": "https://it.wikipedia.org/wiki?curid=8404993", "title": "Elaine", "text": ""}
{"id": "8404994", "revid": "287204", "url": "https://it.wikipedia.org/wiki?curid=8404994", "title": "Robert Sapolsky (cantante)", "text": "Biografia.\nRobert Sapolsky nasce nel 1964. Negli anni 1977-79 si afferma con Adam Guettel come la principale voce bianca solista al Metropolitan Opera di New York. Interpreta per 19 volte il ruolo di Fyodor nel \"Boris Godunov\" di Modest Petrovi\u010d Musorgskij, sia a New York che in altre citt\u00e0 degli Stati Uniti, e per ben 24 volte quello del pastore nella \"Tosca\" di Giacomo Puccini. Per due volte si alterna a Adam Guettel nel ruolo di Yniold in \"Pell\u00e9as et M\u00e9lisande\" di Claude Debussy e con lui canta in numerose occasioni nell'ensamble di voci bianche nel \"Tannh\u00e4user\" di Richard Wagner e ne \"Il flauto magico\" di Wolfgang Amadeus Mozart.\nSapolsky \u00e8 conosciuto internazionalmente come voce bianca solista per la registrazione sonora della sua interpretazione di Fyodor nel \"Boris Godunov\" di Modest Petrovi\u010d Musorgskij al Metropolitan di New York il 25 febbraio 1978. La registrazione, diretta da Kazimierz Kord, \u00e8 una delle poche in cui la parte sia cantata da una voce di bambino e non - come di norma - da una mezzosoprano.\nSempre nel 1978 Sapolsky compare nel ruolo del pastore nel video della \"Tosca\" di Puccini, diretto da James Conlon, con Shirley Verrett, Luciano Pavarotti e Cornell MacNeil. Lo spettacolo fu registrato dal vivo dal Metropolitan di New York il 19 dicembre 1978 e trasmesso sul canale televisivo PBS per la serie \"Great Performances at the Met\".\n\u00c8 soprattutto apprezzato protagonista con Teresa Stratas del video dell'opera \"Amahl e i visitatori notturni\", trasmesso dalla NBC il 24 dicembre 1978, nel quale mostra notevoli qualit\u00e0 interpretative ed attoriali. Dopo i successi degli anni 50 con Chet Allen, Bill McIver e Kirk Jordan, e la produzione del 1963 con Kurt Yaghjian, il video (girato in parte in Terra Santa) segna il ritorno dell'opera di Gian Carlo Menotti in televisione dopo una pausa di ben 12 anni. Come d'uso in molti film-opera gli interpreti mimavano il canto su una colonna sonora preregistrata.\nLo si pu\u00f2 ancora ascoltare in registrazioni dal vivo, assieme a Adam Guettel e altre voci bianche, anche nel \"Tannh\u00e4user\" di Richard Wagner (Metropolitan, 21 gennaio 1978, diretto da James Levine) e, assieme a Carl Tramon e Scott Rigby, ne \"Il flauto magico\" di Wolfgang Amadeus Mozart (Metropolitan, 17 febbraio 1979, diretto da John Pritchard).\nDopo che la sua voce si \u00e8 rotta con l'adolescenza, Robert Sapolsky ha ripreso da adulto la sua carriera di cantante come baritono."}
{"id": "8404995", "revid": "2091899", "url": "https://it.wikipedia.org/wiki?curid=8404995", "title": "Bourns", "text": "Bourns, Inc. \u00e8 un'azienda statunitense di componenti elettronici, fornitrice per l'industria elettronica nei pi\u00f9 svariati settori tra i quali automotive, automazione industriale, strumentazione, dispositivi medicali, elettronica di consumo e altri.\nFondata a Altadena in California nel 1947 con 15 stabilimenti nel mondo e circa 7.000 dipendenti.\nStoria.\nMarlan e Rosemary Bourns iniziarono nel loro garage di a Altadena nel 1947 dopo la laurea alla Universit\u00e0 del Michigan, per lo sviluppo di componenti elettronici e sensori per l'industria aerospaziale. L'invenzione del loro potenziometro lineare permise una accurata precisione della misurazione dello spostamento negli attuatori negli aeromobili come il controllo del pitch, determinando lo sviluppo della societ\u00e0 nel ramo aerospaziale.\nLa sede a Riverside (California) viene creata negli anni successivi e i Bourns allargano la produzione di componentistica nel ramo automotive sensori, encoder e resistori assieme ad altri componenti attivi e passivi.\nBrevetti.\nNel 1952, Bourns brevetta il trimmer, a marchio \"Trimpot\". Nel 1995, Bourns acquista la VRN con la sua produzione di trimmer e surface-mount sealed tact switch. Nel 2008, Bourns acquista la Transient Blocking Unit (TBU) della Fultec Semiconductor, Inc."}
{"id": "8404996", "revid": "1331959", "url": "https://it.wikipedia.org/wiki?curid=8404996", "title": "Elaine di Tintagel", "text": ""}
{"id": "8404997", "revid": "112875837", "url": "https://it.wikipedia.org/wiki?curid=8404997", "title": "Marisa Mandrioli", "text": " \nBiografia.\nMarisa era figlia di Gualtiero Mandrioli, celebre burattinaio bolognese. A sette anni inizi\u00f2 a collaborare attivamente con la compagnia del padre, lavorando come bigliettaia e aiutando a riordinare la platea al termine degli spettacoli.\nNel settembre 1941 la famiglia Mandrioli lasci\u00f2 Bologna essendo stata sfollata a Civitella di Romagna, riuscendo a rientrare nella casa di via Indipendenza solo nel 1944. Dopo la guerra Gualtiero rimise in sesto il materiale da burattinaio, e i burattini della \u201cCompagnia Mandrioli\u201d tornarono in scena 2 giugno 1945 alla Salus in via Frassinago a Bologna. Dal 1946 al 1948 Gualtiero e la moglie Gina avviarono una collaborazione in radio, dove recitarono in due format, \u201cCantuccio dei Bambini\u201d e \u201cEi! Cal scusa\u201d. Gina, colpita da una laringite, dovette ben presto essere sostituita dalla figlia Marisa, che da allora recit\u00f2 sempre pi\u00f9 spesso diventando dal 1949 ufficialmente burattinaia della compagnia al fianco di Gualtiero e Raffaele Rivani. Nello stesso anno Gualtiero e Marisa lavorarono come \u201csuggeritori\u201d dei cantanti d\u2019opera e come attori delle recite della filodrammatica presso Lirica Paradiso di via S. Vitale.\nMarisa si dimostr\u00f2 artista poliedrica, ballando il tip tap e prendendo lezioni di canto lirico. Anche quando divenne sarta di professione, continu\u00f2 tutte le estati a lavorare come burattinaia nelle piazze bolognesi al fianco del padre, mentre d'inverno a recitare con la compagnia di filodrammatica. A quel tempo il repertorio dei burattinai abbracciava generi molto diversi fra loro: venivano messe in scena non solo commedie, ma anche tragedie ed opere liriche. Nel 1950 Marisa conobbe Sergio Sacchetti, suo futuro marito. I due ebbero una figlia, Roberta; anche Sergio reciter\u00e0 nella compagnia Mandrioli, interpretando la parte di Sganapino.\nMarisa continu\u00f2 ad aiutare il padre sino al suo ritiro dalle scene, nel 1966, recitando le parti femminili, cucendo i vestiti dei burattini, dipingendo le scene e partecipando alla scrittura dei copioni. Dal 1971 in poi fu insegnante di teatro presso l'oratorio ricreativo della parrocchia. Negli anni Marisa divenne promotrice di numerosi progetti, di cui fu costumista, attrice e sceneggiatrice: commedie musicali, allestimenti teatrali con \u201ci burattini in persona\u201d, spettacoli di cabaret e opere teatrali brillanti. Marisa vest\u00ec spesso i panni di Fagiolino al fianco della figlia Roberta Sacchetti che interpret\u00f2 anche lei Sganapino.\nNel 2001 Marisa incontr\u00f2 Vittorio Zanella, burattinaio e direttore artistico del Teatrino dell\u2019Es, con cui intraprese una collaborazione. A causa di un glaucoma progressivo, l'artista dovette gradualmente rinunciare a calcare le scene."}
{"id": "8405000", "revid": "124687146", "url": "https://it.wikipedia.org/wiki?curid=8405000", "title": "Third Division 1925-1926", "text": "La Third Division 1925-1926 \u00e8 stato il 6\u00ba campionato inglese di calcio di terza divisione, il 5\u00b0 con la suddivisione in 2 gironi (North e South). Ad aggiudicarsi il titolo ed a salire in Second Division furono: Grimsby Town (Third Division North) e (Third Division South).\nStagione.\nAggiornamenti.\nSelezione dei club.\nEsito della votazione per l'elezione dei club in Third Division North.\nEsito della votazione per l'elezione dei club in Third Division South.\nThird Division North.\nClassifica finale.\nLegenda:\nRegolamento:\nThird Division South.\nClassifica finale.\nLegenda:\nRegolamento:\nNote:"}
{"id": "8405001", "revid": "599013", "url": "https://it.wikipedia.org/wiki?curid=8405001", "title": "Ram\u00f3n Gonz\u00e1lez Arrieta", "text": "\u00c8 il marito dell'ex ciclista Joane Somarriba."}
{"id": "8405010", "revid": "1714743", "url": "https://it.wikipedia.org/wiki?curid=8405010", "title": "Roberto II di Namur", "text": "Origine.\nRoberto, sia secondo il \"Cartulaire de la commune de Namur, tome premier\", che secondo gli \"Actes des comtes de Namur de la premi\u00e8re race, 946-1196\", era figlio del secondo conte di Namur, Alberto I e della moglie, Ermengarda, che, secondo la \"Genealogica comitum Buloniensium\" era figlia del carolingio, Carlo I di Lorena, Duca della Bassa Lorena (Lotaringia), mentre secondo il \"Gestorum Abbatem Trudonensium Continuatio Tertia\", era figlia del Duca della Bassa Lorena (Lotaringia), Ottone, figlio di Carlo I di Lorena; anche il \"Fundatio Ecclesi\u00e6 S. Albani Namucensis\", oltre confermare il matrimonio di Alberto I ed Ermengarda confermandola discendente dei Carolingi.br&gt;Alberto I di Namur sia secondo il \"Cartulaire de la commune de Namur, tome premier\", che secondo gli \"Actes des comtes de Namur de la premi\u00e8re race, 946-1196\", Albero era figlio del primo conte di Namur, Roberto I e della moglie, che, secondo lo storico francese, Christian Settipani, specializzato nella genealogia dei personaggi dell\u2019Antichit\u00e0 e dell'Alto Medioevo, nel suo \"Onomastique et Parent\u00e9 dans l'Occident medieval (Prosopographica et Genealogica, Vol. 3)\", era Liutgarda, figlia di Adalberto I, conte di Metz (non consultato).\nBiografia.\nDi suo padre, Alberto I, non si conosce la data esatta della morte.&lt;br&gt;Secondo gli \"Actes des comtes de Namur de la premi\u00e8re race, 946-1196\", Alberto mor\u00ec prima del 1011.&lt;br&gt;Roberto succedette ad Alberto I, come Roberto II.&lt;br&gt;La \"Genealogica comitum Buloniensium\" conferma che Roberto era figlio di Ermengarda e, quando succedette al padre, Roberto era ancora molto giovane, e, secondo il \"Cartulaire de la commune de Namur, tome premier\", sua madre, Ermengarda era la reggente della contea.\nQuando suo zio, Lamberto entr\u00f2 in conflitto con Goffredo II di Verdun, secondo la \"Gestorum Abbatem Trudonensium Continuatio Tertia\", con Lamberto si schier\u00f2 il nipote, Reginardo V, ma non Roberto, che in un primo tempo si schier\u00f2 contro lo zio, ma quando Lamberto fu attaccato dal vescovo di Liegi, Balderico di Looz, corse in aiuto dello zio; questo fatto, avvenuto nel 1013, viene ricordato anche nelle \"Gesta Episcoporum Cameracensium III\", dove Roberto viene citato conte di Namur, per la prima volta (\"Rotberdo Namurcensi comite\"). Suo zio, Lamberto mor\u00ec combattendo a Florennes, come riportano le \"Gesta Episcoporum Cameracensium III\" (in campo Florinensi factum est bellum, ubi Lambertus comes caesus), combattendo contro il duca Goffredo II, come riportano le \"Gesta Abbatum Gemblacensium\" (\"commissa pugna in Florinis inter Lantbertum comitem, filium Ragineri Longicolli\", et Godefridum ducem\").\nPare che in quel periodo, Roberto fu guarito da una febbre che lo aveva messo in pericolo di vita, dopo che gli erano state portate le reliquie di St Veronus.\nRoberto compare per l'ultima volta in un documento ufficiale, nel 1018: Roberto (\"in pago et in comitatu Lommensi sitam, cuius nunc comes adest Ratbodus\") viene citato nel documento, n\u00b0 387 dell'imperatore del Sacro Romano Impero, Enrico II il Santo (\"Heinricus divina favente clementia Romanorum imperator augustus\").\nNon si conosce l'anno esatto della morte di Roberto II. Non avendo discendenza, gli succedette il fratello Alberto, come Alberto II.\nMatrimonio e discendenza.\nDi Roberto II non si conosce n\u00e9 il nome n\u00e9 gli ascendenti della moglie e nemmeno si conosce alcun discendente. Per\u00f2 secondo il \"Ex Miraculis S. Gengulfi Auct. Gonzone Abbate Florinensi\", Roberto aveva avuto un figlio (\"filio suo morte gravatu\"):"}
{"id": "8405011", "revid": "1543377", "url": "https://it.wikipedia.org/wiki?curid=8405011", "title": "Ailuropoda melanoleuca qinlingensis", "text": "Il panda di Qinling (\"Ailuropoda melanoleuca qinlingensis\" ) \u00e8 una sottospecie del panda gigante, scoperta negli anni '60, ma non riconosciuta come tale fino al 2005. Ignorando la sottospecie nominale, \u00e8 la prima sottospecie scientificamente riconosciuta del panda gigante.\nDescrizione.\nIl panda di Qinling si differenzia dalla sottospecie nominale pi\u00f9 familiare per il suo cranio pi\u00f9 piccolo e la pelliccia marrone chiaro e bianco, al posto del pi\u00f9 comune mantello bianco e nero, e per le sue dimensioni complessivamente pi\u00f9 piccole. Le macchie marroni sul volto, sono poste sotto gli occhi a formare quasi una lacrima, anzich\u00e9 intorno agli occhi come nella sottospecie nominale.\nDistribuzione e habitat.\nQuesta sottospecie \u00e8 limitata alle montagne del Qin, ad altitudini di 1300\u20133000 metri. La sua colorazione \u00e8 probabilmente una conseguenza degli accoppiamenti tra consanguinei: poich\u00e9 la popolazione \u00e8 limitata ad un areale cos\u00ec ridotto, la variazione genetica limitata potrebbe aver portato alla conservazione della mutazione responsabile.\nConservazione.\nEsistono circa 200\u2013300 esemplari di panda del Qinling che vivono allo stato brado.\nIl 30 agosto 1989, una femmina di questa specie fu catturata e portata allo zoo di Xi'an per accoppiarsi con un normale panda gigante. La prole di questo panda presentava il caratteristico mantello bianco e nero, ma secondo quanto riferito il mantello cominci\u00f2 a mutare verso un colore brunastro con la crescita. Secondo altri resoconti la femmina diede alla luce tre cuccioli, ma morirono tutti poco dopo la nascita. La madre, di nome Dan-Dan, mor\u00ec nel 2000.\nA causa dell'inquinamento, la sottospecie Qinling \u00e8 stata esposta a sostanze tossiche nella sua dieta a base di bamb\u00f9. Anche se non \u00e8 completamente certo a quali agenti tossici sia stata esposta, \u00e8 stato determinato che questi siano metalli pesanti provenienti dalla deposizione atmosferica. Pertanto, la conservazione dei panda del Qinling potrebbe essere compromessa in futuro, a causa dell'inquinamento atmosferico in Cina.\nLa salute dentale \u00e8 importante per la sopravvivenza dei panda del Qinling. Questi panda hanno un tasso di sopravvivenza di 5-20 anni. Le anomalie dentali pi\u00f9 comuni che affrontano i panda del Qinling sono attrito e fratture dentali. Queste due anomalie possono influire sul tasso di sopravvivenza di questi animali."}
{"id": "8405012", "revid": "767487", "url": "https://it.wikipedia.org/wiki?curid=8405012", "title": "L\u0103utari", "text": "La parola rumena l\u0103utar indica una classe di musicisti di etnia rom. Molto spesso, e per tradizione, i \"l\u0103utari\" sono membri di una categoria professionale di musicisti roman\u00ec, chiamati anche \"\u021bigani l\u0103utari\". Il termine deriva da \"l\u0103ut\u0103\", la parola rumena per liuto. I l\u0103utari di solito si esibiscono in gruppi, chiamati \"taraf\".\nTerminologia.\n\"L\u0103utar\", secondo il DEX (\"Dic\u021bionarul Explicativ al Limbii Rom\u00e2ne\" - \"Dizionario esplicativo della lingua rumena\"), \u00e8 formato da \"l\u0103ut\u0103\" (che significa \" liuto \") e dal suffisso dell'agente \"-ar\", comune per i nomi professionali. Dovrebbe essere fatta una distinzione tra la parola generica rumena \"l\u0103utar\" e il gruppo dei rom. In origine, la parola era usata solo per coloro che suonavano la \"l\u0103ut\u0103\". Anche gli altri hanno preso il nome dal nome dei loro strumenti, ad esempio: \"scripcar\" (violinista), \"cobzar\" (suonatore di cobza) e \"naingiu\" (suonatore di nai). A partire dal XVII secolo, la parola \"l\u0103utar\" venne usata indipendentemente dallo strumento suonato.\nUn'altra distinzione dovrebbe essere fatta tra la musica \"l\u0103ut\u0103reasc\u0103\" suonata da \"l\u0103utari\" e la musica contadina rumena. Un termine pi\u00f9 appropriato per qualcuno che suona musica \"contadina\", cio\u00e8 un musicista popolare \u00e8 \"rapsod\".\nStoria.\nLa categoria dei \"l\u0103utari\" probabilmente deriva da altri gruppi storici di rom presenti in Romania, come gli ursari, lovari e i kalderash. I nomi dei clan roman\u00ec in Romania sono di solito nomi che povengono dallr professioni in rumeno: \"c\u0103ld\u0103rar\" (artigiani che producono grandi contenitori di metallo, c\u0103ldare = secchio; -a\u0219 sostituisce -ar regionale), \"lingurar\" (artigiani che producono utensili per la cucina in legno, lingur\u0103 = cucchiaio), \"florar\" (venditori di fiori, \"floare\" = fiore) eccetera.\nLa prima menzione dei \"l\u0103utari\" risale al 1558 quando Mircea Ciobanul, il Voivode della Valacchia, d\u00e0 \"Ruste l\u0103utarul\" (\"Ruste il l\u0103utar\") in dono al Vornic Ding\u0103 dalla Moldavia. Nel 1775 fu fondata la prima gilda \"l\u0103ut\u0103reasc\u0103\" (\"breasl\u0103\") in Valacchia.\nI \"l\u0103utari\" erano sia rom schiavi che rumeni liberi, ma i rom erano la maggioranza, preferiti perch\u00e9 ritenuti ad avere migliori capacit\u00e0 musicali. Nel tempo ci sono stati anche dei \"l\u0103utari\" ebrei e turchi.\nPrima del XIX secolo, i musicisti rom erano spesso impiegati per fornire intrattenimento nelle corti dei principi e dei boieri. Nel diciannovesimo secolo, la maggior parte di questi musicisti si stabil\u00ec nelle aree rurali dove cercarono un nuovo impiego ai matrimoni, funerali e altre celebrazioni tradizionali rumene. Erano chiamati \"\u021bigani v\u0103tra\u0219i\" e hanno la lingua rumena come lingua madre, o talvolta la lingua ungherese. Solo alcuni di loro, con antenati del \"kalderash\" o dei gruppi di \"ursari\", parlavano ancora la lingua rom.\nI \"l\u0103utari\" esistevano principalmente nelle regioni Moldavia, Muntenia, Oltenia e Dobruja dell'attuale Romania In Transilvania, musicisti professionisti tradizionali non esistevano fino al XIX secolo. Per questo motivo la musica \"contadina\" della Transilvania \u00e8 rimasta pi\u00f9 \"pura\". Una situazione simile era a Banat . Oggi i romani \"l\u0103utari\" sono anche predominanti in Transilvania.\nCome interpreti, i \"l\u0103utari\" sono di solito organizzati in modo \"lasco\" in un gruppo noto come taraf, che spesso consiste in gran parte dei maschi di una famiglia allargata. (Esistono donne \"l\u0103utari\", per lo pi\u00f9 vocalist, ma sono molto pi\u00f9 numerose degli uomini.) Ogni \"taraf\" \u00e8 guidato da un \"prima\u0219\", un solista primario.\nTradizionalmente, i \"l\u0103utari\" suonavano a orecchio, ma oggi sempre pi\u00f9 \"l\u0103utari\" hanno studi musicali e sanno leggere le note.\nI \"l\u0103utari\" \"si\" considerano l'\u00e9lite dei rom. Per questo motivo vogliono che i loro figli sposino solo altri \"l\u0103utari\" .\nMusica l\u0103ut\u0103reasc\u0103.\nLa musica dei \"l\u0103utari\" si chiama \"muzica l\u0103ut\u0103reasc\u0103\". Non esiste un solo stile musicale dei \"liutari\", lo stile musicale varia da regione a regione, il pi\u00f9 noto \u00e8 quello della Romania meridionale. La musica \"l\u0103ut\u0103reasc\u0103\" \u00e8 complessa ed elaborata, con dense armonie e raffinati ornamenti, e la sua esecuzione richiede una buona tecnica. La musica \"l\u0103ut\u0103reasc\u0103\" non deve essere confusa con la \"musica contadina\" rumena..\nI \"l\u0103utari\" trassero ispirazione da tutte le musiche con cui avevano contatti: la musica pastorale della Romania, la musica bizantina suonata nella chiesa, cos\u00ec come la musica straniera, in particolare turca, ma anche russa e dell'Europa occidentale. Mentre i \"l\u0103utari hanno\" tratto ispirazione dalla musica locale, hanno anche influenzato la musica \"contadina\" rumena\nL'improvvisazione \u00e8 una parte importante della musica \"l\u0103ut\u0103reasc\u0103\" . Ogni volta che un \"l\u0103utar\" suona una melodia, la reinterpreta. Per questo motivo la musica \"l\u0103ut\u0103reasc\u0103\" \u00e8 stata paragonata alla musica jazz. Un \"l\u0103utar\" della band Damian Draghici, che ha anche suonato Jazz, ha affermato che la musica \"l\u0103ut\u0103reasc\u0103\" \u00e8 \"una specie di jazz\" ..\nA causa della sua caratteristica di improvvisazione su un certo quadro di base, la musica \"l\u0103ut\u0103reasc\u0103\" \u00e8 stata confrontata con altre musiche dei Desi come i R\u0101g. Yehudi Menuhin considerava la musica dei \"l\u0103utari\" come un passo necessario verso l'India.\nLa musica dei \"l\u0103utari\" stabilisce la struttura dei matrimoni contadini rumeni, oltre a fornire intrattenimento (non solo musica, ma trucchi magici, storie, addestramento degli orsi, ecc.) Durante le parti meno movimentate del rituale, i \"l\u0103utari\" fanno anche da guida attraverso i rituali del matrimonio e moderano ogni conflitto che potrebbe sorgere durante quella che pu\u00f2 essere una lunga festa alimentata dall'alcol.\nIl repertorio dei \"l\u0103utari\" comprende hora, s\u00e2rba, br\u00e2ul (una hora ad alto tempo), doiul, melodie con ritmi di derivazione turca (geamparaua, breaza, rustemul, maneaua l\u0103ut\u0103reasc\u0103, cad\u00e2neasca), doina, de ascultare (approssimativamente \"canzone per ascoltare\", pu\u00f2 essere considerata una forma pi\u00f9 complessa di doina), c\u00e2ntecul b\u0103tranesc, c\u0103lu\u0219ul, ardeleana, cor\u0103gheasca, ardeleana, batuta\nNella Romania meridionale, la musica \"l\u0103ut\u0103reasc\u0103\" ha uno strato rurale e uno urbano. La musica urbana \"l\u0103ut\u0103reasc\u0103\" \u00e8 conosciuta come \"folklore urbano\" o \"musica di mahala\".\nSeguendo un'usanza quasi certamente risalente almeno al Medioevo, la maggior parte dei \"l\u0103utari\" spende rapidamente le tasse di queste cerimonie nuziali per banchetti prolungati per i loro amici e famiglie nei giorni immediatamente successivi al matrimonio.\nStrumenti spesso suonati dai l\u0103utari.\nI \"l\u0103utari\" raramente usavano gli strumenti soffiati usati nella musica contadina, a causa delle loro capacit\u00e0 limitate, ma c'erano alcuni liutari che usavano il flauto (\"pi\u00f9 fluido\") o la cornamusa (\"cimpoi\"). Oggi i \"l\u0103utari\" hanno anche usato molti strumenti elettrici, elettronici ed elettroacustici: varie tastiere (fisarmoniche elettroniche incluse), chitarre e bassi elettrici ed elettroacustici, ecc.\nInfluenza su George Enescu.\nI \"l\u0103utari\" e la loro musica ebbero avuto una grande influenza sul compositore rumeno George Enescu. Il suo amore per la musica inizi\u00f2 quando, da bambino, sent\u00ec un taraf di l\u0103utari durante un viaggio con sua madre a B\u0103l\u021b\u0103te\u0219ti. Questo fatto fu difficile da accettare da parte di alcuni musicologi rumeni che cercarono di indurre l'idea che dovevano essere stati alcuni musicisti contadini che Enescu aveva sentito in quel viaggio. Enescu ricevette le sue prime lezioni musicali da un l\u0103utar chiamato Nicolae (Lae) Chioru, il cui vero nome era Nicolae Filip. Durante la sua vita, Enescu fece amicizia con molti l\u0103utari dai quali impar\u00f2 la loro musica. A differenza di B\u00e9la Bart\u00f3k, che evit\u00f2 il romani l\u0103utari, cercando solo la musica contadina, Enescu fu interessato a questo tipo di autenticit\u00e0 nazionalistica, si ispir\u00f2 sia alla musica contadina che alla musica l\u0103utareasc\u0103 (sia rurale che urbana). Le sue prime e probabilmente pi\u00f9 famose composizioni, la \"Po\u00e8me roumaine\" e la Rapsodia rom\u00e2n\u0103 n. 1 e 2, furono scritte citando direttamente brani di musica folcloristica urbana, che dette loro un forte sapore turco/mediorientale. Cos\u00ec profondo era questo aspetto nella sua musica che un critico tedesco pens\u00f2 erroneamente che Enescu fosse lui stesso rom dopo aver ascoltato la Rapsodia rumena.\nMusicisti / gruppi musicali che suonano musica l\u0103utari.\nBande / taraf.\nLa maggior parte delle \"taraf\" non hanno un nome specifico, ma sono costruite intorno a una persona (il \"prima\u0219\") o una famiglia. La maggior parte delle band che hanno un nome sono create commercialmente. Alcuni dei pi\u00f9 famosi sono:"}
{"id": "8405034", "revid": "293377", "url": "https://it.wikipedia.org/wiki?curid=8405034", "title": "Detroit Cougars 1968", "text": "Questa pagina raccoglie i dati riguardanti i Detroit Cougars nelle competizioni ufficiali della stagione 1968.\nStagione.\nLa squadra rispetto alla stagione precedente venne completamente rifondata, e solo Walter Bruce venne richiamato in prestito dal . La squadra, formata quasi esclusivamente da giocatori europei con qualche innesto haitiano e canadese, ottenne il quarto ed ultimo posto della Lakes Division, nonostante l'avvicendamento in panchina tra l'inglese Len Julians, entrato in conflitto con la societ\u00e0, ed il magiaro Andr\u00e1s Nagy.\nLa franchigia chiuse i battenti alla fine della stagione.\nOrganigramma societario.\nArea direttiva\nArea tecnica"}
{"id": "8405039", "revid": "22475", "url": "https://it.wikipedia.org/wiki?curid=8405039", "title": "Mezzogiorno. XXII secolo", "text": "Polden', XXII vek (\"\u041f\u043e\u043b\u0434\u0435\u043d\u044c, XXII \u0432\u0435\u043a\"), tradotto letteralmente \"Mezzogiorno, XXII secolo\", \u00e8 un romanzo di fantascienza dei fratelli Strugackij pubblicato in Unione Sovietica per la prima volta nel 1967 in settantacinquemila copie da Detskaja Literatura. Una parte del libro (\"Il ritorno\") era stata gi\u00e0 edita in precedenza. Rientra nel ciclo di opere che gli autori hanno dedicato all'esplorazione del cosmo da parte dei terrestri (come \"Il paese delle nubi purpuree\", \"La via verso Amaltea\", \"Apprendisti\").\nTrama.\nL'uomo ha da poco sconfitto fame, cupidigia e ignoranza e ha raggiunto il \"Mezzogiorno\", il raggiungimento della piena maturit\u00e0 dell'essere umano. Marte \u00e8 colonizzato, Venere terraformata. Si scoprono civilt\u00e0 extraterrestri e tracce di un'antica quanto misteriosa intelligenza aliena. Tuttavia gli esseri umani conservano i loro difetti e i loro problemi.\nStruttura.\nL'opera \u00e8 composta di venti racconti scritti tutti tra il 1959 e il 1962 (poi rilavorati nel 1967), raggruppati in quattro sezioni distinte, ciascuna delle quali riferite ad un periodo di tempo pi\u00f9 o meno omogeneo e che abbracciano complessivamente due secoli di storia, dal futuro pi\u00f9 prossimo a oltre (dal 1989 al 2189). Molti dei personaggi e degli eventi citati si ritrovano in altri romanzi degli autori (ad esempio in \"Catastrofe planetaria\", \"\u00c8 difficile essere un dio\" ecc.).\nprima parte: Quasi gli stessi\nIn questa prima parte si narrano alcuni eventi nel futuro prossimo: un viaggio su Marte, dove nasce il primo bambino (e i pericoli delle temibili \"sanguisughe volanti\"); Kondratev studia all'accademia spaziale.\nseconda parte: Il ritorno\nNella seconda parte Kondratev e Slavin (il primo bambino nato su Marte) fanno ritorno sulla Terra dopo un viaggio di 150 anni tra le pieghe dello spazio-tempo. Ormai \u00e8 il XXII secolo. Sono come dei relitti in un pianeta che ormai \u00e8 per loro alieno. Devono adattarsi alla nuova vita. La seconda parte introduce anche una serie di personaggi e situazioni che saranno sviluppati meglio in quella successiva.\nterza parte: Un pianeta con tutti i confort\nquarta parte: Come sarete\nSi approfondisce la strada che l'umanit\u00e0 deve ancora percorrere per sfruttare appieno il proprio potenziale.\nCritica.\nL'uomo ha da poco sconfitto fame, cupidigia e ignoranza e ha raggiunto quella che si potrebbe definire l'utopia socialista (questo gli autori intendono con \"Mezzogiorno\", il raggiungimento della piena maturit\u00e0 dell'essere umano). In questo senso l'opera \u00e8 concepita come una risposta a \"La nebulosa di Andromeda\" di Ivan Efremov, sebbene se ne discosti fortemente sia nelle finalit\u00e0 (gli Strugatskij non intendono costruire utopie) sia nei soggetti rappresentati (le persone del futuro sono per lo pi\u00f9 identiche alle persone del presente e non vengono idealizzate). Marte \u00e8 colonizzato, Venere terraformata. Si scoprono civilt\u00e0 extraterrestri e tracce di un'antica quanto misteriosa intelligenza aliena. Tuttavia, non \u00e8 tutto cos\u00ec perfetto nell'utopia strugatskiana del XXII secolo. Gli esseri umani conservano i loro difetti e i loro problemi.\nVari commentatori, al quesito se i fratelli Strugatskij siano riusciti a scrivere un'utopia, hanno risposto negativamente. Ad esempio, Vsevolod Revi\u010d afferma: \u00abNo, gli Strugatskij non hanno trovato s\u00e9 stessi in questo genere. Non sono riusciti a realizzare una Grande Utopia. L'utopia presuppone la descrizione delle infrastrutture di una societ\u00e0 ideale, istruzione, educazione, famiglia, etica, potere, economia... Le costruzioni logiche delle utopie quasi sempre entrano in conflitto con la rappresentazione dei destini individuali, non per niente esiste l'opinione consolidata che l'utopia abbia poco a che fare con la letteratura. E gli Strugatskij si sentivano degli artisti che tentavano di riflettere ansie globali tramite la rappresentazione di concreti destini individuali\u00bb\n\u00abIl libro riafferma i temi preferiti di questo periodo (la natura dell'eroismo, l'inevitabilit\u00e0 del progresso, la desiderabilit\u00e0 del lavoro, il valore dei bambini e la valenza dell'individuo) e ne tocca alcuni che domineranno le opere successive degli Strugatskij, come l'incomprensibilit\u00e0 dell'alieno\u00bb (cos\u00ec Stephen W. Potts, in \"The second marxian invasion. The fiction of the Strugatsky brothers\", Wildsidepress, 1991).\nStoria editoriale.\nMolte le traduzioni. In occidente, vanno ricordate:\nAd oggi (aprile 2020) manca una traduzione italiana, ad eccezione dei due racconti indicati."}
{"id": "8405045", "revid": "88740", "url": "https://it.wikipedia.org/wiki?curid=8405045", "title": "Marvin Matyka", "text": " \nBiografia.\nProduttore, montatore e creatore di colonne sonore. \u00c8 noto, dal 2017, per il suo lavoro per le colonne sonore della serie televisiva, \"Tredici\" , prodotta dalla Paramount Television, editore musicale e produttore di colonne sonore del film, A un metro da te, editore e assistente al montaggio delle serie televisive, The CW e \"Riverdale\".\nConcluse gli studi nel 2016. Dopo la scuola, ha completato un apprendistato come impiegato industriale, iniziando poi a lavorare come regista e montatore ad Amburgo, sua citt\u00e0 natale. Il suo talento venne notato grazie al suo canale di YouTube, BrandsEditVEVO. Dal 2018 ha firmato un contratto sia con l'Universal Music Group che con il Sony Music Entertainment."}
{"id": "8405052", "revid": "767487", "url": "https://it.wikipedia.org/wiki?curid=8405052", "title": "Rom ucraini", "text": "I rom ucraini (, ), noti anche come \"Servitka rom\" o solo \"Servitka\" \u00e8 un sottogruppo di rom in Ucraina, i cui antenati provenivano dalla Serbia, inizialmente insediati sul fiume Dnepr. I Servitka fanno parte dei rom in Ucraina (sono il primo gruppo pi\u00f9 numeroso tra i rom ucraini) e Russia, dove sono ben integrati nella societ\u00e0. Il dialetto Roman\u00ec Servitka appartiene al gruppo ucraino di dialetti roman\u00ec classificato da LN Cherenkov. La maggior parte dei rom ucraini parla un roman\u00ed antico intercalato da parole ucraine e russe.\nSono cristiani ortodossi e le loro occupazioni tradizionali sono la lavorazione dei metalli e la chiromanzia. Nel XIX secolo molti giovani Srom ucraini prestarono servizio negli eserciti cosacchi.\nAttualmente, i Servitka sono uno dei gruppi rom con il migliore livello di istruzione e conosciuti come eccellenti interpreti della musica gitana. Sono spesso erroneamente considerati rom russi.\nRom ucraini noti.\nTra i Servitka pi\u00f9 conosciuti:"}
{"id": "8405055", "revid": "287204", "url": "https://it.wikipedia.org/wiki?curid=8405055", "title": "Congresso universale di esperanto del 1911", "text": "Il Congresso universale di esperanto del 1911, il settimo, si svolse dal 20 al 27 agosto 1911 ad Anversa, in Belgio. I partecipanti furono 1733, da 42 paesi.\nLoka Kongresa Komitato.\nI membri del LKK, chiamato \"La Sepo por la Sepa\", (cio\u00e8 \"I Sette per il Settimo\", sottinteso \"congresso\") furono:"}
{"id": "8405056", "revid": "767487", "url": "https://it.wikipedia.org/wiki?curid=8405056", "title": "Tyler Rake", "text": "Tyler Rake (\"Extraction\") \u00e8 un film del 2020 diretto da Sam Hargrave, al debutto da regista.\nLa pellicola \u00e8 l'adattamento cinematografico della graphic novel \"Ciudad\", scritta da Ande Parks, Anthony e Joe Russo ed illustrata da Fernando Le\u00f3n Gonz\u00e1lez.\nTrama.\nDopo la scuola, Ovi Mahajan, figlio di Ovi Mahajan Sr., signore della droga indiano, esce di nascosto di casa per visitare un club, dove viene rapito da agenti di polizia che lavorano per il signore della droga rivale, Amir Asif. Saju Rav, ex militare e protettore del bambino, visita il padre di Ovi in prigione, che si rivela non disposto a pagare il riscatto in quanto danneggerebbe il suo prestigio, ed ordina cos\u00ec a Saju di recuperare suo figlio, minacciando la sua famiglia.\nTyler Rake, un mercenario ex SASR, viene reclutato da Khan per salvare Ovi da Dacca. La squadra di Rake e Khan si prepara ad estrarre Ovi, con gli uomini di suo padre pronti a pagarli una volta recuperato. Rake salva Ovi, uccide i suoi rapitori e lo porta al punto di estrazione, ma gli uomini di suo padre non riescono intenzionalmente a trasferire i fondi. Invece, Saju uccide i compagni di squadra di Rake per riportare indietro Ovi per evitare qualsiasi pagamento. Appresa la fuga di Ovi, Asif ordina un blocco immediato su Dacca, mettendo in sicurezza tutti i ponti che portano fuori citt\u00e0.\nKhan organizza un elicottero per estrarre Rake fuori citt\u00e0 e gli dice di abbandonare Ovi poich\u00e9 non verranno pagati per il contratto di estrazione. Rake rifiuta, ossessionato dai ricordi di suo figlio, che mor\u00ec in giovane et\u00e0 a causa di un linfoma. Dopo essere fuggito da Saju e dalla polizia corrotta, Rake combatte una banda di ragazzi guidati da Farhad, un giovane criminale determinato a impressionare Asif. Rake chiama il suo amico Gaspar, un compagno di squadra in pensione che vive l\u00ec, e lui e Ovi si nascondono a casa di Gaspar. Gaspar rivela che Asif ha piazzato una taglia di 10 milioni di dollari su Ovi, e si offre di condividerla se Rake gli consente di uccidere Ovi. Rake rifiuta e combatte Gaspar, che prende il sopravvento ma viene per\u00f2 infine ucciso da Ovi.\nRake chiama Saju e chiede il suo aiuto, costringendolo ad unirsi a lui per fuggire da Dacca. Rake distoglie l'attenzione da un mascherato Saju e Ovi mentre i due si fanno strada attraverso un checkpoint sul ponte, quindi li segue per coprire la loro fuga. Khan e i restanti mercenari si avvicinano dal lato opposto del ponte, mentre Asif osserva da lontano con il binocolo. Ferito, Rake ordina a Ovi di correre verso l'elicottero in attesa di Khan. Mentre Rake lo segue, viene colpito al collo da Farhad e, vedendo Ovi al sicuro, cade nel fiume. Ovi, Khan e la squadra di estrazione scappano a Mumbai.\nOtto mesi dopo, Khan uccide Asif in un bagno per uomini. Ovi salta nella piscina della sua scuola e affiora per vedere un uomo che lo osserva.\nProduzione.\nIl 30 agosto 2018 viene annunciato il progetto con Sam Hargrave alla regia su una sceneggiatura di Joe Russo e Chris Hemsworth protagonista.\nLe riprese del film iniziano nei primi giorni del novembre 2018 e si svolgono tra Mumbai e Ahmedabad fino al 19 novembre, mentre le riprese successive si svolgono in Thailandia, nel distretto di Ban Pong ed a Ratchaburi, e a Dacca, nel Bangladesh, terminando nel marzo 2019.\nTitolo.\nIl titolo iniziale del film era \"Dhaka\", cambiato successivamente in \"Out of the Fire\" ed infine diventato \"Extraction\" nella versione originale.\nPromozione.\nIl primo trailer del film viene diffuso il 7 aprile 2020.\nDistribuzione.\nIl film \u00e8 stato distribuito sulla piattaforma Netflix a partire dal 24 aprile 2020.\nDivieti.\nNegli Stati Uniti il film \u00e8 stato vietato ai minori di 17 anni non accompagnati per la presenza di \"forte violenza sanguinosa, linguaggio non adatto e uso di droghe\".\nAccoglienza.\nCritica.\nSull'aggregatore Rotten Tomatoes il film riceve il 68% delle recensioni professionali positive con un voto medio di 6,09 su 10 basato su 167 critiche, mentre su Metacritic ottiene un punteggio di 56 su 100 basato su 34 critiche.\nPrimati.\nAl 4 maggio 2020 la pellicola \u00e8 stata vista da oltre 90 milioni di account, segnando il nuovo record per il film pi\u00f9 visto di sempre su Netflix, arrivando poi a 99 milioni nel luglio seguente, diventando cos\u00ec il film originale pi\u00f9 visto su Netflix. \u00c8 stato il decimo film pi\u00f9 visto del 2020 sulla piattaforma Netflix. A fine 2021 risulta essere il quarto film pi\u00f9 visto dell'anno.\nSequel.\nNel maggio 2020, lo sceneggiatore Joe Russo annuncia di aver siglato un accordo per scrivere il sequel/prequel, mentre Chris Hemsworth e il regista Sam Hargrave firmeranno dopo che la sceneggiatura sar\u00e0 pronta. Nel gennaio 2021, Sam Hargrave fissa le riprese per l'autunno 2021 e annuncia che Joe Russo sta ultimando la sceneggiatura."}
{"id": "8405057", "revid": "729019", "url": "https://it.wikipedia.org/wiki?curid=8405057", "title": "Castello di Arena Po", "text": "Il Castello di Arena Po \u00e8 una fortificazione nel comune italiano di Arena Po, in provincia di Pavia. L'edificio \u00e8 posto al margine settentrionale del centro abitato, a 61 , vicino dall'antico corso del Po che nei secoli passati lambiva il paese.\nStoria.\nArena Po era dotata di grandi fortificazioni e controllava un punto del Po di grande importanza per i commerci fluviali. La prima citazione scritta dell'esistenza del castello risale al 1145, all'inizio delle lotte tra l'impero e i liberi comuni: \"Nell'anno 1145 essendo consoli Fulco Avogadro e Obizzo Filiodoro, gli huomini d'Arena arresero il lor castello \u00e0 piacentini, et giurarono loro fedelt\u00e0\".\nLa localit\u00e0 fu assediata nel 1216 dai milanesi e dai piacentini e, nel 1356, dalle forze viscontee, in entrambi i casi Arena Po non fu conquistata.\nNel 1263 fu occupata da Ottone Visconti, vescovo di Milano. Nel 1290 poi il dominio pass\u00f2 a Manfredino Beccaria, nel 1304, il castello risulta sottomesso ad Alberto Scoto, signore di Piacenza. In seguito, con il consolidarsi della signoria di Milano Arena Po entra nella sfera del dominio dei Visconti.\nLa carta topografica relativa al corso del Po, redatta da Bolzoni nel 1587, porta questa intestazione: \"Nova, vera et integra descriptio totius fluminis Padi incipiendo a Castro Arenae usque ad Castrum Novum Boccae Abduae et cum toto territorio placentino et eius confinibus ultra Padum\"\nLa distruzione di un'ampia parte di castello, di cui vediamo solo le fondamenta, avvenne nel 1656 ad opera del governatore di Milano, il cardinale Trivulzio, che temeva potesse cadere nelle mani dei nemici.\nDopo molti anni di abbandono, nel 1999 divenne propriet\u00e0 della famiglia Roveda che ne cur\u00f2 il restauro.\nStruttura.\nIl castello era dotato di un fossato in diretta comunicazione con il Po, che permetteva alle imbarcazioni di accedere al suo interno, come accadde durante l'assedio del 1216 quando le navi pavesi vennero in soccorso di Arena assediata dai piacentini\nLa fortificazione, che ha subito molte distruzioni, consiste oggi in un grosso corpo di fabbrica in laterizio con una massiccia struttura muraria, le mura hanno uno spessore variabile tra m 1,20 e m 1.30, Sostanzialmente \u00e8 l'ala est, parte residuale della struttura originaria, una torre mozza spunta da un angolo."}
{"id": "8405060", "revid": "930062", "url": "https://it.wikipedia.org/wiki?curid=8405060", "title": "Tracy Caldwell", "text": ""}
{"id": "8405061", "revid": "1543377", "url": "https://it.wikipedia.org/wiki?curid=8405061", "title": "Paolo Fucile", "text": "Biografia.\nNato nel 1981 a Catania, gareggiava nella lotta greco-romana, nei pesi leggeri (60 kg).\nA 23 anni ha partecipato ai Giochi olimpici di , nei 60 kg, perdendo entrambi gli incontri, 10-0 contro il georgiano Akaki Chachua e 7-0 con il kazako Nurlan Koizhaiganov, non passando il girone eliminatorio e terminando 22\u00ba totale.\nNel 2009 ha vinto la medaglia di bronzo nei 60 kg ai Giochi del Mediterraneo di Pescara, chiudendo dietro al serbo Davor \u0160tefanek e all'egiziano Sayed Hamed.\nIn carriera ha preso parte anche a 2 Mondiali (miglior piazzamento il 31\u00ba posto di Herning 2009) e 2 Europei (miglior piazzamento il 20\u00ba posto di Belgrado 2003)."}
{"id": "8405062", "revid": "92723", "url": "https://it.wikipedia.org/wiki?curid=8405062", "title": "Rom russi", "text": "I rom russi (), noti anche come \"Ruska roma\" o \"Xaladitka roma\" (), cio\u00e8 \"soldati rom\") sono il principale sottogruppo roman\u00ec in Russia e Bielorussia, ma anche in Ucraina centrale e orientale, Francia, Canada e Stati Uniti.\nLa lingua dei rom russi, anche detta Ruska Roman\u00ec, contiene alcune parole tedesche, polacche e russe, nonch\u00e9 una parte di grammatica ucraina e russa. La maggior parte dei rom russi sono cristiani ortodossi, mentre quelli che vivono in aree prevalentemente musulmane (come il Caucaso) tendono ad essere musulmani.\nLe loro professioni tradizionali sono il commercio di cavalli e le arti (musica, danza). Nel 2016 la maggior parte dei cantanti, attori, ballerini e musicisti roman\u00ec in Russia erano (ovviamente) di origine rom russa. La loro cultura musicale \u00e8 considerata la principale cultura rom in Russia, ed \u00e8 presa ad esempio da altri rom.\nL'abbigliamento tradizionale dei rom russi si basa sull'abbigliamento tradizionale russo e Kalderash ed \u00e8 utilizzato spesso da cantanti e ballerini.\nStoria.\nAll'inizio del XIX secolo esistevano gi\u00e0 diversi cori roman\u00ec costituiti da rom russi che erano servi; considerati cos\u00ec talentuosi che i loro proprietari li tenevano in considerazione. I cori roman\u00ec di Mosca e San Pietroburgo erano molto popolari durante il XIX secolo e i nobili russi a volte sposavano le ragazze del coro\nI rom in Russia furono principalmente mercante di cavalli nomadi e cantanti. Viaggiavano durante l'estate e alloggiavano nei cottage dei contadini russi durante l'inverno. Pagavano il loro alloggio con denaro o prendendosi cura dei cavalli. I rom russi erano molto popolari tra i contadini che amavano la loro musica e le loro danze.\nNel 1812, quando Napoleone invase la Russia, la diaspora rom di Mosca e San Pietroburgo don\u00f2 ingenti somme di denaro e cavalli all'esercito russo. Molti giovani roman\u00ec presero parte alla guerra come ulani. Alla fine del XIX secolo, Nikolai Shishkin, di etnia rom russa, cre\u00f2 una compagnia teatrale rom, mettendo in scena pi\u00e8ce in lingua roman\u00ec.\nDopo la rivoluzione di ottobre, alcune famiglie rom abbandonarono la Russia e diversi giovani roman\u00ec presero parte alla guerra civile. Negli anni '20 e '30, i rom dell'Unione Sovietica produssero una grande quantit\u00e0 di letteratura in lingua roman\u00ec basata su un dialetto dei rom russi. Nacque cos\u00ec la letteratura e la stampa roman\u00ec sovietica; la maggior parte dei poeti, scrittori e giornalisti rom provenivano dall'etnia dei rom russi. \nNel 1925 l\"'Unione dei Rom residenti nella Repubblica Socialista Sovietica\" inizi\u00f2 la pubblicazione della rivista \"Nevo Drom\" (nuovo cammino) in lingua roman\u00ec, che segna l'avvio del movimento letterario roman\u00f2 in Russia. Radio Mosca incluse trasmissioni in lingua roman\u00ec, mentre a Uzhoron venne fondata una scuola in lingua roman\u00ec e pubblicato un sillabario roman\u00e8s. Negli anni '30 i rom dell'URSS furono sottoposti a repressioni di massa, e la stampa e la letteratura rom furono proibite.\nDurante la seconda guerra mondiale alcuni rom russi entrarono nell'esercito, di leva e come volontari. Presero parte alla guerra come soldati, ufficiali, fanti, alla guida dei carri armati, artiglieri, aviatori, autisti, paramedici e medici. Alcuni adolescenti, adulti, ma anche anziani diventarono partigiani. Attori, cantanti, musicisti e ballerini roman\u00ec (soprattutto donne) si sono esibirono per i soldati in prima linea e negli ospedali. Un gran numero di rom, compresi molti rom russi, morirono o furono assassinati in territori occupati dal nemico, in battaglie e nell'assedio di Leningrado.\nDopo la seconda guerra mondiale la musica dei rom russi divenne molto popolare, il teatro rom, i cantanti e gli ensemble roman\u00ec prosperarano, e la cultura rom russa inizi\u00f2 ad essere percepita come la cultura rom di base. Dopo il decreto sull'interdizione della vita nomade (1956), i rom russi iniziarono a vivere in abitazioni fisse in modo permanente.\nNegli anni '80 alcuni rappresentanti delle famiglie artistiche dei rom russi dettero un notevole contributo alla musica \"informale\": jazz (Valentina Ponomaryova), rock (Valentina Ponomaryova, Mikhail Zhemchuzhny Junior), \"chanson russo\" (Alexei Dulkevich Junior). Negli anni '90, la loro musica perse la popolarit\u00e0 e attualmente ha un pubblico piuttosto limitato, ma \u00e8 ancora popolare nei matrimoni e nelle feste di compleanno."}
{"id": "8405063", "revid": "212348", "url": "https://it.wikipedia.org/wiki?curid=8405063", "title": "Via da qui (Pietra Montecorvino e Davide Cavuti Ensemble)", "text": "Via da qui \u00e8 un singolo di Pietra Montecorvino con \"Davide Cavuti Ensemble\" pubblicato nel 2017 dall'etichetta discografica Warner Chappell Music Italiana.\nIl brano \u00e8 la canzone originale del film \"L'incredibile storia della signora del terzo piano\", 2017, diretto da Isabel Russinova e Rodolfo Martinelli.\nIl disco.\nLa canzone originale \"Via da qui\", testo e musica composta dal maestro Davide Cavuti, \u00e8 stata interpretata dalla cantante Pietra Montecorvino e presentata il 9 dicembre 2017, nella \"Sala Trevi\" di Roma, nell'ambito del \"Roma Independent Film Festival\" XVI edizione.\nLa canzone fa parte della colonna sonora composta da Davide Cavuti per il film \"L'incredibile storia della signora del terzo piano\", con Isabel Russinova, Roberto Della Casa, Antonella Salvucci."}
{"id": "8405067", "revid": "858648", "url": "https://it.wikipedia.org/wiki?curid=8405067", "title": "La vita di Adele - Capitolo 1 &amp; 2", "text": ""}
{"id": "8405071", "revid": "74801", "url": "https://it.wikipedia.org/wiki?curid=8405071", "title": "Comune di Aarhus", "text": "Il comune di Aarhus (in danese \"Aarhus Kommune\") \u00e8 un comune della Danimarca, nella regione dello Jutland Centrale.\nLa citt\u00e0 principale e capoluogo \u00e8 Aarhus.\nSociet\u00e0.\nEvoluzione demografica.\nNel comune di Aarhus risiedono abitanti (2012). La cifra considera tutto il territorio del comune: la citt\u00e0 di Aarhus e i villaggi di L\u00f8gten-Sk\u00f8dstrup, Hjortsh\u00f8j, Lystrup, Trige, Lisbjerg, Sabro, Harlev, Solbjerg, Tranbjerg, M\u00e5rslet, Beder e Malling. Aarhus si colloca cos\u00ec al secondo posto tra le citt\u00e0 danesi e nella top dei comuni europei per numero di abitanti.\n\"(Censimento della popolazione al primo gennaio)\":"}
{"id": "8405074", "revid": "486946", "url": "https://it.wikipedia.org/wiki?curid=8405074", "title": "Naiguat\u00e0 (nave)", "text": ""}
{"id": "8405076", "revid": "1186766", "url": "https://it.wikipedia.org/wiki?curid=8405076", "title": "Lovari", "text": "I lovari o lovara (\"commerciante di cavalli\", dall'ungherese \"l\u00f3\", \"cavallo\") sono un sottogruppo del popolo rom.\nEtnologia.\nI \"lovari\" sono un gruppo rom che parla il proprio dialetto, influenzato dai dialetti ungherese e slavi occidentali. Sono ulteriormente divisi in \"machvaya\", dal nome della regione di Ma\u010dva, dove si stabilirono dall'odierna Ungheria. Vivono prevalentemente nell'Europa centrale (Ungheria, Polonia, Slovacchia, Repubblica Ceca e Germania), nonch\u00e9 in Romania, Croazia, Francia, Italia (dai primi del Novecento), Grecia e Ucraina. Il loro commercio storico era il commercio di cavalli e la predizione della fortuna.\nIl costume tradizionale di Lovari si basa sui costumi tradizionali romani dell'Europa centrale e viene raramente utilizzato al giorno d'oggi.\nLa diaspora di Tucson, Arizona e Hamilton, Ontario comprende un gran numero di \"machvaya\", cos\u00ec come gli Stati Uniti in generale, il Canada, il Brasile e il Regno Unito."}
{"id": "8405079", "revid": "599013", "url": "https://it.wikipedia.org/wiki?curid=8405079", "title": "Juan Carlos Vicario", "text": ""}
{"id": "8405082", "revid": "1318658", "url": "https://it.wikipedia.org/wiki?curid=8405082", "title": "Emilio Venturini", "text": "Biografia.\nDebutt\u00f2 nel mondo dell'opera nel 1900 in Italia, dove rimase per diversi anni. Nel 1901 cant\u00f2 il ruolo di Brighella ne \"Le maschere\" di Mascagni al Teatro Regio di Torino. Debutt\u00f2 al Teatro alla Scala nel 1903 nel ruolo di Froh in \"Das Rheingold\" di Wagner e cant\u00f2 alla prima di \"Siberia\" di Umberto Giordano. Nel 1904, interpret\u00f2 il ruolo del principe Yamadori in \"Madama Butterfly\" di Puccini alla Scala. Nel 1905, entr\u00f2 nella compagnia dell'Op\u00e9ra National de Paris. Nel 1907 si trasfer\u00ec a Londra per cantare alla Royal Opera al Covent Garden. Nel 1910, divenne membro della \"Chicago Opera Association\", dove cant\u00f2 fino all'estate del 1917. Mentre era a Chicago cant\u00f2, per lo pi\u00f9, parti di caratterista, ma anche alcuni ruoli importanti come Turiddu in \"Cavalleria rusticana\", Edgardo in \"Lucia di Lammermoor\" e Pinkerton in \"Madama Butterfly\". Nel 1911 cant\u00f2 i ruoli di Cassio in \"Otello\" di Verdi e Spoletta in\"Tosca\" di Puccini alla Metropolitan Opera di New York. Torn\u00f2 anche in Italia, per brevi periodi, nel 1910, 1911 e 1916 per cantare al Teatro Massimo di Palermo. Nel 1921, entr\u00f2 nella compagnia di canto della Scala e cant\u00f2 in quel teatro fino al 1948. Cre\u00f2 il ruolo de Il Tempiere nel \"Nerone\" di Boito nel 1924 e quello di Pang in \"Turandot\" di Puccini nel 1926. Fu il primo a registrare il ruolo di Nereo nel \"Mefistofele\" di Boito nel 1931 la Teatro alla Scala. "}
{"id": "8405083", "revid": "685869", "url": "https://it.wikipedia.org/wiki?curid=8405083", "title": "Six Ways", "text": "Six Ways \u00e8 un album degli Oliver Onions pubblicato nel 1979 dalla \"Kangaroo\" e distribuito in Italia dalla RCA Italiana.\nDescrizione.\nL'album contiene alcuni dei brani pubblicati su 45 giri tra il 1978 ed il 1979 come \"I don't mind about tomorrow\", colonna sonora del film \"Formula 1 - Febbre della velocit\u00e0\", \"Bulldozer\" per la colonna sonora del film \"Lo chiamavano Bulldozer\", \"The man on the boat\" e \"Six ways/Happiness\", singoli per il mercato tedesco e \"Emily\", pubblicato come b side per il mercato spagnolo. \nNel disco sono inclusi anche quattro brani inediti: \"Italian girl\", \"Seasons\", \"What i'll do\" e \"Music on my mind\".\nIl disco \u00e8 stato pubblicato in Italia, Colombia, Venezuela ed Olanda con il titolo \"Six Ways\". Per il mercato italiano \u00e8 uscito in un'unica edizione in LP su etichetta \"Kangaroo\", distribuito dalla \"RCA Italiana\" con numero di catalogo KTRL 13901.\nIn Germania ed in Messico l'album \u00e8 stato distribuito con il titolo \"Bulldozer\", omettendo i brani \"Happyness\" e \"Six Ways\", in favore di \"Down in the country\", un ulteriore brano inedito, e \"Just a good boy\", b side del singolo \"Bulldozer\". In Germania ed Olanda il vinile \u00e8 stato distribuito in due edizioni, la prima con la stessa copertina delle edizioni internazionali, la seconda indicata come colonna sonora ufficiale con un artwork differente, che vedeva in copertina una foto di Bud Spencer, la stessa della locandina ufficiale del film.\nCon questo titolo \u00e8 stato distribuito nuovamente in Olanda e Venezuela e, con la stessa tracklist, \u00e8 stato distribuito anche in Spagna con il titolo \"Oliver Onions\".\nL'album non \u00e8 mai stato pubblicato in CD, come download digitale e sulle piattaforme streaming, seppure molti dei suoi brani siano stati inclusi in alcune compilation."}
{"id": "8405089", "revid": "547034", "url": "https://it.wikipedia.org/wiki?curid=8405089", "title": "Federico Savina", "text": "Nel 1984, riceve una nomination dalla \"British Academy Film Award\" per il \"miglior sonoro\" per il film \"La traviata\" diretto da Franco Zeffirelli.\nBiografia.\nFratello del noto compositore di colonne sonore e direttore d\u2019orchestra Carlo Savina, dopo aver frequentato il \"Conservatorio Musicale Benedetto Marcello\" di Venezia, ha iniziato la sua attivit\u00e0 nel campo della registrazione sonora nei primi anni Sessanta.\nRicercatore e realizzatore dei primi generatori e strumenti musicali elettronici per il \"Cenacolo Musicale\" di Roma, diretto da Franco Evangelisti, \u00e8 stato collaboratore del \"Gruppo di Nuovo Consonanza\". \u00c8 entrato nello specifico settore di registrazione film presso la \"Fonolux\" di Roma, sotto la direzione di Paolo Ketoff. \nHa continuato per 17 anni presso lo \"Studio di Registrazione cinematografico International Recording\" di Roma per poi trasferire la sua attivit\u00e0 di fonico freelance per \"Musica e Film\" negli \"Studi Davout\" di Parigi e \"CTS Wembley\" di Londra, collaborando a pi\u00f9 di trecento film diretti dai registi Federico Fellini, Michelangelo Antonioni, Luchino Visconti, Dario Argento, Joseph Losey e con i compositori Alessandro Cicognini, Nino Rota, Ennio Morricone, Jerry Goldsmith, Leonard Bernstein.\nHa collaborato alla realizzazione di \"Studi di Registrazione\", di \"Mixage\" di colonne sonore \"Dolby\" a Roma, Milano e in molti altri studi musicali operanti nel settore cinematografico.\nPer pi\u00f9 di venti anni, \u00e8 stato Consulente per la \"Dolby Laboratories\" per la registrazione delle colonne sonore cinematografiche analogiche e digitali. Docente di Riferimento nel \"Settore Suono\" al Centro sperimentale di cinematografia di Roma.\nHa fatto parte del gruppo di lavoro \" Bertolucci-Storaro-Cinecitt\u00e0 International\" e \"Philips Morris\" per il restauro delle colonne sonore, pubblicando diversi articoli e relazioni sui nuovi formati sonori e sul restauro delle colonne cinematografiche.\nCollabora a corsi e seminari con le principali istituzioni universitarie italiane e straniere.\n\u00c8 componente del \"comitato d\u2019onore\" e della commissione di importanti rassegne dedicate ai grandi compositori cinematografici del passato come il \"\u201cFestival Angelo Francesco Lavagnino\u201d\", il \"\u201cFestival Alessandro Cicognini\u201d\", il \"\u201cPremio Internazionale Alessandro Cicognini\u201d\" e docente di numerose seminari e masterclasses sulla musica da film.\nNel 2014, ha ricevuto il prestigioso riconoscimento \"Premio SMPTE\", a Los Angeles dalla \"Society of Motion Picture and Television Engineers\".\nCuriosit\u00e0.\nUn suo articolo specifico \u00e8 stato pubblicato sulla rivista \"Note di tecnica cinematografica\" dell'ATIC, riguardante l\u2019acquisizione e la conservazione in un formato digitale ottico o computerizzato. \u00c8 detentore di due brevetti aziendali su un sistema di archiviazione di brani musicali (CAM Edizioni Musicali) e su un sistema di comparazione acustica dei formati sonori di una copia 35mm (Technicolor-Thomson)..\n\u00c8 ideatore, insieme con il Centro sperimentale di cinematografia di Roma, del \"Premio Carlo Savina\" dedicato alla memoria del fratello, che ogni anno si tiene in collaborazione con il \"Festival del Cinema di Spello\"."}
{"id": "8405090", "revid": "712828", "url": "https://it.wikipedia.org/wiki?curid=8405090", "title": "Rio (personaggio)", "text": ""}
{"id": "8405094", "revid": "123187903", "url": "https://it.wikipedia.org/wiki?curid=8405094", "title": "Android 11", "text": "Android 11 \u00e8 l'undicesima major release e diciottesima versione del sistema operativo per dispositivi mobili Android, distribuita l'8 settembre 2020. \nCronologia.\nIl primo indizio ufficiale sul fatto che Google stesse lavorando a una nuova versione di Android si \u00e8 avuto con il rilascio a sorpresa della prima versione beta per sviluppatori, la Developer Preview, il 19 febbraio 2020 esclusivamente per gli smartphone Pixel (2, 3, 4 e relative varianti XL). Tale versione introduce diverse migliorie per quanto riguarda le performance generali, la durata della batteria, la sicurezza e la privacy e nuove funzioni tra cui:\nIl 4 marzo 2020 viene rilasciato un aggiornamento minore per la Developer Preview (DP1.1), che risolve alcuni bug e crash.\nIl 18 marzo 2020 viene rilasciata la Developer Preview 2, che introduce varie novit\u00e0 (aggiunta di un toggle su Pixel 4 per il riconoscimento del viso a occhi aperti, schermata di blocco personalizzabile, nuovo design per l'app Pixel Wallpaper, nuovo design per la registrazione dello schermo, notifiche divise per categoria, nuovo Quick Control che permette di avere funzioni di controllo per i dispositivi smart tenendo premuto il tasto power); segue il 2 aprile successivo un altro aggiornamento minore (DP2.1), volto sempre a risolvere bug e crash (in particolare fix a livello generale e per le app integrate).\nIl 23 aprile 2020 viene rilasciata la DP3 con diverse novit\u00e0, tra cui la possibilit\u00e0 di annullare la chiusura di un'app, le notifiche per app che eseguono attivit\u00e0 in background, la revoca automatica delle autorizzazioni per le app, nuovi pulsanti nella schermata delle app recenti, il ridimensionamento delle finestre PiP, la ricarica wireless inversa e altre funzioni (debug wireless, ripristino del funzionamento di Google Pay e sensibilit\u00e0 delle gesture).\nIl 6 maggio 2020 viene rilasciata l'ultima beta per sviluppatori, la Developer Preview 4, che implementa altre funzionalit\u00e0 oltre a quelle gi\u00e0 introdotte con le versioni precedenti; in particolare, \u00e8 possibile di ridimensionare i contenuti picture-in-picture, \u00e8 stato aggiunto un tutorial sulle gesture di Android 11, \u00e8 stata eliminata la gesture per tornare alla schermata precedente (introdotta nella DP3), \u00e8 stato aggiunto il tasto Select nel menu delle app recenti, i Pixel Themes, la gestione delle notifiche e correzioni varie.\nDopodich\u00e9, il 2 giugno 2020 \u00e8 stata rilasciata la prima beta pubblica, la Beta 1, con migliorie a sicurezza e privacy e altre nuove funzioni come i controlli multimediali nelle impostazioni rapide, la personalizzazione del menu di alimentazione, le app suggerite nel dock, nuove forme per le icone e notifiche \"a bolla\". Il 17 giugno con il rilascio della Beta 1.5 vengono risolti problemi noti e fix vari.\nL'8 luglio 2020 viene rilasciata la Beta 2, con novit\u00e0 generali (nuovo design del widget di riproduzione multimediale all'interno dei Quick Settings, nuova animazione quanto si mette in pausa/riproduzione un brano, la registrazione schermo pu\u00f2 catturare contemporaneamente l'audio interno e del microfono, nuovo tasto per aprire la notifica di una conversazione in un'app in formato bolla, riduzione delle opzioni di ridimensionamento della finestra Picture-in-Picture, nuova icona per il tasto \"Seleziona\" all'interno del menu App recenti, aggiunta di tre nuovi profili di controller esterni compatibili) e altre esclusivamente per i dispositivi Pixel (rimozione dell'effetto trasparenza nel drawer delle applicazioni sul Pixel Launcher e dell'opzione per forzare il display a 90Hz su Pixel 4 e 4 XL tramite le impostazioni sviluppatore, funzione Smooth Display ora posizionata in un menu pi\u00f9 facile da raggiungere nelle impostazioni del display, lievi cambiamenti all'interfaccia dell'editor degli screenshot e l'applicazione nascosta \"Device Drop Monitor\").\nIl 22 luglio 2020 viene rilasciata la Beta 2.5, che risolve problemi generali e delle app di Google.\nIl 6 agosto 2020 viene rilasciata l'ultima Beta, la Beta 3, che introduce il consueto easter egg, la separazione delle notifiche di riproduzione di file multimediali dal resto delle notifiche, nuove emoji (13.0), un nuovo design per il tasto di spegnimento/riaccensione dello smartphone e il ritorno dell'opzione per il refresh rate forzato a 90Hz forzato su Pixel 4.\nL'8 settembre 2020 viene finalmente rilasciata la versione stabile di Android 11 sui Google Pixel."}
{"id": "8405100", "revid": "132266", "url": "https://it.wikipedia.org/wiki?curid=8405100", "title": "Naiguat\u00e0 (pattugliatore)", "text": ""}
{"id": "8405107", "revid": "709565", "url": "https://it.wikipedia.org/wiki?curid=8405107", "title": "Nicola Zerola", "text": "Biografia.\nInizi\u00f2 la carriera in Italia, ma cant\u00f2 in concerti e opere a livello internazionale durante i primi anni del XX secolo. Nel 1908 si trasfer\u00ec negli Stati Uniti dove fu attivo con importanti compagnie d'opera a New York, Chicago e Filadelfia fino alla fine degli anni 1920. Tra il 1909 e il 1911 registr\u00f2 13 opere per la Victor Talking Machine Company presso gli studi di Camden, nel New Jersey. Realizzo anche 11 registrazioni da solista e un duetto per la Gramophone and Typewriter Company in Inghilterra nel 1910-1911. \nBiografia.\nIniziato la sua carriera come baritono e debutt\u00f2 nel 1898 al Teatro Rossetti di Trieste, nel ruolo di Tonio in \"Pagliacci\" di Leoncavallo. Canto quindi al Teatro Comunale di Firenze e in altri teatri lirici delle province italiane. Debutt\u00f2 come tenore nel 1903 nel ruolo di Canio in \"Pagliacci\". Subito dopo si esib\u00ec in Belgio, Egitto, Francia, Spagna, Paesi Bassi e Sud America. Nel novembre del 1908 ebbe un grande successo al Teatro Comunale di Bologna nel ruolo di Radam\u00e8s in \"Aida\" di Verdi. \nNel 1907 viaggi\u00f2, con una piccola compagnia, negli Stati Uniti dove fu lodato dalla critica e dal pubblico. Ci\u00f2 lo port\u00f2 alla scrittura alla \"Manhattan Opera Company\" di New York da parte di Oscar Hammerstein I nel 1908. Debutt\u00f2 con la compagnia nel gennaio 1909 alla Manhattan Opera House sotto la direzione di Giuseppe Sturani nel ruolo di Radames con Mariette Mazarin nel ruolo di Aida e Marguerite d'Alvarez in quello di Amneris. Rimase a New York fino a quando la compagnia cess\u00f2 di operare nel 1910, cantando ruoli come Manrico ne \"Il trovatore\" di Verdi e quello da protagonista in \"Otello\" sempre di Verdi. Nel 1909 reinterpret\u00f2 Radames al fianco di Ester Adaberto con la \"Grand Opera Company\" italiana. Cant\u00f2 anche con la Philadelphia Opera Company di Hammerstein nel 1909-1910. Debutt\u00f2 con quella compagnia nel ruolo di Canio in \"Pagliacci\" con Emma Trentini nel ruolo di Nedda al Philadelphia Opera House il 25 novembre 1909. \nIl 21 novembre 1910 cant\u00f2 di nuovo Radames per il suo debutto con la Chicago Grand Opera Company con Jeanne Korolowicz nei panni di Aida. Si esib\u00ec attivamente con la compagnia fino al maggio 1911 in esibizioni sia a Chicago che a Filadelfia. Altri suoi ruoli con quella compagnia furono quello di Raoul de Nangis in \"Gli ugonotti\" (\"Les Huguenots\"), di Manrico in Otello di Giacomo Meyerbeer. Nel gennaio del 1911 apr\u00ec la nuova stagione della \"Baltimore Opera Company\" nel ruolo di Radames. Nel 1911-1912 fu impegnato con la Royal Opera House di Londra, dove interpret\u00f2 i ruoli di Riccardo in \"Un ballo in maschera\", Canio, Manrico, Otello, Radames e Raoul de Nangis. \nNel 1920-1921 cant\u00f2 al Metropolitan Opera di New York nel ruolo di Canio. e con la Philadelphia Grand Opera Company in quello di Otello. Fu anche attivo con la Philadelphia Opera negli anni '20. Nel 1928 cant\u00f2 il ruolo di Prinzivalle nella prima di New York della \"Monna Vanna\" di Henry F\u00e9vrier. Mor\u00ec a New York nel 1936."}
{"id": "8405110", "revid": "123090076", "url": "https://it.wikipedia.org/wiki?curid=8405110", "title": "Atletica leggera alla XXX Universiade - Eptathlon", "text": "Le gare dell'eptathlon femminile si sono tenuti l'11 e 12 luglio 2019 allo stadio San Paolo di Napoli.\nRisultati.\n100 m ostacoli.\nVento:#1: +1.1\u00a0m/s, #2: +1.2\u00a0m/s, #3: -0.4\u00a0m/s\n200 m.\nVento:#1: +0.1 m/s, #2: +0.4 m/s, #3: +1.0 m/s"}
{"id": "8405111", "revid": "697352", "url": "https://it.wikipedia.org/wiki?curid=8405111", "title": "Ministero della cultura e dello sport", "text": ""}
{"id": "8405117", "revid": "697352", "url": "https://it.wikipedia.org/wiki?curid=8405117", "title": "Ministero dell'integrazione europea", "text": ""}
{"id": "8405118", "revid": "287204", "url": "https://it.wikipedia.org/wiki?curid=8405118", "title": "Matteo 25", "text": "Matteo 25 \u00e8 il venticinquesimo capitolo del vangelo secondo Matteo nel Nuovo Testamento. Il capitolo \u00e8 composto interamente dalla narrazione di tre parabole di Ges\u00f9, le quali hanno per argomento la procedura e la preparazione richieste per entrare nel regno dei Cieli.\nTesto.\nIl testo originale era scritto in greco antico. Il capitolo \u00e8 diviso in 46 versetti.\nTestimonianze scritte.\nTra le principali testimonianze documentali di questo capitolo vi sono:\nParabola delle dieci vergini.\nAttraverso la parabola delle dieci vergini Ges\u00f9, secondo gli studi di Dale Allison, ha voluto indicare come \"le vergini rappresentano la comunit\u00e0 cristiana, dove il ritardo nella luna di miele \u00e8 il ritardo del ritorno del Figlio dell'Uomo\".\nParabola dei talenti.\nI buoni servitori sono considerati \"buoni\" dal loro padrone perch\u00e9 sentono la responsabilit\u00e0 del compito loro assegnato e lo svolgono senza ritardi. Per il loro buon lavoro, il padrone incrementa le loro responsabilit\u00e0. Come ricompensa per il loro buon lavoro il padrone giunge a concedere al servitore di godere di parte dei suoi frutti. Questo distingue i buoni servitori da quelli oziosi. I buoni servitori lavorano diligentemente anche in assenza del padrone. Il terzo servitore viene invece punito dal padrone per la sua irresponsabilit\u00e0 e mancanza di attaccamento.\nParabola delle pecore e dei capri.\nSigurd Grindheim, scrivendo per il \"Catholic Biblical Quarterly\", ha fatto notare come questa parabola si ricolleghi al Discorso della Montagna dal momento che essa mostra l'importanza di una giusta attitudine che porta a giuste azioni. Molte scritture cristiane si sono indirizzate verso questa parabola. Studiosi di teologia di fede evangelica hanno fatto notare come l'espressione \"ultimo dei miei fratelli\" si riferisca solo ai cristiani credenti e non a tutto il popolo. Secondo questa interpretazione, dunque, ogni atto buono commesso dai seguaci di Cristo \u00e8 fatto per Cristo stesso. Questo comporta quindi, nell'ottica evangelica, che possano essere salvate delle persone che, pur non avendo personalmente seguito Ges\u00f9, hanno supportato i suoi sostenitori e quindi con essi l'opera salvifica di Cristo. \nLo studioso John Bollan ha detto a riguardo di questo passaggio: \u201cla qualit\u00e0 delle nostre vite e le nostre discipline si possono misurare con gli standard dell'amore e l'estensione di tale sentimento agli altri tramite le nostre azioni\u201d. Utilizzando tale interpretazione delle scritture, l'amore mostrato per i seguaci di Ges\u00f9 o per le persone pi\u00f9 vulnerabili della nostra societ\u00e0 in generale, ne promuove la missione, e permette anche ai pagani di essere salvati. Vi \u00e8 l'idea che il giudizio finale che verr\u00e0 quando Dio ci chieder\u00e0 \"cos'ha fatto per il mio popolo?\". La chiave di questa parabola \u00e8 che la pecora e le capre non sono sorprese dal posto loro assegnato al giudizio universale, ma dalle ragioni che li conducono al loro posto.\nLa parabola come allegoria.\nLo studioso biblista George Arthur Buttrick disse che questa parabola si rivolgeva essenzialmente alle persone che non amano, rappresentate dalle capre, che non hanno mai unito religione e amore per il genere umano. Le \u201ccapre\u201d hanno solo osservanza per i riti della loro fede che li separano dalla quotidianit\u00e0. Carit\u00e0 e amore appaiono invece essenziali alla fede. Nella tradizione cristiana, la pecora \u00e8 spesso simbolo di Cristo in quanto buon pastore, mentre la capra \u00e8 un simbolo demoniaco, associato a quanti hanno rifiutato Cristo. Nel commento dell'evangelico americano Frank Gaebelein su questo passaggio, lo studioso ritiene che questa parabola presenti un testo funzionale ad eliminare le ipocrisie. Ges\u00f9 vuole che chi lo segua possegga giustizia e amore insieme e non solo la prima delle due qualit\u00e0. La pecora del resto non mostra amore solo per poter essere ricompensata."}
{"id": "8405120", "revid": "1924342", "url": "https://it.wikipedia.org/wiki?curid=8405120", "title": "Fudbalski klub Mokra Gora", "text": "Il Fudbalski klub Mokra Gora (), conosciuto semplicemente come Mokra Gora, \u00e8 una squadra di calcio di Zubin Potok, una citt\u00e0 in Kosovo, ma che milita nei campionati della Serbia.\nNome.\nLa Mokra Gora (in serbo significa \"montagna bagnata\") \u00e8 un monte nel gruppo del Prokletije, situato sul confine fra Serbia, Kosovo e Montenegro. La citt\u00e0 di Zubin Potok \u00e8 alle sue pendici.\nStoria.\nIl club \u00e8 stato fondato il 15 marzo 1972, prendendo il nome dal monte Mokra Gora e scegliendo il giallo come colore del club.\nSi qualifica due volte per la Coppa di Serbia e Montenegro: viene eliminato al primo turno in entrambi i casi, dall' nel 2004 e dall' nel 2005. Nella Kup Srbije 2006-2007 riesce a raggiungere gli ottavi di finale: dopo aver superato il , viene battuto dalla , poi vincitrice del torneo.\nNelle stagioni dal 2009\u201310 e 2013\u201314 ottiene buoni piazzamenti nella Zona Morava, fino al 2014\u201315 quando vince il campionato con due punti di vantaggio sul \"FK Tutin\" e guadagna la promozione in Srpska Liga. Nella stessa stagione vince la \"Kup Kosova i Metohije\" (coppa di Kosovo e Metochia) battendo 3\u20131 il \"FK Ropotovo\" allo \"stadio Dragan D\u017eaji\u0107\" di Gra\u010danica, presso Pri\u0161tina.\nVincendo la coppa il Mokra Gora acquisisce il diritto a partecipare alla Kup Srbije 2015-2016: a Zubin Potok viene a giocare lo e, dopo il 2\u20132 dei tempi regolamentari, viene sconfitto 7\u20136 dopo i tiri di rigore. Il sorteggio pone i gialli, nel turno successivo, in casa contro il e vengono battuti 1\u20133.\nDalla stagione 2015\u201316 milita nella Srpska liga, il terzo livello del calcio serbo.\nPalmar\u00e8s.\nZonska liga Morava\nKup Kosovo i Metohija\nStadio.\nLo Stadion Mala Marakana (\"stadio piccolo Maracana\") \u00e8 il campo di gioco del club. Ha una capienza di 2490 posti."}
{"id": "8405125", "revid": "1305772", "url": "https://it.wikipedia.org/wiki?curid=8405125", "title": "Extraction", "text": ""}
{"id": "8405126", "revid": "697352", "url": "https://it.wikipedia.org/wiki?curid=8405126", "title": "Ministero dello sport", "text": ""}
{"id": "8405131", "revid": "1505830", "url": "https://it.wikipedia.org/wiki?curid=8405131", "title": "Murata Manufacturing", "text": " \u00e8 un costruttore giapponese di componenti elettronici con sede a Nagaokaky\u014d, Kyoto.\nStoria.\nAkira Murata fond\u00f2 la Murata nell'ottobre 1944. Nel dicembre 1950 cre\u00f2 la Murata Manufacturing Co., Ltd. con un capitale sociale di 1 milione di \u00a5.\nMurata Manufacturing progetta e costruisce componenti passivi e attivi, come condensatori, oscillatori ceramici, filtri e componenti per alta frequenza, e sensori.\nA marzo 2013 Murata Manufacturing ha 24 filiali in Giappone e 52 nel mondo.\nNel 2014 viene comprata la Peregrine Semiconductor Corporation.\nNel 2016 un memorandum of understanding viene firmato con la Sony per la commercializzazione di accumulatori (Sony Energy Devices Corporation).\nIl 15 dicembre 2020, Murata ha annunciato l'apertura di un nuovo centro di ricerca e sviluppo dedicato alle applicazioni automobilistiche a Minatomirai, Yokohama, Prefettura di Kanagawa. \nProdotti.\nMurata produce svariati componenti elettronici sia attivi che passivi. \u00c8 nota soprattutto per i filtri per radiofrequenza in diverse tecnologie tipo thin film, thick film, e LTCC (Low Temperature Co-fired Ceramics). Anche di condensatori ceramici monolitici, multistrato ceramici, induttori, filtri SAW, a cristallo, filtri LC, oscillatori ceramici e altro. E' titolare di svariati brevetti in ambito radiofrequenza. Murata detiene oltre 300 brevetti nella produzione di condensatori ceramici."}
{"id": "8405135", "revid": "1543377", "url": "https://it.wikipedia.org/wiki?curid=8405135", "title": "Futbol'ny Klub Haradzeja", "text": "Il Futbol'ny Klub Haradzeja, meglio conosciuto come Haradzeja, \u00e8 una societ\u00e0 calcistica bielorussa con sede nella citt\u00e0 di Haradzeja. Milita nella Vy\u0161\u0117j\u0161aja Liha, la massima divisione del campionato bielorusso.\nStoria.\nLa societ\u00e0, fondata nel 2004 come squadra di calcio a 5, crea la sezione calcistica nel 2007 che entrata a far parte della quarta divisione bielorussa, nel campionato dilettantistico della regione di Minsk nello stesso anno, prima di raggiungere la Druhaja liha, che corrisponde al terzo livello del sistema bielorusso, nel 2008.\nDopo tre stagioni in Druhaja liha, la squadra ha vinto la terza divisione ed \u00e8 approdata in Per\u0161aja Liha nel 2011, dove ha chiuso al terzo posto la sua prima stagione. Il Haradzeja raggiunse la seconda posizione l'anno successivo ma non riusc\u00ec a raggiungere la promozione. Ha terminato di nuovo secondo nel 2013, ma ha nuovamente fallito il salto nella serie superiore. Nella stagione 2015 termina il campionato al secondo posto e guadagna la promozione nella Vy\u0161\u0117j\u0161aja Liha per la prima volta nella sua storia.\nPer la sua prima stagione Vy\u0161\u0117j\u0161aja Liha, il club ha chiuso al nono posto nel 2016, posizione in cui ha terminato nelle due stagioni successive, peggiorando di una posizione ed arrivando quindi settima nel 2019.\nColori e simboli.\nColori.\nI colori della maglia dello Haradzeja sono il verde ed il bianco.\nStrutture.\nStadio.\nLo Haradzeja gioca le partite casalinghe allo stadio Haradzeja."}
{"id": "8405140", "revid": "773636", "url": "https://it.wikipedia.org/wiki?curid=8405140", "title": "Chiesa dei Santi Giusto e Clemente (Borgo a Mozzano, Puticiano)", "text": "La chiesa dei Santi Giusto e Clemente \u00e8 un edificio religioso abbandonato situato in localit\u00e0 Puticiano, nel territorio della frazione di Anchiano del comune di Borgo a Mozzano, in provincia di Lucca.\nStoria.\nLa chiesa dei Santi Giusto e Clemente di Puticiano \u00e8 attestata la prima volta nel 1180 e la sua costruzione, in stile romanico, pu\u00f2 collocarsi all\u2019interno del XII secolo. La chiesa ebbe pi\u00f9 periodi di costruzione nel corso dei secoli e da un\u2019analisi archeologica delle murature si nota una fase di ricostruzione della facciata nord, posteriore al XII secolo, dovuta a un crollo del paramento esterno. La chiesa \u00e8 attualmente abbandonata e in rovina dopo un terremoto che ne distrusse definitivamente il tetto, probabilmente nei primi decenni del XX secolo.\nIl borgo di Puticiano.\nPuticiano, come molti borghi della media valle del Serchio, ha, nel suo nome, un'origine romana e deriva dal prediale \"Puticianum\", cio\u00e8 dalla denominazione dei fondi posseduti in quest'area da un personaggio con nome gentilizio \"Puticius\". Nei documenti di archivio \u00e8 attestato per la prima volta nel 919 come possedimento della signoria feudale dei Suffredinghi di Anchiano. Durante le epidemie di peste del XIV secolo il paese rimase quasi completamente spopolato e, con decreto della Repubblica di Lucca del 24 agosto 1387, fu unito alla comunit\u00e0 del vicino paese di Anchiano. Il paese fu abitato fino al XVII secolo quando, dopo la peste del 1630, i pochi sopravvissuti si spostarono ad Anchiano e il borgo fu definitivamente abbandonato.\nCirca un chilometro a sud della chiesa di Puticiano \u00e8 presente il toponimo \"Castelletto\" detto anche \"Alla penna caduta\" dove, prima che una frana erodesse il luogo, erano presenti le rovine di un edificio e una cisterna. Come borgo sotto la signoria dei Suffredinghi \u00e8 ipotizzabile che anche Puticiano possedesse un luogo fortificato come Anchiano, Corsagna e Rocca di Mozzano. In un atto del 1314, conservato nell\u2019Archivio di Stato di Lucca si legge infatti di un \"loco quod dicitur a Castellare\" (in italiano: \u2018\u2019luogo detto al Castellare\u2019\u2019) presso Puticiano, ovvero un castello gi\u00e0 in rovina nel XIV secolo. Non abbiamo notizie dagli archivi sulle vicende ma possiamo presupporre che il borgo di Puticiano possedesse un sito fortificato dei Suffredinghi che fu abbandonato o, forse, distrutto dopo il 1225, quando il castello di Anchiano fu assediato dai lucchesi e i nobili feudatari furono cacciati."}
{"id": "8405153", "revid": "1543377", "url": "https://it.wikipedia.org/wiki?curid=8405153", "title": "Record di atletica leggera al Festival olimpico estivo della giovent\u00f9 europea", "text": "I record di atletica leggera al Festival olimpico estivo della giovent\u00f9 europea rappresentano le migliori prestazioni di atletica leggera stabilite nell'ambito del Festival olimpico della giovent\u00f9 europea."}
{"id": "8405154", "revid": "697352", "url": "https://it.wikipedia.org/wiki?curid=8405154", "title": "NightS", "text": ""}
{"id": "8405158", "revid": "775372", "url": "https://it.wikipedia.org/wiki?curid=8405158", "title": "Tatari del Volga", "text": "I Tatari del Volga sono un gruppo etnico turco originario della regione Volga-Urali della Russia. Sono suddivisi in vari sottogruppi. I Tatari del Volga sono la seconda etnia della Russia dopo i russi stessi. Compongono il 53% della popolazione del Tatarstan e il 25% della popolazione del Bashkortostan.\nStoria dei Tatari del Volga.\nI tatari che abitano la Repubblica del Tatarstan, un soggetto federale della Russia, costituiscono un terzo di tutti i tatari, mentre gli altri due terzi risiedono fuori dal Tatarstan. Alcune delle comunit\u00e0 residenti al di fuori del Tatarstan si svilupparono prima della Rivoluzione Russa del 1917, poich\u00e9 i tatari erano specializzati nel commercio.\nL'emergenza dell'etnonimo \"tataro\" \u00e8 contestata: due teorie spiegano indipendentemente le sue origini. La tesi mongola, secondo la quale l'etimologia pu\u00f2 essere fatta risalire al cinese \"Ta-Tan\" o \"Da-Dan\", \u00e8 pi\u00f9 ampiamente accettata di quella turca. L'etnonimo \"tataro\" \u00e8 emerso per la prima volta nel V secolo d.C.\nDurante il XIV secolo, l'islam sunnita fu adottato da molti dei tatari. I tatari divennero sudditi della Russia dopo l'assedio di Kazan nel 1552. Poich\u00e9 russi associavano i tatari all'Orda d'oro mongola (che governava la Russia nel XIII secolo), i tatari furono suggetti a stereotipi negativi, che ancora persistono nella societ\u00e0 russa. Alcuni intellettuali tatari hanno cercato di collegare l'eredit\u00e0 tatara con la storica popolazione proto-bulgara del Tatarstan di oggi.\nI russi usavano l'etnonimo tataro durante il XVIII e XIX secolo per indicare tutti gli abitanti turchi dell'Impero russo, ma, prima della nascita dell'Unione Sovietica, i popoli turchi dell'Impero russo non si identificavano generalmente come tatari. Fino alla fine del XIX secolo, i tatari del Volga si identificavano principalmente come musulmani, fino a quando avvenne la riabilitazione dell'etnonimo tataro. I funzionari russi usarono la lingua letteraria tatara per interagire con i popoli turchi dell'Impero russo prima della fine del XIX secolo. Il ruolo dei tatari del Volga nei movimenti nazionali e culturali musulmani dell'Impero russo prima della Rivoluzione del 1917 \u00e8 significativo ed \u00e8 continuato anche dopo il 1917 (cf. jadidismo). Le autorit\u00e0 tatare hanno tentato dagli anni '90, dopo la caduta dell'Unione Sovietica, di invertire la russificazione del Tatarstan avvenuta durante il periodo sovietico.\nSottogruppi dei tatari del Volga.\nTatari di Kazan'.\nLa maggior parte dei tatari del Volga sono tatari di Kazan. Costituiscono la maggior parte della popolazione tatara del Tatarstan. Tradizionalmente, abitano sulla riva sinistra del fiume Volga.\nLe invasioni dei Cazari costrinsero i Bulgari, popolo turco, a migrare dalle steppe Azov nel Medio Volga e nella regione della Bassa Kama durante la prima met\u00e0 dell'ottavo secolo. Nel periodo tra il X e il XIII secolo, i popoli turchi, inclusi i Kipchak, emigrarono dalla Siberia meridionale verso l'Europa. Questi hanno giocato un ruolo significativo nell'invasione mongola della Rus ' nel XIII secolo. L'etnogenesi tatara ebbe luogo dopo che i popoli turchi, che si mescolarono con i Bulgari e altri abitanti locali dell'area del fiume Volga, mantennero il dialetto Kipchak e divennero musulmani. Diversi nuovi stati tatari erano emersi nel 1500 dopo la caduta dell'Orda d'oro. Questi stati erano il Khanato di Kazan, il Khanato di Astrachan', il Khanato di Sibir e il Khanato di Crimea.\nUna controversia circonda l'origine del popolo tataro, a seconda che discenda dai Bulgari o dall'Orda d'oro. Secondo una teoria, l'eredit\u00e0 tatara di Kazan' pu\u00f2 essere fatta risalire ai Kipchak dell'Orda d'oro, mentre secondo un'altra teoria, i tatari sono emersi dalla cultura bulgara sopravvissuta alla conquista mongola del 1236-1237.\nMishar.\nI Mishar (o Mi\u015f\u00e4r) sono un gruppo etnico dei tatari del Volga che parla il dialetto Mishar della lingua tatara. Comprendono circa un terzo della popolazione tatara del Volga. Sono discendenti delle trib\u00f9 Cumano-Kipchak che si mescolarono con i Burtas nell'area del medio Oka e Meschiora. Al giorno d'oggi vivono a \u010celjabinsk, Ul'janovsk, Penza, Rjazan', Ni\u017enij Novgorod, in Russia e in Tatarstan, Bashkortostan e Mordovia.\nTatari di Qas\u00edm.\nI tatari di Qas\u00edm hanno la loro capitale nella citt\u00e0 di Qas\u00edm (Kasimov nella trascrizione russa) nell'oblast' di Rjazan'. Vedi \" Qasim Khanate \" per la loro storia. Oggi a Kasimov vivono 1.100 tatari Qas\u00edm. Non ci sono informazioni affidabili sul loro numero altrove.\nTartari di Noqrat.\nI tartari di Noqrat vivono nella Repubblica di Udmurtia e nell'oblast' di Kirov. Nel 1920 il loro numero era di circa 15.000 persone.\nTatari di Perm' (Ostyak).\nSottogruppo etnico dei tatari di Kazan che vive nel territorio di Perm' della Russia. Alcuni studiosi tatari (come Zakiev) li chiamano Ostyak Tatars. Il loro numero \u00e8 (2002) di circa 130.000 persone.\nKer\u00e4\u015fens.\nUna politica di cristianizzazione dei tartari musulmani fu attuata dalle autorit\u00e0 russe, a partire dal 1552, con il risultato della nascita dei Ker\u00e4\u015fens (tatari cristianizzati).\nMolti tatari del Volga furono forzatamente cristianizzati da Ivan il Terribile durante il XVI secolo e continuarono a subire battesimi forzati e conversioni sotto i successivi sovrani russi e il clero ortodosso fino al XVIII secolo.\nAlcuni studiosi suppongono che i Suar fossero antenati dei tatari Ker\u00e4\u015fen e che nel VI secolo fossero stati convertiti al cristianesimo dagli armeni durante il loro soggiorno nel Caucaso. I Suar, come altre trib\u00f9 che in seguito si convertirono all'Islam, divennero Bulgari del Volga, e in seguito moderni Ciuvasci (che sono cristiani ortodossi) e Tatari di Kazan (che sono musulmani).\nI tartari di Ker\u00e4\u015fen vivono in gran parte della zona del Volga-Urali. Oggi, tendono ad essere assimilati tra Ciuvasci e Tatari. Ottant'anni di dominio sovietico ateo hanno reso i tatari di entrambe le fedi meno religiosi di una volta. I nomi russi sono in gran parte l'unica differenza rimasta tra i tatari e i tatari di Ker\u00e4\u015fen.\nAlcune trib\u00f9 cumane nell'Orda d'oro furono convertite al cristianesimo nei secoli XIII e XIV (nestorianesimo). Alcune preghiere, scritte in quel periodo nel \"Codex Cumanicus\", suonano come le preghiere moderne dei Ker\u00e4\u015fen, ma la connessione tra i Cumani cristiani e il moderno Ker\u00e4\u015fens \u00e8 sconosciuta.\nCarestia del 1921\u201322 in Tatarstan.\nLa carestia del 1921-1922 in Tatarstan fu un periodo di fame di massa e siccit\u00e0 che ebbe luogo nell'ASSR tataro a seguito della politica del comunismo di guerra, in cui morirono tra 500.000 a 2.000.000 contadini. L'evento faceva parte della maggiore carestia russa del 1921\u201322 che colp\u00ec altre parti dell'URSS, in cui morirono in totale 5.000.000 di persone.\nCultura tradizionale.\nFestival.\nStoricamente, le celebrazioni tradizionali dei tatari dipendevano in gran parte dal ciclo agricolo.\nPeriodo primavera / estate\nPeriodo autunno / inverno\nCucina.\nLa cucina tatara \u00e8 ricca di zuppe calde (\u015fulpa), piatti a base di pasta (qistibi, pilm\u00e4n, \u00f6\u00e7po\u00e7maq, peremech) e dolci (\u00e7\u00e4k\u00e7\u00e4k, g\u00f6b\u00e4di\u00e4, ecc.). Le bevande tradizionali tatare includono ayran, katyk e kumys.\nDemografia.\nNegli anni '10 erano circa mezzo milione nell'area di Kazan. Quasi 2 milioni di tatari del Volga morirono nella carestia del 1921\u201322 in Tatarstan. Circa 15.000 appartenenti allo stesso ramo erano emigrati a Ryazan nel centro della Russia (quella che oggi \u00e8 la Russia europea) o erano stati insediati come prigionieri durante il XVI e il XVII secolo in Lituania (Vilnius, Grodno e Podolia). Circa 2.000 risiedevano a San Pietroburgo. I tartari del Volga-Urali sono quasi 7 milioni, principalmente in Russia e nelle repubbliche dell'ex Unione Sovietica. Mentre la maggior parte della popolazione si trova in Tatarstan (circa 2 milioni) e nelle regioni limitrofe, un numero significativo di tatari del Volga-Urali vive in Siberia, Asia centrale e Caucaso. Al di fuori del Tatarstan, i tatari urbani di solito parlano il russo come prima lingua (in citt\u00e0 come Mosca, San Pietroburgo, Ni\u017enij Novgorod, Ufa e citt\u00e0 degli Urali e della Siberia).\nDiaspora.\nI luoghi in cui vivono i Tatari del Volga includono:"}
{"id": "8405159", "revid": "1573940", "url": "https://it.wikipedia.org/wiki?curid=8405159", "title": "Ailuropodinae", "text": "Ailuropodinae \u00e8 una sottofamiglia di Ursidae che contiene solo una specie vivente, il panda gigante (\"Ailuropoda melanoleuca\") della Cina. I reperti fossili di questo gruppo hanno dimostrato che questi animali erano molto pi\u00f9 diffusi di quanto si pensasse durante tutto l'Olartico, con varie specie rinvenute in luoghi come l'Europa, gran parte dell'Asia e persino in Nord America. I primi panda non erano diversi dalle altre specie di orsi moderni, in quanto avevano una dieta onnivora, ma, circa 2,4 milioni di anni fa, i panda si sono evoluti adattandosi ad una dieta erbivora.\nSistematica.\nDa quando il panda gigante \u00e8 stato descritto, \u00e8 stato fonte di confusione tassonomica, essendo stato classificato variamente come un membro di Procyonidae, Ursidae, Ailuridae, o anche con la propria famiglia Ailuropodidae. Parte delle loro somiglianze con il panda rosso \u00e8 in particolare la presenza di uno \"pseudo-pollice\" e di cinque dita; il \"pollice\" \u00e8 in realt\u00e0 un osso sesamoide modificato che lo aiuta a trattenere il bamb\u00f9 mentre mangia.\nRecenti studi genetici hanno dimostrato che gli Ailuropodinae sono effettivamente membri della famiglia Ursidae in quanto non sono strettamente imparentati ai panda rossi, che sono collocati nella loro famiglia Ailuridae. Eventuali somiglianze tra Ailuropodinae e Ailuridinae sono probabilmente dovute a un'evoluzione convergente poich\u00e9 la documentazione fossile ha dimostrato che il \"falso pollice\" \u00e8 stato acquisito in modo indipendente per scopi diversi. Il \"falso pollice\", infatti, \u00e8 stato osservato anche negli orsi dagli occhiali, suggerendo che si tratti di un tratto plesiomorfo tra gli orsi che si \u00e8 perso nella sottofamiglia Ursinae.\nTassonomia.\nGli Ailuropodini sono divisi in due trib\u00f9, gli estinti Indarctini e gli Ailuropodini che contengono una singola specie vivente; la seguente tassonomia segue gli studi di Abella \"et al.\" (2012):"}
{"id": "8405160", "revid": "697352", "url": "https://it.wikipedia.org/wiki?curid=8405160", "title": "Ni\u017eegorodskaja", "text": ""}
{"id": "8405164", "revid": "697352", "url": "https://it.wikipedia.org/wiki?curid=8405164", "title": "Nuoto artistico ai campionati mondiali di nuoto 2019 - Duo", "text": ""}
{"id": "8405166", "revid": "39884", "url": "https://it.wikipedia.org/wiki?curid=8405166", "title": "Arminto Caretto", "text": ""}
{"id": "8405167", "revid": "697352", "url": "https://it.wikipedia.org/wiki?curid=8405167", "title": "Nuoto artistico ai campionati mondiali di nuoto 2019 - Duo misto", "text": ""}
{"id": "8405169", "revid": "697352", "url": "https://it.wikipedia.org/wiki?curid=8405169", "title": "Nuoto artistico ai campionati mondiali di nuoto 2019 - Singolo", "text": ""}
{"id": "8405170", "revid": "1656773", "url": "https://it.wikipedia.org/wiki?curid=8405170", "title": "Godi (famiglia)", "text": "La famiglia Godi \u00e8 stata una famiglia nobile italiana.\nStoria.\nSecondo Giovanni da Schio, la famiglia era originaria di San Pietro in Gu, da cui la sua antica denominazione di \"de Gudi\". La sua esistenza \u00e8 attestata nel vicentino sin dal XII secolo: infatti, sempre secondo il da Schio, in quel tempo l'imperatore Federico Barbarossa concesse ai membri della famiglia la dignit\u00e0 equestre. Uno dei suoi membri pi\u00f9 noti fu Antonio Godi, notaio di Vicenza."}
{"id": "8405173", "revid": "300067", "url": "https://it.wikipedia.org/wiki?curid=8405173", "title": "Selcuk Ernak", "text": ""}
{"id": "8405177", "revid": "697352", "url": "https://it.wikipedia.org/wiki?curid=8405177", "title": "Nuoto artistico ai campionati mondiali di nuoto 2019 - Squadre", "text": ""}
{"id": "8405182", "revid": "6923", "url": "https://it.wikipedia.org/wiki?curid=8405182", "title": "Duetto per trombone e contrabbasso", "text": "Il Duetto per trombone e contrabbasso \u00e8 un'opera musicale in Si bemolle maggiore, del compositore inglese Edward Elgar, scritta nel 1887.\nStoria.\nIl duetto fu composto come regalo di nozze per Frank Weaver, un fratello di Helen Weaver, alla quale il compositore era stato fidanzato quattro anni prima e gli fu presentato il 1\u00ba agosto 1887 quando spos\u00f2 Fannie Jones. Weaver aveva circa un anno pi\u00f9 di Elgar; era un calzolaio e un contrabbassista dilettante ed Elgar suonava il trombone. Frank e Helen Weaver erano tra i figli di William Weaver, un commerciante di scarpe il cui negozio era in Worcester High Street, di fronte al negozio di musica del padre di Elgar.\nIl manoscritto fu ereditato da uno dei figli di Frank Weaver e alla fine fu pubblicato da Rodney Slatford (Yorke Edition) nel 1970.\nDescrizione.\nIl duetto \u00e8 un \"Allegretto\" lungo 49 battute. \u00c8 nella forma di una fuga in cui il tema viene prima suonato dal contrabbasso, quindi imitato dal trombone una quarta pi\u00f9 alto."}
{"id": "8405183", "revid": "767487", "url": "https://it.wikipedia.org/wiki?curid=8405183", "title": "Villa Di Donato", "text": "La Villa Di Donato \u00e8 una villa storica di Napoli, situata nel quartiere di San Carlo all'Arena.\nStoria e descrizione.\nLa villa sorge di fronte al convento di Sant'Eframo Vecchio, non molto distante sia dall'albergo dei Poveri, sia dall'orto botanico. I baroni Di Donato di Casteldonato la eressero nella seconda met\u00e0 del Settecento con la funzione di casino di caccia. \nSi presenta come una severa architettura di stampo neoclassico, al cui cospetto si giunge attraverso un vialetto. Superata la corte, attigua alla rimessa delle carrozze, si raggiunge una scala a doppia rampa che conduce al piano nobile nel quale sopravvivono intatti gli affreschi (ritraenti scene di caccia e di vita agreste) e gli arredi dell'epoca di costruzione. Attorno al casino si ammira un curato giardino con palme, araucarie ed altri arbusti secolari.\nDopo un rigoroso restauro conservativo attuato dai discendenti, la villa \u00e8 attualmente sede di eventi culturali."}
{"id": "8405187", "revid": "1897185", "url": "https://it.wikipedia.org/wiki?curid=8405187", "title": "Francesca Bocca", "text": "Biografia.\nDiplomata all'Accademia di Belle Arti di Torino, si trasferisce agli inizi degli anni novanta in Inghilterra. A Londra frequenta una scuola di specializzazione e rientra successivamente in Italia. Il suo debutto cinematografico \u00e8 nel 1994, ed il primo film in cui compare come responsabile delle scenografie \u00e8 \"Un amore\" del 1999."}
{"id": "8405189", "revid": "729019", "url": "https://it.wikipedia.org/wiki?curid=8405189", "title": "G\u00fcnther von Krosigk", "text": "Biografia.\nNacque a Treptow an der Rega il 13 settembre 1860, figlio maggiore del tenente generale prussiano Rudolf von Krosigk (1817-1874) e di Antoinette, nata von Krosigk (1821-1866). Suo padre mor\u00ec quendo egli aveva l'et\u00e0 di 14 anni. Nel 1877 si arruol\u00f2 come cadetto nella Kaiserliche Marine scalando rapidamente la gerarchia militare. Il 14 maggio 1896 spos\u00f2 a spos\u00f2 a Drestedt la signorina Marie von Veltheim, dalla quale ebbe tre figli, Rudolf (1897), Fritz (1901) e G\u00fcnther (1904). Promosso Kapit\u00e4n zur See, nel 1905 entr\u00f2 in servizio presso il Marinekabinett, che aveva la responsabilit\u00e0 dei comandi navali, degli ufficiali, degli ingegneri, e dei depositi navali e delle munizioni. Promosso contrammiraglio, nel 1911 fu nominato comandante dello Ostasiengeschwader, operante nell'Oceano Pacifico, in sostituzione del contrammiraglio Erich G\u00fchler, deceduto ad Hong Kong il 21 gennaio dello stesso anno. Alzata la sua insegna sull'incrociatore corazzato \"Scharnhorst\", oper\u00f2 con la sua squadra lungo le coste della Cina, durante la rivoluzione Xinhai scoppiata in il 10 ottobre 1911. Il 4 dicembre 1914 lasci\u00f2 il comando al contrammiraglio Maximilian von Spee e rientr\u00f2 in Germania. Promosso viceammiraglio, fu nominato direttore del Dipartimento costruzioni navali dell'ufficio navale imperiale tedesco (Reichsmarineamt) a Berlino. Il 1 aprile 1914 divenne comandante della stazione navale del Mare del Nord (Marinestation der Nordsee) e governatore militare delle fortificazioni e del porto di guerra di Wilhelmshaven, sostituendo l'ammiraglio August von Heeringen. Il 22 marzo 1915, in piena prima guerra mondiale, fu elevato al rango di ammiraglio. Lasci\u00f2 il suo incarico a Wilhelmshaven il 29 dicembre 1918, sostituito da Andreas Michelsen.\nDurante la fase iniziale della rivoluzione di novembre (3 novembre 1918-11 agosto 1919) avvi\u00f2 dei negoziati con il presidente rivoluzionario del Libero Stato di Oldenburg, Bernhard Kuhnt. L'8 gennaio 1919 fu messo in pensione e trascorse il resto della sua vita a Brumby, vicino a Calbe sul fiume Saale. Si spense a Brumby il 16 giugno 1938.\nOnorificenze.\nOnorificenze tedesche.\n "}
{"id": "8405191", "revid": "697352", "url": "https://it.wikipedia.org/wiki?curid=8405191", "title": "Nuoto sincronizzato ai Campionati europei di nuoto 2014 - Squadre", "text": ""}
{"id": "8405192", "revid": "697352", "url": "https://it.wikipedia.org/wiki?curid=8405192", "title": "Nuoto sincronizzato ai Campionati europei di nuoto 2016 - Duo", "text": ""}
{"id": "8405193", "revid": "697352", "url": "https://it.wikipedia.org/wiki?curid=8405193", "title": "Nuoto sincronizzato ai Campionati europei di nuoto 2016 - Duo misto", "text": ""}
{"id": "8405197", "revid": "697352", "url": "https://it.wikipedia.org/wiki?curid=8405197", "title": "Nuoto sincronizzato ai Campionati europei di nuoto 2016 - Singolo", "text": ""}
{"id": "8405198", "revid": "1451528", "url": "https://it.wikipedia.org/wiki?curid=8405198", "title": "Cazzago di Pianiga", "text": ""}
{"id": "8405199", "revid": "697352", "url": "https://it.wikipedia.org/wiki?curid=8405199", "title": "Nuoto sincronizzato ai Campionati europei di nuoto 2016 - Squadre", "text": ""}
{"id": "8405200", "revid": "697352", "url": "https://it.wikipedia.org/wiki?curid=8405200", "title": "Nuoto sincronizzato ai Campionati europei di nuoto 2018 - Duo", "text": ""}
{"id": "8405201", "revid": "697352", "url": "https://it.wikipedia.org/wiki?curid=8405201", "title": "Nuoto sincronizzato ai Campionati europei di nuoto 2018 - Duo misto", "text": ""}
{"id": "8405207", "revid": "697352", "url": "https://it.wikipedia.org/wiki?curid=8405207", "title": "Nuoto sincronizzato ai Campionati europei di nuoto 2018 - Singolo", "text": ""}
{"id": "8405212", "revid": "697352", "url": "https://it.wikipedia.org/wiki?curid=8405212", "title": "Nuoto sincronizzato ai Campionati europei di nuoto 2018 - Squadre", "text": ""}
{"id": "8405216", "revid": "697352", "url": "https://it.wikipedia.org/wiki?curid=8405216", "title": "Nuoto sincronizzato ai Campionati mondiali di nuoto 2011 - Duo", "text": ""}
{"id": "8405219", "revid": "697352", "url": "https://it.wikipedia.org/wiki?curid=8405219", "title": "Nuoto sincronizzato ai Campionati mondiali di nuoto 2011 - Singolo", "text": ""}
{"id": "8405222", "revid": "697352", "url": "https://it.wikipedia.org/wiki?curid=8405222", "title": "Nuoto sincronizzato ai Campionati mondiali di nuoto 2011 - Squadre", "text": ""}
{"id": "8405223", "revid": "298229", "url": "https://it.wikipedia.org/wiki?curid=8405223", "title": "Alma Pescalli", "text": "Biografia.\nIl suo primato personale di 2'04\"6 sugli 800 m, stabilito a Jesolo il 27 giugno 1976, \u00e8 il nono tempo italiano under-23 di sempre. In carriera ha vinto complessivamente 6 medaglie d'oro ai campionati italiani assoluti (4 nella staffetta 4\u00d7400 m, uno nella staffetta 4\u00d7800 m ed una negli 800 m) ed una medaglia d'oro ai campionati italiani assoluti indoor (nella staffetta 4\u00d72 giri)."}
{"id": "8405224", "revid": "697352", "url": "https://it.wikipedia.org/wiki?curid=8405224", "title": "Nuoto sincronizzato ai Campionati mondiali di nuoto 2013 - Duo", "text": ""}
{"id": "8405225", "revid": "697352", "url": "https://it.wikipedia.org/wiki?curid=8405225", "title": "Nuoto sincronizzato ai Campionati mondiali di nuoto 2013 - Singolo", "text": ""}
{"id": "8405227", "revid": "767487", "url": "https://it.wikipedia.org/wiki?curid=8405227", "title": "Don Campbell (danzatore)", "text": "Campbell scopr\u00ec la danza mentre studiava arte commerciale al Los Angeles Trade\u00a0\u2013 Technical College.\nCarriera.\nNel 1971, Campbell si un\u00ec al cast di \"Soul Train\" quando il programma televisivo arriv\u00f2 a Los Angeles. Ne fu un ballerino di primo piano fino al 1973, quando fu rimosso dal programma per aver richiesto il pagamento degli artisti. Quindi reclut\u00f2 altri ballerini che erano stati licenziati per lo stesso motivo, e con loro fond\u00f2 i Lockers.\nDon registr\u00f2 una canzone propriamente intitolata \"The Campbellock\", per accompagnare la sua nuova danza innovativa e rivoluzionaria; nel marzo 1972 Stanson Records pubblic\u00f2 il suo singolo \"The Campbellock\". Don cre\u00f2 anche un proprio \"ensemble\" di danza, \"The Campbellock Dancers\". Il nome fu successivamente cambiato in \"The Lockers\".\nFred Berry (ballerino e attore del programma \"What's Happening\"), la fidanzata di Don dell'epoca - Toni Basil (coreografa e cantante), e Adolfo \"Shabadoo\" Quinones (ballerino e attore nei film \"Breakin\"' e \"Breakin '2-Electric Boogaloo\") erano un tempo membri del gruppo.\nDon e i Lockers si sono esibiti con alcuni dei pi\u00f9 grandi intrattenitori di tutti i tempi: Frank Sinatra, Bob Hope, Sammy Davis Jr., Dean Martin, Carol Burnett, Doris Day, Dinah Shore, Merv Griffin, Bill Cosby, Roger Miller, Johnny Carson, Dick Van Dyke, Aretha Franklin, John Denver, Roberta Flack, Michael Landon, Richard Pryor, Bette Midler, Donny e Marie Osmond, Howard Cosell e Cheech &amp; Chong.\nI Lockers parteciparono anche a programmi TV tra cui \"The Carol Burnett Show\" (con il nome \"The Campbellock Dancers\"), The Tonight Show con Johnny Carson (prima come \"The Campbellock Dancers\", poi come \"The Lockers\"), \"What's Happening\" (con il nome \"The Rockets\"), \"ABC in Concert\", la premiazione dei Grammy e degli Oscar, e \"Saturday Night Live\" (come il primo gruppo non musicale ad esibirsi nello spettacolo). Don e le sue varie crew hanno accumulato oltre 80 accreditamenti a loro nome prima di ritirarsi nei primi anni '80.\nAlcuni dei video pi\u00f9 popolari degli anni passati hanno utilizzato i passi distintivi di Don, prevalentemente di artisti come i Backstreet Boys, N'Sync, Britney Spears, Christina Aguilera, Wyclef Jean, Snoop Dogg, Jermaine Dupri, Busta Rhymes, Aaliyah e M\u00fda. I video realizzati da Janet Jackson per aiutare a promuovere l'album di \"Rhythm Nation\" e i video successivi presentavano passaggi originali di Don. Michael Jackson ha ampiamente utilizzato il \"locking style\" di Campbellock nelle coreografie dei suoi tour e video. L'attore e comico Eddie Griffin ha portato alla ribalta alcune delle mosse di Don durante la sua carriera cinematografica.\nLe nuove generazioni di ballerini di strada hanno contribuito a riportare in auge il leggendario Don \"Campbellock\" Campbell e la sua danza rivoluzionaria. Il locking \u00e8 tornato nei club, nei video e nelle strade. \u00c8 ora considerato parte della cultura hip hop, sotto l'ombrello della street dance.\nIl nuovo ruolo di Don fu quello di istruttore e ambasciatore. Don ha tenuto lezioni in citt\u00e0 e stati come Filadelfia, New York, Hawaii, Colorado, Atlanta, Miami, Oakland e San Francisco. Don ha anche adottato il suo approccio in tutto il mondo in paesi come Giappone, Canada, Portogallo, Inghilterra, Paesi Bassi e Germania.\nA causa dello stato di espansione della cultura hip-hop in tutto il mondo, Don ha fatto sentire la propria presenza frequentando molti degli eventi di spicco della cultura che comprendono l'intero spettro dell'hip-hop: \"Rennie Harris Puremovement Presents Illdelphi Legends\" e \"The Legends of HipHop\", \"Back to Mecca\", \"The Bboy Summits\", \"The American Street Dance Championships\", \"The 1st HipHop Dance Awards\", \"The Bboy Pro-Am\", \"The Zulu Nation Anniversary\", \"The USA / World HipHop Dance Championships\", \"Up Jump The Boogie\", e cos\u00ec via.\nDon \u00e8 stato anche onorato alla prima conferenza Hip-Hop mai sponsorizzata dalla Rock &amp; Roll Hall of Fame. Pezzi come gli abiti di Don indossati durante la sua carriera, furono messi in mostra all'interno della Rock &amp; Roll Hall of Fame, oltre che all'estero, come parte di una mostra progettata per aiutare a promuovere la consapevolezza della cultura hip-hop.\nOltre a dare lezioni, fare il giudice, Don ha anche lavorato a numerosi progetti con suo figlio Dennis, tra cui un libro illustrato sulla sua danza e sui suoi insegnamenti, un'autobiografia, un DVD che descrive la sua vita, e un film basato sulla sua storia di vita."}
{"id": "8405228", "revid": "697352", "url": "https://it.wikipedia.org/wiki?curid=8405228", "title": "Nuoto sincronizzato ai Campionati mondiali di nuoto 2013 - Squadre", "text": ""}
{"id": "8405230", "revid": "697352", "url": "https://it.wikipedia.org/wiki?curid=8405230", "title": "Nuoto sincronizzato ai Campionati mondiali di nuoto 2015 - Duo", "text": ""}
{"id": "8405231", "revid": "697352", "url": "https://it.wikipedia.org/wiki?curid=8405231", "title": "Nuoto sincronizzato ai Campionati mondiali di nuoto 2015 - Duo misto", "text": ""}
{"id": "8405232", "revid": "697352", "url": "https://it.wikipedia.org/wiki?curid=8405232", "title": "Nuoto sincronizzato ai Campionati mondiali di nuoto 2015 - Singolo", "text": ""}
{"id": "8405234", "revid": "697352", "url": "https://it.wikipedia.org/wiki?curid=8405234", "title": "Nuoto sincronizzato ai Campionati mondiali di nuoto 2015 - Squadre", "text": ""}
{"id": "8405235", "revid": "697352", "url": "https://it.wikipedia.org/wiki?curid=8405235", "title": "Nuoto sincronizzato ai campionati mondiali di nuoto 2017 - Duo", "text": ""}
{"id": "8405237", "revid": "697352", "url": "https://it.wikipedia.org/wiki?curid=8405237", "title": "Nuoto sincronizzato ai campionati mondiali di nuoto 2017 - Duo misto", "text": ""}
{"id": "8405238", "revid": "697352", "url": "https://it.wikipedia.org/wiki?curid=8405238", "title": "Nuoto sincronizzato ai campionati mondiali di nuoto 2017 - Singolo", "text": ""}
{"id": "8405239", "revid": "697352", "url": "https://it.wikipedia.org/wiki?curid=8405239", "title": "Nuoto sincronizzato ai campionati mondiali di nuoto 2017 - Squadre", "text": ""}
{"id": "8405248", "revid": "300067", "url": "https://it.wikipedia.org/wiki?curid=8405248", "title": "Muhsin Yasar", "text": ""}
{"id": "8405264", "revid": "635893", "url": "https://it.wikipedia.org/wiki?curid=8405264", "title": "Latomie di Salone", "text": "Le Latomie di Salone sono antiche cave di tufo situate nella omonima localit\u00e0 Salone, in zona Roma Est. Si trovano tra la via Tiburtina e l'Autostrada dei Parchi.\nGli antichi romani vi estraevano il materiale per costruire molti edifici, tra cui il Colosseo stesso.\nI blocchi di tufo venivano trasportati a Roma tramite zattere sul fiume Aniene, il cui corso passa a poche decine di metri dalle cave stesse.\nOggi le Latomie di Salone sono un luogo ormai poco conosciuto e quasi abbandonato a se stesso, tra capannoni industriali e l'autostrada, dalla quale sono chiaramente visibili.\nNei pressi trovano posto alcune attivit\u00e0 di ristorazione e pesca sportiva, per via delle cavit\u00e0 che oggi formano 3 laghi artificiali."}
{"id": "8405270", "revid": "123734068", "url": "https://it.wikipedia.org/wiki?curid=8405270", "title": "Re Art\u00f9 nel cinema e nella televisione", "text": "Questa tabella cerca di raggruppare tutte le opere riguardanti re Art\u00f9 nel cinema e nella televisione."}
{"id": "8405274", "revid": "297059", "url": "https://it.wikipedia.org/wiki?curid=8405274", "title": "Barone feudale", "text": "Un barone feudale \u00e8 un vassallo che detiene un feudo ereditario chiamato baronia, comprendente una porzione specifica di terra, concessa da un signore supremo in cambio di fedelt\u00e0 e servizio. Dopo la fine del feudalesimo europeo, le baronie feudali furono in gran parte sostituite da baronie ritenute un grado di nobilt\u00e0, senza alcun collegamento con un feudo. Tuttavia, nel Regno di Scozia, la dignit\u00e0 di barone feudale rimane in essere e pu\u00f2 essere acquistata e venduta indipendentemente dalla terra alla quale era precedentemente collegata.\nInghilterra.\nStoricamente, i baroni feudali del Regno d'Inghilterra erano i \"tenens in capite\" del re, vale a dire gli uomini che detenevano la terra per possesso feudale direttamente dal re come unico sovrano e a cui era stata concessa una giurisdizione legale (baronia di corte) sul loro territorio, la baronia, che comprendeva diversi manieri. Tali uomini, se non gi\u00e0 nobili, venivano nobilitati ottenendo tale possedimento e da quel momento in poi avevano l'obbligo, su convocazione scritta, di partecipare ai lavori della corte del re, la prima forma di Parlamento. Formarono cos\u00ec il baronaggio, che in seguito costitu\u00ec gran parte della paria d'Inghilterra.\nLe baronie feudali inglesi (e tutte le forme minori di possedimento feudale) furono abolite dal \"Tenures Abolition Act\" del 1660 ma i titoli e le dignit\u00e0 rimasero. Tuttavia, molto prima di allora, le convocazioni reali per partecipare ai lavori del Parlamento venivano inviate ai pi\u00f9 potenti baroni feudali e in seguito vennero estese a persone con tenute feudali minori ma che avevano qualit\u00e0 personali che li rendevano adatti a consigliare il re e quindi a ricevere una paria. Questi ultimi erano detti baroni per mandato.\nLa baronia feudale inglese, o \"baronia per possesso\", ora non ha esistenza legale se non come titolo ereditario incorporeo o di dignit\u00e0. Era la pi\u00f9 alta forma di possesso feudale della terra, vale a dire \"per baroniam\" (in latino \"per baronia\") in base al quale un proprietario terriero doveva il servizio ormai poco compreso di \"essere uno dei baroni del re\". Deve essere distinto dalla baronia minore, anche feudale, che esisteva all'interno delle contee palatine, come la baronia di Halton nel palatinato di Chester. Tali baroni erano semplicemente inquilini in capo di un principe, il cui sovrano era il re. I doveri e i privilegi dovuti dai baroni feudali non possono ora essere definiti esattamente ma il compito principale era certamente la fornitura di soldati all'esercito feudale reale su richiesta del monarca. Un ulteriore dovere, che comportava notevoli spese e viaggi, ma che chiaramente era anche un privilegio, era la presenza alla corte feudale del re, l'organo precursore del Parlamento. Il vantaggio principale era chiaramente il reddito generato dalle rendite e dalla produzione all'interno delle terre della baronia ma anche il potere personale e il prestigio che derivavano dal servizio feudale degli inquilini, il cui livello pi\u00f9 alto, signori dei loro stessi manieri, erano cavalieri al seguito del barone. La tenuta di un barone se conteneva un castello significativo come \"caput\" e se era particolarmente grande, vale a dire costituita da pi\u00f9 di una ventina di \"knight's fee\" (ognuna equivalente all'incirca a un maniero), veniva definito un \"honour\". I manieri costituenti una baronia erano per lo pi\u00f9 sottoposti a subinfeudazione dal barone ai suoi stessi cavalieri o ai membri del suo seguito anche se alcuni erano mantenuti senza inquilino come suo dominio. La maggior parte delle baronie feudali inglesi furono convertiti in baronie per mandato o in un titolo di paria ai sensi dell\"'Abolition Act\" del 1660. Le baronie non convertiti divennero baronie di libero contatto, un titolo di dignit\u00e0.\nEsistono oggi pochi casi di famiglie inglesi che, se non fosse stato per l'atto del 1660, sarebbero ancora baroni feudali della creazione antica. Una di queste \u00e8 la famiglia Berkeley che, sebbene il titolo di conte di Berkley si estinse 1942 e di recente persero anche il titolo di barone Berkeley a causa della successione avvenuta in linea femminile, possiedono e risiedono (vale a dire mantengono il mandato), come gentiluomini di contea, nel castello di Berkeley il \"caput\" della baronia feudale di Berkeley concesso dal re Enrico II (1154-1189) al loro antenato diretto nella linea maschile, Robert FitzHarding, morto nel 1171, il cui figlio prese il cognome dal castello Berkeley.\nFrancia.\nSotto l'Ancien R\u00e9gime e fino all'abolizione del sistema feudale nel 1789 un barone francese era un nobile che possedeva un feudo chiamato baronia. In quanto tale, il possesso del titolo e della terra erano in teoria indissolubilmente legati. Tuttavia, i nobili senza alcun feudo potevano assumere il titolo di barone per se stessi.\nSotto la nobilt\u00e0 imperiale di Napoleone Bonaparte e la paria restaurata, ritornarono le baronie francesi. Tuttavia, queste nuove baronie erano semplicemente titoli di nobilt\u00e0 e non erano legati a feudi.\nScozia.\nContrariamente all'equivalente inglese, la baronia feudale scozzese conserva una dignit\u00e0 preservata dall'Abolition of Feudal Tenure, etc (Scotland) Act del 2000. Una baronia feudale \u00e8 l'unico titolo di dignit\u00e0 legalmente assegnabile e in grado di essere legalmente alienato dalla linea di sangue del suo precedente possessore. L'araldica e la determinazione legale della propriet\u00e0 delle baronie scozzesi sono governate dalla Corte del lord lyon, il tribunale permanente che regola l'araldica in Scozia,"}
{"id": "8405275", "revid": "809148", "url": "https://it.wikipedia.org/wiki?curid=8405275", "title": "Formule di riduzione LSZ", "text": "Le formule di riduzione LSZ sono un metodo utilizzato in teoria quantistica dei campi per scrivere la matrice di scattering in termini delle funzioni di correlazione tempo-ordinate. \nPrendono il nome dai tre fisici tedeschi che introdussero questo metodo: Harry Lehmann, Kurt Symanzik e Wolfhart Zimmermann.\nEsempio.\nSi consideri ad esempio una teoria di particelle scalari formula_1 di massa \"m\", con un'azione:\ndove formula_3 pu\u00f2 essere, ad esempio, un termine di interazione formula_4, che al momento non \u00e8 necessario specificare. Le funzioni di Green a \"n\" punti della teoria sono definite come i valori di aspettazione sul vuoto del prodotto tempo-ordinato di \"n\" campi:\nEsse sono calcolabili perturbativamente attraverso il teorema di Wick. Si dimostra che le trasformate di Fourier delle funzioni di Green hanno dei poli in corrispondenza delle masse fisiche delle particelle, ovvero quando formula_6. A questi poli corrispondono proprio gli stati asintotici delle teoria: infatti questi stati sono creati e distrutti dai campi \"in\" ed \"out\", che soddisfano l'equazione di Klein-Gordon:\nche differisce dalle corrette equazioni del moto per l'assenza del potenziale di interazione. Di conseguenza, in modo intuitivo, \u00e8 necessario estrarre il contributo polare delle funzioni di Green per ottenere le funzioni di Green costruite con i campi asintotici, che generano proprio gli elementi di matrice S desiderati. Se nello stato iniziale sono presenti \"m\" particelle di impulsi \"q1\"...,\"qm\" e nello stato finale sono presenti \"n\" particelle di impulsi \"p1\"...,\"pn\", la formula di riduzione che descrive il procedimento \u00e8 data da:\nIl processo di estrazione del polo \u00e8 pi\u00f9 evidente se la formula \u00e8 scritta in termini della trasformata di Fourier della funzione di Green. A parte la moltiplicazione per alcune costanti (tra cui le costanti di rinormalizzazione dei campi \"Z\") la formula mostra che basta moltiplicare la funzione di Green per dei fattori formula_9, che eliminano i poli, e poi mandare \"on-shell\" gli impulsi, ovvero eseguire il limite formula_10 corrispondente alle particelle fisiche:"}
{"id": "8405282", "revid": "599013", "url": "https://it.wikipedia.org/wiki?curid=8405282", "title": "Edward Dixon", "text": "Carriera.\nNazionale.\nHa debuttato in Nazionale nel 1998. Ha partecipato, con la Nazionale, alla Coppa d'Africa 2002. Ha collezionato in totale, con la maglia della Nazionale, 8 presenze."}
{"id": "8405283", "revid": "1282260", "url": "https://it.wikipedia.org/wiki?curid=8405283", "title": "Marina Bolivariana", "text": ""}
{"id": "8405285", "revid": "1282260", "url": "https://it.wikipedia.org/wiki?curid=8405285", "title": "Guardia Costiera Bolivariana", "text": ""}
{"id": "8405286", "revid": "1282260", "url": "https://it.wikipedia.org/wiki?curid=8405286", "title": "Guardia costiera Bolivariana", "text": ""}
{"id": "8405290", "revid": "1451528", "url": "https://it.wikipedia.org/wiki?curid=8405290", "title": "Muccellato", "text": "Il muccellato \u00e8 un dolce tipico del nord della Calabria, nato a San Giovanni in Fiore. Molto simile alla cuzzupa per la forma, \u00e8 un dolce tipico del periodo pasquale.\nCaratteristiche.\nDi colore dorato, i muccellati possono avere varia forma e dimensione; inoltre possono avere in cima delle uova. \nSi narra che in antichit\u00e0 il pane veniva prodotto da chi aveva fatto voto, il quale lo distribuiva a quelli che avevano partecipato alla lavanda dei piedi del Gioved\u00ec santo. Successivamente veniva benedetto e diventava un vero e proprio \u201cdolce sacro\u201d."}
{"id": "8405301", "revid": "1149807", "url": "https://it.wikipedia.org/wiki?curid=8405301", "title": "Episodi di Pap\u00e0 castoro", "text": ""}
{"id": "8405305", "revid": "827882", "url": "https://it.wikipedia.org/wiki?curid=8405305", "title": "Jade Warrior", "text": ""}
{"id": "8405310", "revid": "599013", "url": "https://it.wikipedia.org/wiki?curid=8405310", "title": "Varmah Kpoto", "text": "Caratteristiche tecniche.\nDifensore centrale, poteva essere impiegato anche come mediano.\nCarriera.\nNazionale.\nHa debuttato in Nazionale nel 1997. Ha messo a segno la sua prima rete con la maglia della Nazionale il 9 luglio 2000, in Liberia-Nigeria (2-1), siglando la rete del momentaneo 2-0 al minuto 36. Ha partecipato, con la Nazionale, alla Coppa d'Africa 2002. Ha collezionato in totale, con la maglia della Nazionale, 40 presenze e una rete."}
{"id": "8405311", "revid": "6923", "url": "https://it.wikipedia.org/wiki?curid=8405311", "title": "Storia delle isole britanniche", "text": "Le Isole britanniche hanno assistito a periodi intermittenti di conflitto e cooperazione tra le popolazioni che hanno occupato le varie parti di Gran Bretagna, Isola di Man, Irlanda, Guernsey, Jersey e le pi\u00f9 piccole isole adiacenti.\nOggi queste isole contengono due stati sovrani: il Regno Unito e la Repubblica d'Irlanda. Vi sono inoltre tre Dipendenze della Corona britannica: il Baliato di Guernsey, il Baliato di Jersey e l'Isola di Man. Il Regno Unito costituito dall'Inghilterra, Irlanda del Nord, Scozia e Galles, ognuno dei quali ha una propria storia, tranne per l'Irlanda del Nord che divenne indipendente solamente ad un certo punto tardivo della storia. La storia della formazione del Regno Unito \u00e8 molto complessa ed articolata.\nLa Monarchia britannica fu capo di stato di tutti i paesi delle Isole britanniche, dall'Unione delle Corone nel 1603 fino alla dichiarazione d'indipendenza della Repubblica d'Irlanda nel 1949, nonostante il termine \"Isole britanniche\" non venne mai utilizzato nel 1603. Inoltre, dall'indipendenza della maggior parte dell'Irlanda, gli storici locali spesso evitano il termine Isole britanniche, a causa della complessit\u00e0 delle relazioni tra i popoli dell'arcipelago."}
{"id": "8405317", "revid": "287204", "url": "https://it.wikipedia.org/wiki?curid=8405317", "title": "Persone apparse su Playmen", "text": ""}
{"id": "8405318", "revid": "697352", "url": "https://it.wikipedia.org/wiki?curid=8405318", "title": "Persone uccise per violenza politica", "text": ""}
{"id": "8405319", "revid": "599013", "url": "https://it.wikipedia.org/wiki?curid=8405319", "title": "Dionysius Sebwe", "text": "Carriera.\nNazionale.\nHa debuttato in Nazionale nel 1996. Ha messo a segno la sua prima rete con la maglia della Nazionale il 23 agosto 2001, nell'amichevole Messico-Liberia (5-4), siglando la rete del momentaneo 3-4 al minuto 74. Ha partecipato, con la Nazionale, alla Coppa d'Africa 2002. Ha collezionato in totale, con la maglia della Nazionale, 15 presenze e una rete."}
{"id": "8405321", "revid": "697352", "url": "https://it.wikipedia.org/wiki?curid=8405321", "title": "Premijer liga", "text": ""}
{"id": "8405325", "revid": "124197331", "url": "https://it.wikipedia.org/wiki?curid=8405325", "title": "Nico Royale", "text": "Biografia.\nInizia la carriera a met\u00e0 degli anni novanta come batterista del gruppo punk Twine Baskets. Nei primi anni duemila si avvicina al reggae e diventa l'mc della Casalypso Big Family Crew.\nNello stesso periodo registra i primi singoli assieme a Mickey Tuff di Forward the Bass Hi-Fi mentre \u00e8 chitarrista e voce della band reggae bolognese Baba Sound.\nNel 2003 partecipa come attore a \u00abQuanti siamo Quelli che siamo\u00bb, film di Enza Negroni, gi\u00e0 regista di \"Jack Frusciante \u00e8 uscito dal gruppo\", sulla sottocultura ultras bolognese.\nNel 2005 si trasferisce e vive per un anno a Citt\u00e0 del Messico dove entra in contatto con la scena musicale locale. Collabora con molti artisti centro e sud americani fra cui El Aaron, Bocafloja, Ness Y Los Sensacionales.\nNel 2007 pubblica il videoclip Erba della Montagna che parla di antiproibizionismo e riscuote un grande successo a livello nazionale.\nNel 2009 esce il primo album ufficiale Singa contenente brani registrati tra il 2007 e il 2009, prodotto dall'etichetta ed associazione culturale Montagna di Suono con il supporto del progetto B-Dub.\nLa title track Singa viene stampata su un vinile 45 giri dall'etichetta Segnale Digitale.\nDal 2010 si esibisce assieme a uno dei pionieri del reggae italiano, Markone, membro del gruppo Bombabomba e di B-dub.\nNel 2010 si esibisce anche con la Dangerous band, backing band reggae italiana.\nNel 2012 crea il Reno Splash, festival musicale antirazzista che si tiene annualmente a Marzabotto in estate.\nNel 2014 esce il suo secondo album Illegale, frutto della collaborazione con Rap Pirata, etichetta fondata dal rapper Inoki.\nNel 2015 il collettivo basco Revolutionary Brothers pubblica in formato 45 giri il singolo Sing With My Heart. \nNel 2016 esce Ghetto Stradivari, il terzo album ufficiale. In poche ore l'album arriva al secondo posto della classifica reggae di Itunes Italia. Il disco vede la collaborazione di Mark-one, Gamba the Lenk, Skarra Mucci, Tiano Bless e Terron Fabio dei Sud Sound System. Nel tour di presentazione dell'album viene accompagnato dalla band toscana deDUBros.\nSempre nel 2016 crea assieme a Downbeat Bologna e Solomon B una serata a cadenza mensile chiamata Roots Balera, organizzata grazie all'associazione Montagna di Suono.\nIl 2 aprile 2019 in occasione della giornata mondiale della consapevolezza sull'autismo esce il singolo Non \u00e8 facile parlare di me."}
{"id": "8405326", "revid": "149485", "url": "https://it.wikipedia.org/wiki?curid=8405326", "title": "Lotta al XV Festival olimpico estivo della giovent\u00f9 europea", "text": "Le competizioni di lotta al XV Festival olimpico estivo della giovent\u00f9 europea si sono svolte dal 21 al 23 luglio 2019 presso il Complesso sportivo e d'esposizione Heydar Aliyev di Baku, in Azerbaigian.\nPartecipanti.\nHanno partecipato alla competizione 275 lottatori provenienti da 35 differenti nazioni.:"}
{"id": "8405333", "revid": "112024730", "url": "https://it.wikipedia.org/wiki?curid=8405333", "title": "Francesco Thiene", "text": ""}
{"id": "8405343", "revid": "76963", "url": "https://it.wikipedia.org/wiki?curid=8405343", "title": "Leila Martin", "text": "Biografia.\nLeila Martin debutt\u00f2 a Broadway diciannovenne in \"Two on the Aisle\" (1951), a cui segu\u00ec \"Wish You Were Here\" nel 1952, prima di ottenere il ruolo principale di Sarah Brown in \"Guys and Dolls\" a Broadway nel 1955. Dopo aver recitato in \"The Best House in Naples\" nel 1956, nel 1958 si un\u00ec al cast di \"West Side Story\" nel ruolo di Maria, mentre nel 1959 prese parte al cast della prima produzione del musical \"\", in cui era la prima sostituta per il ruolo principale di Gypsy Rose Lee. Dopo diverse altre apparizioni in musical e commedie a Broadway negli anni 60, nel 1975 prese parte alla prima statunitense della pi\u00e8ce di Tom Stoppard \"I mostri sacri\", che vinse il Tony Award alla migliore opera teatrale.\nCinque anni pi\u00f9 tardi, nel 1980, si un\u00ec alla compagnia originale del musical \"42nd Street\" a Broadway, dove la Martin era la sostituta per la star Tammy Grimes. Nel 1988 recit\u00f2 nel cast originale di Broadway per la prima americana del musical \"The Phantom of the Opera\", in cui interpretava la maitresse de ballet Madame Giry, un ruolo che ha interpretato per oltre quattromilacinquecento rappresentazioni fino al 2001.\nLeila Martin \u00e8 sposata con il produttore Leonard Green dal 1955 e la coppia ha avuto un figlio prima di divorziare."}
{"id": "8405344", "revid": "1475795", "url": "https://it.wikipedia.org/wiki?curid=8405344", "title": "Formula di riduzione LSZ", "text": ""}
{"id": "8405345", "revid": "599013", "url": "https://it.wikipedia.org/wiki?curid=8405345", "title": "Frank Seator", "text": "Caratteristiche tecniche.\nEra una seconda punta.\nCarriera.\nNazionale.\nHa debuttato in Nazionale il 3 settembre 2000, in Liberia-Mauritius (4-0), subentrando ad Alex Brown al minuto 58. Ha messo a segno la sua prima rete con la maglia della Nazionale il 28 gennaio 2001, in Ghana-Liberia (1-3), siglando la rete del momentaneo 0-1 al minuto 10. Ha partecipato, con la Nazionale, alla Coppa d'Africa 2002. Ha collezionato in totale, con la maglia della Nazionale, 15 presenze e tre reti."}
{"id": "8405346", "revid": "33689", "url": "https://it.wikipedia.org/wiki?curid=8405346", "title": "Val Fondillo", "text": "La val Fondillo \u00e8 una valle montana situata nel territorio comunale di Opi (AQ), in Abruzzo. Nel 2017 \u00e8 stata riconosciuta patrimonio dell'umanit\u00e0 dell'UNESCO unitamente alle faggete vetuste del parco nazionale d'Abruzzo, Lazio e Molise in seno alle foreste primordiali dei faggi dei Carpazi e di altre regioni d'Europa.\nDescrizione.\nLa valle montana \u00e8 situata nell'area protetta del parco nazionale d'Abruzzo, Lazio e Molise nel territorio montano di Opi, sul versante marsicano dell'Alto Sangro, in Abruzzo. L'anfiteatro naturale si apre tra il monte Marsicano, il monte Amaro, il monte Dubbio e la catena montuosa di Serra delle Gravare, caratterizzata da evidenti tracce dell'ultimo glacialismo durante il periodo del Quaternario.\nL'altitudine varia dai 1084 ai 1960 \nL'area si caratterizza per la presenza di radure, piccole caverne e di alcuni torrenti come il Fondillo, che sgorga nei pressi della grotta delle Fate, e le sorgenti Franatara e Tornareccia. Le faggete di Cacciagrande e di valle Jancino, che compongono i cinque nuclei di faggete vetuste ricadenti in una superficie di oltre 1000 ettari inclusa tra i comuni di Opi, Lecce nei Marsi (Selva Moricento), Pescasseroli (Coppo del Principe e Coppo del Morto) e Villavallelonga (Val Cervara, nei pressi dell'Aceretta), sono in parte databili intorno ai 560 anni. Sono state riconosciute patrimonio mondiale dell'umanit\u00e0, nel contesto delle foreste primordiali dei faggi dei Carpazi e di altre regioni d'Europa. Rappresentano il primo riconoscimento UNESCO della regione Abruzzo deciso a Cracovia il 7 luglio 2017. La faggeta della val Fondillo si \u00e8 sviluppata su dolomia risalente al Giurassico inferiore (Lias inferiore).\nLa valle \u00e8 popolata da animali protetti o a rischio di estinzione come l'orso bruno marsicano, il lupo appenninico, il camoscio d'Abruzzo e la salamandra pezzata. La vegetazione \u00e8 caratterizzata oltre che dai faggi, da pini neri e da piante endemiche come l'Iris marsica e le orchidee scarpetta di Venere e Epipogio. Nei locali dell'ex segheria \u00e8 ospitato il museo della foresta e dell'uomo, incentrato sul rapporto uomo-natura nell'area del parco nazionale. L'esposizione \u00e8 stata inaugurata grazie all'ente gestore dell'area protetta e alla Soprintendenza archeologia, belle arti e paesaggio dell'Abruzzo.\nStoria.\nTrib\u00f9 nomadi provenienti probabilmente dall'area prossima al lago Fucino hanno frequentato l'area del contemporaneo territorio opiano e dell'alta valle del Sangro. La grande necropoli localizzata all'imbocco della val Fondillo, databile tra il VII e V secolo a.C., attesta che le popolazioni divenute stanziali praticavano l'agricoltura e l'allevamento. Alcuni reperti sono esposti nella sezione archelogica del museo naturalistico del parco nazionale d'Abruzzo, Lazio e Molise a Pescasseroli. \nPresumibilmente chiamata Fontilli per via delle numerose sorgenti, l'area ha rappresentato in epoca preromana e romana un'importante via di comunicazione tra i popoli italici dei Marsi, dei Volsci e dei Sanniti-Pentri. Per lunghi secoli \u00e8 stata una frequentata via tratturale praticata dai pastori abruzzesi che raggiungevano dal valico dell'Orso la Capitanata nei periodi pi\u00f9 freddi dell'anno.\nLe mutate condizioni socio-economiche verificatesi tra il XIX e l'inizio del XX secolo hanno relegato all'isolamento le aree dell'entroterra abruzzese e in particolare la zona altosangrina, facilitando al contempo la tutela dell'ambiente naturale e delle specie animali. La val Fondillo, unitamente alla Camosciara e alle aree montane del versante marsicano, essendo stata inclusa nella Riserva reale Alta Val di Sangro nel 1873, rappresenta il nucleo antesignano del parco nazionale d'Abruzzo, Lazio e Molise, ufficialmente istituito nel 1923. Nel 2017 le faggete vetuste della val Fondillo sono state riconosciute patrimonio mondiale dell'umanit\u00e0 dall'UNESCO."}
{"id": "8405354", "revid": "599013", "url": "https://it.wikipedia.org/wiki?curid=8405354", "title": "Sergej Smetanin", "text": ""}
{"id": "8405355", "revid": "57342", "url": "https://it.wikipedia.org/wiki?curid=8405355", "title": "Alessia Anfuso", "text": ""}
{"id": "8405359", "revid": "287204", "url": "https://it.wikipedia.org/wiki?curid=8405359", "title": "Donald Campbell (disambigua)", "text": "Donald Campbell o Don Campbell possono anche riferirsi a: "}
{"id": "8405367", "revid": "4252", "url": "https://it.wikipedia.org/wiki?curid=8405367", "title": "Don Campbell", "text": ""}
{"id": "8405369", "revid": "697352", "url": "https://it.wikipedia.org/wiki?curid=8405369", "title": "Puntate di Principesse al verde", "text": ""}
{"id": "8405370", "revid": "4252", "url": "https://it.wikipedia.org/wiki?curid=8405370", "title": "Campbellock", "text": ""}
{"id": "8405371", "revid": "697352", "url": "https://it.wikipedia.org/wiki?curid=8405371", "title": "Puntate di Sun... Sex &amp; Suspicious Parents", "text": ""}
{"id": "8405374", "revid": "1131898", "url": "https://it.wikipedia.org/wiki?curid=8405374", "title": "Vodafone delle Isole F\u00e6r \u00d8er", "text": ""}
{"id": "8405375", "revid": "827058", "url": "https://it.wikipedia.org/wiki?curid=8405375", "title": "Sinagoga Ari Ashkenazi", "text": "La Sinagoga Ari Ashkenazi, situata a Safad in Israele, fu costruita in memoria del rabbino Yitzhak Luria (1534-1572), noto con l'acronimo ebraico di \"ARI\". Risale alla fine del XVI secolo e fu costruita anni dopo la sua morte. Nonostante sia associata alla comunit\u00e0 ashkenazita, la sinagoga oggigiorno serve come luogo di culto per ebrei chassidici e sefarditi ed \u00e8 popolare tra i fedeli di diverse affiliazioni.\nStoria.\nLa sinagoga fu fondata da immigrati sefarditi provenienti dalla Grecia, giunti a Safad nel XVI secolo. Il rabbino Luria arriv\u00f2 nel 1570 e usava pregare in questa sinagoga alla vigilia dello Shabbat. Durante il servizio, lasciava la sinagoga con i suoi discepoli e si recava in un campo vicino per accogliere il sabato. La tradizione vuole che fu proprio Ari a ideare il canto Lekhah Dodi, famoso in tutto il mondo.\nNel XVIII secolo, con l'avvento del chassismo dall'Europa orientale, la sinagoga serv\u00ec la comunit\u00e0 ashkenazita.\nLa sinagoga fu distrutta durante il terremoto della Galilea del 1837 e fu ricostruita 20 anni dopo.\nSi narra che durante la guerra arabo-israeliana del 1948 la sinagoga fosse piena di persone in cerca di rifugio. Una bomba cadde nel cortile della sinagoga e le shrapnel volarono sopra la folla senza ferire nessuno. Questo evento \u00e8 uno dei miracoli che si dice abbiano avuto luogo nella sinagoga.\nDescrizione.\nUn'iscrizione in ebraico posta sopra l'architrave recita: \"How awe-inspiring is this place, the synagogue of the Ari of blessed memory\".\nL'Arca Santa fu scolpita in legno di ulivo da un artigiano gallego, nello stile delle sinagoghe dell'Europa orientale. Rappresenta un'immagine antropomorfa di un leone, alludendo all'acronimo del rabbino Luria che significa, appunto, leone."}
{"id": "8405379", "revid": "767487", "url": "https://it.wikipedia.org/wiki?curid=8405379", "title": "Diotimo (stratego)", "text": "Biografia.\nDiotimo, figlio dello stratego Strombichos, fu stratego ateniese nel 433/432 a.C., quando comand\u00f2 con Protea una flotta di 10 treiremi in aiuto di Corcira contro i Corinzi. \nSecondo lo storico Timeo, Diotimo fece un viaggio in nave a Napoli e, dopo aver sacrificato a Partenope, istitu\u00ec in suo onore delle gare di corsa con le torce, come gli era stato comandato da un oracolo. La stessa notizia viene ricordata in alcuni versi dell\"'Alessandra\" di Licofrone, mentre Tzetzes aggiunge che la visita a Napoli avvenne mentre era stratego, durante la guerra con i Siculi. La data di questo evento non \u00e8 nota: probabilmente \u00e8 da collocare prima della strategia del 433, verso la fine degli anni quaranta o all'inizio degli anni trenta del V secolo a.C.. Ad inizio anni trenta \u00e8 probabilmente da collocare anche una sua ambasciata a Susa."}
{"id": "8405381", "revid": "363629", "url": "https://it.wikipedia.org/wiki?curid=8405381", "title": "Enzima 2 convertitore dell'angiotensina", "text": "L'enzima 2 convertitore dell'angiotensina, o enzima 2 di conversione dell'angiotensina o enzima 2 convertitore l'angiotensina (ACE2, acronimo inglese di \"Angiotensin-converting enzyme\" 2) \u00e8 un enzima di superficie che sta sulle membrane cellulari delle cellule dei polmoni, delle arterie, del cuore, dei reni e dell'intestino. La versione umana dell'enzima viene spesso definita hACE2.\nL'ACE2 abbassa la pressione sanguigna: \u00e8 un esopeptidasi che catalizza la conversione di angiotensina I (molecola con funzione di vasocostrittore) al nonapeptide angiotensina (1-9) (molecola vasodilatatore), o dell'angiotensina II in angiotensina (1-7).\nACE2 funge anche da punto di ingresso nelle cellule per alcuni coronavirus, tra cui HCoV-NL63, SARS-CoV e SARS-CoV-2.\nACE2 contrasta l'attivit\u00e0 dell'enzima di conversione dell'angiotensina (ACE) riducendo la quantit\u00e0 di angiotensina II e aumentando angiotensina (1-7), il che lo rende un promettente bersaglio farmacologico per il trattamento di malattie cardiovascolari."}
{"id": "8405382", "revid": "112025556", "url": "https://it.wikipedia.org/wiki?curid=8405382", "title": "Germ\u00e1n Nieto", "text": ""}
{"id": "8405383", "revid": "1652635", "url": "https://it.wikipedia.org/wiki?curid=8405383", "title": "Fergus Suter", "text": "Carriera.\nNato a Glasgow nel 1857, lavorava come scalpellino nel borgo di Partick. Nel 1876 si un\u00ec alla squadra di calcio locale, il Partick FC. Nel 1878 si trasfer\u00ec in Inghilterra, a Darwen, per giocare con il Darwen FC: Suter, che abbandon\u00f2 il lavoro come scalpellino perch\u00e9 la pietra inglese era a suo dire troppo difficile da lavorare, veniva pagato per giocare a calcio e per questo \u00e8 generalmente considerato come il primo calciatore professionista della storia.\nNell'estate del 1880 lasci\u00f2 il Darwen e si un\u00ec al Blackburn Rovers, uno dei club rivali del Darwen. Col Blackburn gioc\u00f2 quattro finali di FA Cup, nel 1882, 1884, 1885 e 1886, perdendo quella del 1882 e vincendo le altre tre. Si ritir\u00f2 poco pi\u00f9 che trentenne, nel 1889.\nNella cultura di massa.\nFergus Suter \u00e8 uno dei protagonisti della miniserie televisiva britannica del 2020 \"The English Game\", interpretato da Kevin Guthrie.\nLa miniserie presenta per\u00f2 delle inesattezze storiche: Suter \u00e8 presentato come il capitano della squadra di Blackburn che vince la FA Cup 1883, sconfiggendo in finale gli Old Etonians. In realt\u00e0 a vincere quell'edizione furono i rivali cittadini del Blackburn Rovers, il Blackburn Olympic, mentre Suter faceva parte dei Rovers che persero la finale nel 1882."}
{"id": "8405384", "revid": "767487", "url": "https://it.wikipedia.org/wiki?curid=8405384", "title": "Mismates (film 1926)", "text": "Mismates \u00e8 un film muto del 1926 diretto da Charles Brabin. Prodotto e distribuito dalla First National Pictures, aveva come interpreti Doris Kenyon, Warner Baxter, May Allison, Philo McCullough, Charles Murray, Maude Turner Gordon.\nLa sceneggiatura di Sada Cowan si basa sull'omonimo lavoro teatrale di Myron C. Fagan andato in scena al Times Square Theatre di New York il 13 aprile 1925.\nTrama.\nJim Winslow viene diseredato dalla sua ricca famiglia dopo avere sposato la manicure Judy O'Grady. Costretto a lavorare per guadagnarsi da vivere, Jim si pente di quel matrimonio e finisce per tornare dai suoi che gli chiedono, in cambio del loro perdono, di divorziare dalla moglie. Judy, per\u00f2, \u00e8 determinata a non rinunciare a Jimsy, la loro creatura, e va a stare in un edificio che per\u00f2 viene usato come copertura da alcuni malviventi. Coinvolta innocente in un crimine, viene arrestata. Jim, per liberarsi di lei, testimonia il falso, facendola condannare. Poi, la informa della morte di Jimsy. Lei, disperata, gli giura che quando sar\u00e0 libera, cercher\u00e0 la sua vendetta. A consolarla, resta solo Ted Carroll, il suo avvocato che \u00e8 stato anche il suo ex fidanzato. La donna riesce a fuggire e, decisa a portare a compimento la vendetta promessa, affronta Jim durante un ballo in maschera a casa sua, minacciandolo con una pistola. Viene per\u00f2 distolta dall'apparizione di Jimsy. Intanto Carroll, ottenute le prove dell'innocenza di Judy, riesce a farle ottenere il perdono. Libera e senza pi\u00f9 legami con Jim, Judy pu\u00f2 adesso riprendere la sua vita insieme a Carroll.\nProduzione.\nIl film fu prodotto dalla First National Pictures.\nDistribuzione.\nIl copyright del film, richiesto dalla First National Pictures, Inc. che segnava la lunghezza del film in otto rulli, fu registrato il 29 luglio 1926 con il numero LP22988.&lt;br&gt;\nDistribuito negli Stati Uniti dalla First National Pictures, il film fu presentato in prima a New York il 26 luglio 1926, uscendo nelle sale il 10 ottobre 1926. In Danimarca, il film fu distribuito con il titolo \"Hjertets Gerninger\" il 13 dicembre 1926. Nel Regno Unito, fu distribuito dalla First National Film Distributors, presentato a Londra il 14 gennaio 1927. Il film usc\u00ec in Finlandia il 3 ottobre 1927, in Austria - come \"Ihr Fleisch und Blut\" - nel 1927, in Germania - come \"Eheketten\" - nel 1928, in Portogallo - con il titolo \"A Desventurada\" - il 24 aprile 1929.\nNon si conoscono copie ancora esistenti della pellicola che viene considerata presumibilmente perduta."}
{"id": "8405385", "revid": "348618", "url": "https://it.wikipedia.org/wiki?curid=8405385", "title": "Ramon Ang", "text": "\u00c8 il presidente e amministratore delegato della Top Frontier Investment Holdings, Inc., azionista di maggioranza della San Miguel Corporation, nonch\u00e9 della Cyber Bay Corporation e Eagle Cement Corporation. Nel 2019 \u00e8 stato nominato ottavo uomo pi\u00f9 ricco delle Filippine dalla rivista \"Forbes\", con un patrimonio di quasi 3 miliardi di dollari.\nBiografia.\nNato nel quartiere di Binondo all'interno una famiglia sinofilippina, studia ingegneria meccanica presso la Far Eastern University.\nIn giovane et\u00e0 svolge l'occupazione di meccanico d'auto per l'imprenditore e politico Danding Cojuangco, guadagnandosi subito la fiducia dell'ex deputato. A seguito dell'esilio di numerose figure legate all'amministrazione del Presidente Ferdinand Marcos, tra cui lo stesso Cojuangco, Ang ottiene in affidamento la gestione di diverse aziende del magnate di Tarlac. Con il ritorno in patria di Cojuangco e la sua rielezione ai vertici dell'imponente San Miguel Corporation nel 1998, Ang viene nominato vicepresidente dell'azienda: l'ascesa di quest'ultimo all'interno della compagnia raggiunge il suo culmine nel 2002 con la sua nomina a presidente e amministratore delegato. La lenta uscita di scena di Cojuangco si conclude nel 2012 con l'acquisto delle sue azioni all'interno della SMC da parte dell'imprenditore di Binondo.\nLegato da profondi rapporti di stima con il sindaco di Davao Rodrigo Duterte, durante le elezioni presidenziali del 2016 \u00e8 un importante sostenitore finanziario della campagna elettorale del politico mindanaoense. L'anno seguente annuncia l'acquisto del pacchetto di maggioranza delle azioni del \"Philippine Daily Inquirer\", quotidiano distintosi per le critiche sull'operato di Duterte nella prima fase della sua amministrazione. L'avvio di importanti progetti di infrastrutture da parte del governo Duterte contribuisce altres\u00ec ad aumentare sostanzialmente il patrimonio netto di Ang, in gran parte grazie al fatturato della Eagle Cement, un'azienda produttrice di cemento.\nOpera in molteplici settori, dall'edilizia, all'industria mineraria e alimentare, a quello petrolifero."}
{"id": "8405386", "revid": "363629", "url": "https://it.wikipedia.org/wiki?curid=8405386", "title": "ACE2", "text": ""}
{"id": "8405387", "revid": "363629", "url": "https://it.wikipedia.org/wiki?curid=8405387", "title": "Enzima convertitore dell'angiotensina 2", "text": ""}
{"id": "8405388", "revid": "767487", "url": "https://it.wikipedia.org/wiki?curid=8405388", "title": "Dundalk Football Club 1988-1989", "text": "Questa voce raccoglie le informazioni riguardanti il Dundalk Football Club nelle competizioni ufficiali della stagione 1988-1989.\nMaglie e sponsor.\nLo sponsor tecnico per la stagione 1988-1989 \u00e8 Union Sports, mentre lo sponsor ufficiale \u00e8 Harp Lager."}
{"id": "8405390", "revid": "363629", "url": "https://it.wikipedia.org/wiki?curid=8405390", "title": "Enzima 2 di conversione dell'angiotensina", "text": ""}
{"id": "8405391", "revid": "1012592", "url": "https://it.wikipedia.org/wiki?curid=8405391", "title": "Xbox Series X e Series S", "text": "Xbox Series X e Xbox Series S (collettivamente Xbox Series X/S) sono console per videogiochi prodotte da Microsoft. Annunciate come successori di Xbox One durante l'E3 2019 sotto il nome di Project Scarlett, sono state commercializzate in tutto il mondo a partire dal 10 novembre 2020.\nLe console fanno parte della quarta generazione della famiglia Xbox. Xbox Series X dispone di un hardware di fascia pi\u00f9 alta e supporta risoluzione video fino a 8K, insieme a un frame rate pi\u00f9 elevato fino a 120 fps, \"ray tracing, Dolby Vision\" e tempi di caricamento ridotti grazie ad un'unit\u00e0 a stato solido ad alta velocit\u00e0. La meno costosa Xbox Series S utilizza la stessa CPU ma ha una GPU meno potente, meno memoria interna ed \u00e8 sprovvista di un lettore per i dischi (pertanto \u00e8 possibile utilizzare i videogiochi nel solo formato digitale).\nEntrambe le console sono compatibili con i giochi, i controller e gli accessori ufficiali attualmente supportati da Xbox One, inclusi molti giochi per Xbox 360 e alcuni appartenenti per la prima Xbox. Il supporto di retrocompatibilit\u00e0 riduce anche i tempi di lettura e migliora il colore tramite HDR. Il metodo \"Heutchy\" viene utilizzato per portare vari titoli a 1440p su Xbox Series S e 4K su Xbox Series X. L\"'FPS Boost\" aumenta il frame rate nei giochi delle precedenti generazioni di Xbox.\nCome parte di un programma di Microsoft chiamato \"Smart Delivery\", molti giochi della generazione precedente presentano una grafica aggiornata alla Series X/S senza costi aggiuntivi. Le console sono anche compatibili con il servizio di abbonamento di gioco Xbox Game Pass, nonch\u00e9 con il cloud gaming.\nFanno parte della nona generazione di console insieme a PlayStation 5 (Nintendo Switch, seppur lanciata dopo la precedente console Microsoft, viene comunemente inserita nell'ottava generazione dalla stampa specializzata).\nStoria.\nI primi rumor su un nuovo hardware Xbox iniziarono a circolare dal giugno del 2018 tramite Phil Spencer che dichiar\u00f2 di essere \u00ab\"profondamente coinvolto nell'architettura delle prossime console Xbox\"\u00bb. Tali dichiarazioni portarono a credere che si trattasse di una famiglia di dispositivi con il nome in codice \"Scarlett\", inclusa una versione a basso costo seguendo uno schema simile a quanto avvenuto con Xbox One, con grande enfasi sullo streaming di gioco e sulla compatibilit\u00e0 con le versioni precedenti. A marzo 2019 ulteriori voci portarono a speculazioni riguardo due console della famiglia Scarlett, una con il nome in codice \"Anaconda\" e l'altra a basso costo identificata come \"Lockhart\".\nMicrosoft ha confermato Project Scarlett alla conferenza stampa dell'E3 2019, affermando di voler effettuare una transizione \"morbida\" da Xbox One a Scarlett, affermando che quest'ultima sarebbe stata retrocompatibile con tutti i giochi e la maggior parte degli hardware di Xbox One. Durante una presentazione ai The Game Awards 2019, Microsoft ha rivelato ufficialmente il design di Scarlett e il suo nome, Xbox Series X, nonch\u00e9 una data di uscita prevista per fine 2020. Dopo l'evento, un portavoce di Microsoft ha dichiarato che Series X costituiva la quarta generazione di Xbox.\nMicrosoft ha pianificato di entrare nei dettagli delle specifiche hardware e dei giochi sia alla Game Developers Conference (GDC) del 2020 sia all'E3 2020, ma entrambi gli eventi sono stati annullati a causa della pandemia COVID-19. Microsoft ha quindi programmato delle presentazioni online, specifiche dettagliate sono state presentate da Microsoft, Digital Foundry e Austin Evans di Overclock Media il 16 marzo 2020. A partire da maggio e fino al lancio, Microsoft ha pianificato eventi digitali aggiuntivi su Xbox Series X e sui suoi giochi, con un Xbox Games Showcase il 23 luglio 2020 in cui venivano presentati principalmente giochi degli Xbox Game Studios.\nIl 16 luglio 2020 Microsoft ha annunciato di aver terminato la produzione di Xbox One X e della versione \"All Digital\" di Xbox One S in preparazione dei nuovi prodotti.\nHardware.\nQuando il team Xbox di Microsoft, intorno al 2016, ha iniziato a lavorare al successore di Xbox One, aveva gi\u00e0 previsto la necessit\u00e0 di realizzare due versioni di console simili alle gi\u00e0 citate Xbox One X e S per soddisfare le esigenze delle diverse fette di mercato. Sviluppando insieme entrambe le unit\u00e0, sarebbero stati in grado di assicurare la riproduzione dei giochi sviluppati su entrambi i sistemi senza eccezioni. Come da tradizione con i precedenti progetti Xbox, alla Series S \u00e8 stato dato il nome in codice basato su una citt\u00e0: (\"Project\") \"Lockhart\", come l'omonima citt\u00e0 in Texas, che secondo Alan Greenberg era conosciuta come \u00abla piccola citt\u00e0 dal grande cuore\u00bb.\nL'obiettivo principale della Series X era raddoppiare almeno le prestazioni grafiche di Xbox One X in termini di FLOPS e aumentare di quattro volte le prestazioni della CPU, pur mantenendo le stesse prestazioni acustiche della console. Al momento della raccolta dei dati sui requisiti di alimentazione per soddisfare queste specifiche, gli ingegneri hanno visto che avrebbero assorbito una grande quantit\u00e0 di potenza interna (circa 315 W) e avrebbero generato una quantit\u00e0 significativa di calore.\nCi\u00f2 ha portato alla decisione di suddividere i componenti su due circuiti stampati separati; uno che ospita CPU e GPU, memoria e regolatori di alimentazione e una seconda scheda che funge da scheda Southbridge per funzioni di input/output (I/O) pi\u00f9 lente. Le schede montate sui lati opposti di un telaio in alluminio hanno contribuito a creare canali d'aria per il raffreddamento. I componenti rimanenti \u2013 il dissipatore di calore, la schermatura elettrica, l'alimentatore, l'unit\u00e0 ottica e la ventola di raffreddamento \u2013 sono stati quindi disposti in modo simile a Tetris, in modo da ottenere, secondo il designer principale Chris Kujawski, una struttura a torre e avere al contempo una console di forma compatta. Per soddisfare il fattore acustico, il sistema include numerosi sensori per il controllo della velocit\u00e0 della ventola, mentre la grande parte superiore aperta era necessaria per assicurare un buon flusso d'aria attraverso il sistema. Sebbene alcuni elementi come l'unit\u00e0 ottica, i requisiti del flusso d'aria e le dimensioni del dissipatore di calore fissassero determinate dimensioni nella forma complessiva, erano soddisfatti di essere in grado di ottenere un ingombro a parallelepipedo del sistema.\nCaratteristiche tecniche.\nXbox Series X.\nDi seguito l'elenco delle principali caratteristiche tecniche della console:\nXbox Series S.\nDi seguito l'elenco delle principali caratteristiche tecniche della console:\nAccoglienza e vendite.\nA fine luglio 2021, a circa sette mesi dal lancio mondiale, le due versioni hanno venduto complessivamente 5,82 milioni di unit\u00e0. Questo ha portato l'Xbox Series X/S ad essere la console Microsoft venduta pi\u00f9 rapidamente nei primi sei mesi.\nNel mercato giapponese la coppia di console ha venduto poco meno di 84.000 unit\u00e0 al 9 settembre 2021, arrivando i primi di ottobre a superare quota 100.000. In data 11 gennaio 2022 l'analista Daniel \"ZhugeEX\" Ahmad dichiara che Series X/S ha venduto oltre 12 milioni di console nel mondo."}
{"id": "8405398", "revid": "1271241", "url": "https://it.wikipedia.org/wiki?curid=8405398", "title": "Gran Turismo Endurance", "text": "Gran Turismo Endurance, abbreviata in GTE, \u00e8 una serie di regolamenti adottati dall'ACO per le auto da corsa Gran Turismo usati nelle gare di endurance tra cui la 24 Ore di Le Mans, la 24 Ore di Daytona e i relativi campionati. Originariamente erano chiamate GT2, per differenziarle dalle pi\u00f9 prestazionali GT1 che correvano negli stessi campionati.\nStoria.\nLa classe ha debuttato nel 1999 sotto il nome di \u201cGT\u201d nella 24 Ore di Le Mans, nell'American Le Mans Series e nell'European Le Mans Series, e con il nome di \u201cN-GT\u201d nel Campionato FIA GT. Nel 2005 la classe \u00e8 stata rinominata GT2, seguendo la pi\u00f9 veloce GT1 (precedentemente conosciuta come GTS).\nDal momento che la classe GT1 \u00e8 stata soppressa dall'ACO nella stagione 2011, la classe GT2 \u00e8 stata rinominata LM GTE in Europa e GTLM in America.\nRegolamenti.\nL'ACO ha definito limiti e requisiti per le auto GTE per assicurare che le auto siano regolarmente basate sui modelli di produzione. Le auto devono avere un'attitudine sportiva con 2 porte, una configurazione a 2 o 2+2 posti, aperte o chiuse, che possano essere usate sulle strade aperte e disponibili alla vendita. L'ACO differenzia il regolamento per i piccoli costruttori (meno di 2000 auto prodotte all'anno). Per essere idonei, i grandi costruttori devono produrre almeno una vettura a settimana, e i piccoli costruttori almeno una al mese. Le auto sono omologate per correre dopo che vengono prodotte 100 vetture per i grandi costruttori e 25 per i piccoli. L'auto deve avere una campagna pubblicitaria di lancio e una rete di vendita ufficiale. Il motore deve essere usato in una macchina di produzione; bench\u00e9 spesso si usa il motore della versione stradale, l'ACO ha fatto alcune eccezioni, come ad esempio per la BMW Z4 GTE, che usava un motore di altri modelli. Fibra di carbonio, titanio e magnesio sono vietati eccetto per alcune parti speciali, come cerchi ruota o alettoni. Le auto con abitacolo in carbonio (che non sia direttamente attaccato alle sospensioni) sono ammesse. La cilindrata \u00e8 limitata a 5,5 litri per gli aspirati e 4 litri per i turbocompressi o a compressore volumetrico. Alla SRT Viper \u00e8 stata concessa una deroga speciale per un motore da 8 litri. Il peso minimo \u00e8 di 1245 kg. Le auto devono avere fari e tergicristalli. Per distinguerle dai prototipi, devono avere fari di colore giallo (ad eccezione del WEC). Le quattro ruote motrici sono vietate, mentre il controllo trazione gestito del motore \u00e8 consentito. Il cambio \u00e8 limitato a 6 marce sequenziali. Tutte le macchine devono avere una telecamera posteriore, oltre agli specchietti laterali.\n\u00c8 consentito un pacchetto di modifiche alle macchine ogni due anni. Per le auto nuove \u00e8 consentito un pacchetto di modifiche aggiuntivo per il primo anno di competizioni. Piccole modifiche aerodinamiche sono consentite ogni anno nel WEC. Se l'auto stradale \u00e8 aggiornata con nuovi componenti, questi possono essere usati anche nella controparte GTE, attraverso l'aggiornamento dell'omologazione. I produttori possono inoltre richiedere deroghe per consentire l'omologazione di automobili o parti che sarebbero normalmente vietate dalle regole.\nNel complesso, le normative tecniche sono incentrate nel mantenere le auto GTE relativamente simili alle loro versioni stradali in termini di componenti e dimensioni. I dispositivi aerodinamici come gli alettoni, sono fortemente regolamentati. Bisogna rispettare anche dei requisiti minori, echi dall'era pi\u00f9 antica di Le Mans, ad esempio sono richiesti 150 decimetri cubici di spazio per un bagaglio.\nNel WEC le LM GTE sono divise in due classi: GTE-Pro e GTE-Am. Le auto GTE-Am devono essere vecchie di almeno un anno, o costruite con le specifiche dell'anno precedente, e hanno dei limiti sulla qualifica dei piloti dell'equipaggio.\nL'Endurance Comittee dell'ACO ha il diritto assoluto di modificare il \"Balance of Performance\" tra le auto GTE, attraverso modifiche al peso (aumentandolo o diminuendolo di massimo 20 kg), o alla potenza del motore (aumentandola o diminuendola di massimo 10 kw). Gli air restrictors sono utilizzati con valori definiti per specifiche cilindrate del motore.\nAggiornamenti regolamentari del 2016.\nAlla 24 Ore di Le Mans 2015, l'ACO ha annunciato una serie di modifiche alla classe GTE per la stagione 2016. Lo scopo dei cambiamenti \u00e8 quello di aumentare le prestazioni delle vetture rispetto alle vetture di specifiche GT3, contro le quali competono in alcuni campionati, di ridurre i costi e incrementare la sicurezza. I regolamenti sono meno restrittivi e quindi c\u2019\u00e8 una minore dipendenza dalle deroghe speciali per consentire a determinate auto di competere. Un esempio \u00e8 la maggiore libert\u00e0 nello sviluppo aerodinamico dentro determinate aree della macchina. Le auto con le vecchie specifiche regolamentari non sono pi\u00f9 utilizzate dal 2018."}
{"id": "8405406", "revid": "116639973", "url": "https://it.wikipedia.org/wiki?curid=8405406", "title": "Amilcare Tronca", "text": "\u00c8 morto il 27 luglio 1999 per i postumi di un incidente stradale, avvenuto il giorno precedente durante un allenamento, in cui era stato investito da un furgone."}
{"id": "8405407", "revid": "123435656", "url": "https://it.wikipedia.org/wiki?curid=8405407", "title": "Melissa Barrera", "text": "Biografia.\nMelissa Barrera ha studiato all'American School Foundation of Monterrey, una scuola internazionale in Messico, dove ha recitato in produzioni scolastiche dei musical \"Grease\", \"Aida\" e \"Footloose\". Nel 2011 fece il suo debutto televisivo nel reality show \"La Academia\". Nel 2013 entra a far parte del duo Melissa y Sebastian, che ottiene un piazzamento nella top ten radiofonica messicana con una cover di \"Mamma Maria\" dei Ricchi e Poveri. Nel 2015 registra la canzone \"Volver a caer\", assieme al cantante messicano Kalimba, per la telenovela in cui recita \"Tanto amor\".\nNel 2012, dopo gli studi alla New York University, ha recitato nelle due soap opere \"La mujer de Judas\" e \"La otra cara del ama\", mentre nel 2014 \u00e8 stata la protagonista della soap messicana \"Siempre tuya Acapulco\". L'anno successivo debutt\u00f2 su Netflix nella serie TV \"Club de Cuervos\", mentre nel 2020 ha fatto il suo debutto cinematografico internazionale con il film \"In The Heights - Sognando a New York.\""}
{"id": "8405408", "revid": "184755", "url": "https://it.wikipedia.org/wiki?curid=8405408", "title": "Orto botanico di Toscolano Maderno", "text": ""}
{"id": "8405409", "revid": "112026685", "url": "https://it.wikipedia.org/wiki?curid=8405409", "title": "Gruppo GT2", "text": ""}
{"id": "8405412", "revid": "1272592", "url": "https://it.wikipedia.org/wiki?curid=8405412", "title": "Palazzo comunale", "text": ""}
{"id": "8405413", "revid": "1602064", "url": "https://it.wikipedia.org/wiki?curid=8405413", "title": "Matteo 26", "text": "Matteo 26 \u00e8 il ventiseiesimo capitolo del vangelo secondo Matteo nel Nuovo Testamento. Il capitolo \u00e8 composto dall'inizio della narrazione della Passione di Cristo, che continua poi nel capitolo 28, contenendo il piano dei capi degli ebrei per uccidere Ges\u00f9, l'accordo di Giuda con Caifa per tradire Ges\u00f9, l'Ultima Cena coi dodici apostoli e l'istituzione dell'Eucarestia, l'agonia nell'orto del Getsemani ed il successivo avverarsi della predizione di Ges\u00f9 sul tradimento di uno dei dodici, oltre al rinnegamento di san Pietro.\nTesto.\nIl testo originale era scritto in greco antico. Il capitolo \u00e8 diviso in 75 versetti.\nTestimonianze scritte.\nTra le principali testimonianze documentali di questo capitolo vi sono:\nPrologo della narrazione della Passione (26,1\u20135).\nI versetti 1-5 raccontano la cospirazione ai danni di Ges\u00f9. Meyer, riportando l'opinione del teologo Johannes Wichelhaus, nota come \"la funzione d'insegnamento di nostro Signore sia qui terminata\".\nL'unzione di Betania.\nNella casa di Simone il Lebbroso, una donna compie un 'atto stravagante' che evidenzia chiaramente lo status messianico di Ges\u00f9 come quello dell' 'unto'. Al versetto 8, i discepoli, insieme, sollevano obiezioni alla donna, mentre in Giovanni 12,4 \u00e8 solo Giuda Iscariota ad esprimersi contrariamente a tale atto. Meyer ha notato che il resoconto di Matteo \"non \u00e8 certamente in contraddizione con quello di Giovanni, ma solo meno preciso\".\nGiuda si accorda per tradire Ges\u00f9 (26,14\u201316).\nIn contrasto con l'atto stravagante della donna che unse Ges\u00f9, Giuda Iscariota (cfr. Matteo 10,4) da una prima avvisaglia del suo tradimento quando si scaglia contro la donna per aver \"sprecato\" a sua detta il contenuto prezioso del vaso, un unguento che sarebbe valso una somma consistente di denaro da dare ai poveri. Qui, Giuda diviene l'esempio tipico di chi, pur seguendo Ges\u00f9, pensa di poter fare a meno di lui e non lo riconosce come il vero figlio di Dio, da servire e onorare.\nGes\u00f9 celebra il Pesach coi suoi discepoli (26,17\u201335).\nDa ebreo osservante della legge di Mos\u00e8, Ges\u00f9 celebra il suo ultimo Pesach a Gerusalemme, istituendo in quell'occasione l'Eucarestia, connettendo cos\u00ec il suo sacrificio di redenzione con il 'sangue dell'alleanza' in Esodo 24,8 e Geremia 31,31.\nAgonia nel Getsemani (26,36-46).\nGes\u00f9 sembra ad un certo punto del racconto vacillare di fronte alla crocifissione ormai imminente, ma egli fissa il percorso della sua vita sulla volont\u00e0 di Dio, diradando cos\u00ec i dubbi circa la sua morte. La sottomissione al volere divino: \"Sia fatta la tua volont\u00e0\" (versetti 39 e 42), allude alla preghiera del Padre Nostro, come la parola \"Padre mio\" (versetto 39). Il giardino del Getsemani \u00e8 collocato sul Monte degli Ulivi, dove re Davide un trempo preg\u00f2 per un traditore (2 Samuele 15,30-31), e luogo ideale quindi per il suo discendente, Ges\u00f9, per invocare una preghiera analoga.\nTradimento e arresto al Getsemani (26,47\u201356).\nLa storia dell'arresto di Ges\u00f9 coinvolge diverse persone, riprese anche da scene precedenti, con i capi del sinedrio che complottano per catturare Ges\u00f9 per \"evitare una rivolta\" (versetto 4 e versetto 16), il tradimento di Giuda come Ges\u00f9 aveva predetto (vv. 21, 25, 45), la folla di \"capi dei sacerdoti ed anziani del popolo\" (versetti 3-5, 14-16) e la predizione delle sofferenze di Ges\u00f9.\nGes\u00f9 davanti al Sinedrio (26,57\u201368).\nIl processo mostra Ges\u00f9 non come una \"vittima di tragiche circostanze\" n\u00e9 come una \"vittima della macchina della giustizia ordinaria\", ma piuttosto come l'obbiettivo preciso di un attacco da parte di persone che lo odiano. I suoi nemici \"dicono falsit\u00e0 sul suo conto (vv. 59\u201360), lo accusano di blasfemia (v. 65), lo condannano a morte (v. 66), lo colpiscono e lo insultano (vv. 67\u201368)\". Per contro, l'identit\u00e0 di Ges\u00f9 diviene sempre pi\u00f9 chiara come Messia e Figlio di Dio, che costruisce il tempio (cfr. 2 Samuele 7,14), siede alla destra del Padre (Salmi 110,1) e soffre come uno schiavo (Isaia 50,6).\nPietro rinnega Ges\u00f9 (26,69\u201375).\nNella prima parte di questo capitolo, Giuda abbandona il gruppo e quindi i discepoli si disperdono quando Ges\u00f9 viene arrestato; Pietro, malgrado la sua promessa (v. 35), nega di conoscere Ges\u00f9, dando forma ad un \"climax di fallimento dei discepoli\". Questo passaggio \u00e8 un controbilanciamento ai poteri di Ges\u00f9, tanto vituperati da chi lo accusa, che ancora una volta ha predetto correttamente ci\u00f2 che venne fatto da Pietro. Un punto che unisce Ges\u00f9 e Pietro \u00e8 che entrambi subiscono tre gradi di giudizio. Il vangelo di Matteo non idealizza i discepoli, ma al contrario li \"presenta come completamente umani\", come dei peccatori, esattamente come lo erano stati No\u00e8, Mos\u00e8, Davide e Salomone. Dale Allison ha sottolineato che \"Dio pu\u00f2 usare le persone ordinarie per i propositi pi\u00f9 straordinari e, quando questi cadono nel peccato, egli solo pu\u00f2 perdonarle.\""}
{"id": "8405416", "revid": "144796", "url": "https://it.wikipedia.org/wiki?curid=8405416", "title": "Agonia nell'orto del Getsemani", "text": ""}
{"id": "8405417", "revid": "1573940", "url": "https://it.wikipedia.org/wiki?curid=8405417", "title": "Tremarctinae", "text": "I Tremarctini o orsi dal muso corto sono una sottofamiglia di Ursidae, oggi rappresentata da una singola specie vivente, l'orso dagli occhiali (\"Tremarctos ornatus\") del Sud America, e che comprende diverse specie estinte appartenenti a quattro distinti generi: l'orso dal muso corto della Florida (\"Tremarctos floridanus\"), l'orso dal muso corto nordamericano del genere \"Plionarctos\" (\"P. edensis\" e \"P. harroldorum\") e \"Arctodus\" (\"A. pristinus\" e \"A. simus\") e gli orsi dal muso corto giganti sudamericani del genere \"Arctotherium\" (\"A. angustidens\", \"A. vetustum\", \"A. bonariense\", \"A. wingei\" e \"A. tarijense\"). Si pensa che il gruppo abbia avuto origine nel Nord America orientale, durante il Miocene superiore, per poi invadere il Sud America come parte del grande scambio americano.\nSistematica.\nTradizionalmente le relazioni filogenetiche interne dei Tremarctinae mostravano \"Plionarctos\" e \"Tremarctos\" come gruppi basali rispetto ad un clade di orsi dal muso corta, composto da \"Arctodus\" e \"Arctotherium\". Uno studio delle affinit\u00e0 degli orsi appartenenti al genere \"Arctotherium\" indica che erano pi\u00f9 strettamente correlati all'orso dagli occhiali che ad \"Arctodus\", implicando un'evoluzione convergente per le grandi dimensioni nei due lignaggi.\nTassonomia.\nLa seguente tassonomia degli orsi dal muso corto segue gli studi di Mitchell \"et al.\" (2016):"}
{"id": "8405418", "revid": "1543377", "url": "https://it.wikipedia.org/wiki?curid=8405418", "title": "Massimo Rugge", "text": " Dal 2019 \u00e8 stato nominato membro del Consiglio superiore di sanit\u00e0.\nBiografia.\nDopo la laurea in medicina all'Universit\u00e0 degli Studi di Padova, si specializza in oncologia e anatomia patologica presso lo stesso ateneo. Dal 1977 intraprende la carriera accademica e nel 2000 diviene professore ordinario di Anatomia patologica presso l'Universit\u00e0 degli Studi di Padova, dove ha insegnato fino al 2019. Dal 1998 \u00e8 adjunct professor di medicina presso il Baylor College of Medicine di Houston in Texas.\nNel 2017 \u00e8 stato nominato professore onorario di medicina presso l'Universit\u00e0 Riccardo Palma di Lima, in Per\u00f9.\nNel 2018 l\u2019Universit\u00e0 San Martin de Porres di Lima gli ha conferito la laurea honoris causa in medicina e il titolo di professore onorario di anatomia patologica.\nDal 2015 al 2019 \u00e8 stato presidente del Collegio dei Professori Universitari Italiani di Anatomia Patologica.\nHa collaborato come esperto della Organizzazione Mondiale della Sanit\u00e0 alle edizioni del 2001 e del 2010 della pubblicazione \"Digestive System Tumors\" e, nel 2019, \u00e8 tra gli \"editor\" della stessa pubblicazione.\n\u00c8 membro di numerose societ\u00e0 e associazioni scientifiche italiane e internazionali, tra cui: l'Associazione Italiana dei Patologi dell'Apparato Digerente (GIPAD), di cui \u00e8 stato fondatore; la Societ\u00e0 Italiana di Anatomia Patologica (SIAPEC); la Societ\u00e0 Italiana di Gastroenterologia (SIGE); la Societ\u00e0 Italiana dei Gastroenterologi Ospedalieri (AIGO); l'American Association for Cancer Research (AACR); l'American College of Gastroenterology (ACG), di cui \u00e8 stato \"Italian Governor\" dal 2003 al 2005; l'International and Japanese Gastric Cancer Association.\n\u00c8 autore di oltre 580 pubblicazioni su riviste internazionali accreditate da \"peer review\".\nAltri incarichi dirigenziali.\nGi\u00e0 direttore dell'istituto di anatomia patologica dell'Universit\u00e0 degli Studi di Padova, \u00e8 divenuto dapprima direttore responsabile del registro tumori della Regione Veneto e, successivamente, nel 2019, \u00e8 stato eletto presidente dell'Associazione italiana registri tumori.\n\u00c8 presidente del Comitato di Bioetica per la Regione Veneto.\nVita privata.\n\u00c8 sposato e ha due figli. \u00c8 fratello di Fabio Rugge, gi\u00e0 rettore dell'Universit\u00e0 degli Studi di Pavia, ed \u00e8 cugino del giornalista e critico cinematografico Massimo Bertarelli."}
{"id": "8405420", "revid": "599013", "url": "https://it.wikipedia.org/wiki?curid=8405420", "title": "Andrea Vatteroni", "text": ""}
{"id": "8405440", "revid": "1331959", "url": "https://it.wikipedia.org/wiki?curid=8405440", "title": "Rotoscope", "text": ""}
{"id": "8405448", "revid": "827058", "url": "https://it.wikipedia.org/wiki?curid=8405448", "title": "Nayot", "text": "Nayot () \u00e8 un quartiere a sud di Gerusalemme fondato nel 1959 da un gruppo di immigrati anglofoni.\nEtimologia.\nIl nome \"Nayot\" (letteralmente \"oasi\") ricorre sei volte all'interno della Bibbia, nel Libro di Samuele ().\nStoria.\nNayot \u00e8 stato il primo progetto abitativo di Gerusalemme realizzato da immigrati anglo-israeliani. Fino al 1963 non fu annunciato il nome ufficiale e il quartiere era semplicemente noto come \"Hashikun Ha'anglo Saxi\" (il quartiere anglosassone). Gli immigrati anglofoni che cercavano casa negli anni 50 formarono una commissione nel 1957 e presero in affitto 16 dunum di terra dal Jewish National Fund ai piedi della collina dove si trovano oggi il Museo d'Israele e la Knesset, all'epoca fuori dai confini di Gerusalemme.\nDelle prime 62 case bifamiliari, costruite nel 1960, cinquanta furono acquistate da famiglie immigrate in Israele dagli Stati Uniti e dal Canada. L'architetto del progetto abitativo fu David Resnick, vincitore del Premio Israele per l'architettura nel 1995.\nCultura.\nIl Jerusalem Botanical Gardens, l'orto botanico aperto nel 1985 \u00e8 situato a Nayot."}
{"id": "8405449", "revid": "287204", "url": "https://it.wikipedia.org/wiki?curid=8405449", "title": "Stadio della Canoa (Ivrea)", "text": "Lo stadio della Canoa di Ivrea \u00e8 un impianto sportivo fluviale situato nella citt\u00e0 di Ivrea in Piemonte. Ha ospitato i Campionati mondiali di canoa/kayak discesa 2008. \nStoria.\nLa canoa inizia ad essere praticata ad Ivrea sin dagli anni 50. La successiva fondazione e crescita d'importanza del locale Ivrea Canoa Club comportano quindi una lunga serie di lavori tesi a modificare la conformazione di una parte del letto del fiume presso il centro cittadino per renderlo pi\u00f9 atto alla pratica di questo sport, portando infine alla creazione del canale attuale. Tra le ultime opere si ricordano quelle compiute nel 2005 per mano dello slovacco Ciback, che ridisegn\u00f2 la pendenza dell'ultima parte del canale in modo tale da meglio distribuire il significativo dislivello. Questi aveva a sua volta gi\u00e0 progettato il canale di Liptovsky Mikulas in Slovacchia. Nel 2006 \u00e8 invece la francese Hydrostadium, che gi\u00e0 aveva progettato il canale olimpico di Atene, a eseguire lavori sul canale.\nL'impianto eporediese ospita una tappa della Coppa del Mondo di canoa slalom nel 2007 e il Mondiale di canoa discesa nel 2008.\nRisalgono infine al 2016 gli ultimi lavori sul canale, seguiti dalla Whitewater Park International, progettista, tra l'altro, dei canali olimpici di Sydney, Londra e Rio de Janeiro.\nNel 2016 ospita nuovamente la Coppa del Mondo di Canoa Slalom.\nDescrizione.\nLa struttura \u00e8 costituita da un canale di slalom semiartificiale situato lungo la riva destra della Dora Baltea presso il Giardino Donne della Resistenza. Il canale presenta una lunghezza di 230 metri e un dislivello di 6, per una pendenza media del 3%.\nL'impianto si presta alla pratica della canoa discesa e della canoa slalom.\nA poca distanza dal finale del canale affiorano alcune vestigia dell'antico Pons Major, un ponte romano del I secolo d.C."}
{"id": "8405450", "revid": "767487", "url": "https://it.wikipedia.org/wiki?curid=8405450", "title": "Leslie Grace", "text": "Biografia.\nNel 2012 fece il suo debutto con una cover in inglese e spagnolo di \"Will You Love Me Tomorrow\", che la rese la pi\u00f9 giovane cantante a guadagnare il primo posto sulla Hot Latin Songs. L'anno successivo rilasci\u00f2 il suo primo album, \"Leslie Grace\", che raggiunse il quarto posto sul Billboard Top Latin Albums.\nNel corso della sua carriera \u00e8 stata candidata cinque volte nell'ambito del Premio Lo Nuestro, vincendone uno nel 2016, oltre a ricevere tre candidature ai Billboard Latin Music Awards, tre ai Latin Grammy Awards e a vincere il Kids' Choice Awards M\u00e9xico nel 2018 per il suo duetto con Play-N-Skillz \"Lo Siento\".\nNel 2020 ha fatto il suo debutto cinematografico con \"In the Heights - Sognando a New York\".\nNel 2021 \u00e8 stata ingaggiata per interpretare Barbara Gordon nel film originale HBO Max omonimo facente parte del DC Extended Universe."}
{"id": "8405451", "revid": "37401", "url": "https://it.wikipedia.org/wiki?curid=8405451", "title": "Jade Warrior (gruppo musicale)", "text": "I Jade Warrior sono stati un gruppo musicale britannico. La loro commistione di rock progressivo e musica orientale li ha resi anticipatori della new age e della world music.\nStoria.\nDopo aver debuttato nei July, una formazione psichedelica che aveva pubblicato un omonimo album nel 1968, Tony Duhig e Jon Field formarono i Jade Warrior nel 1971. I primi tre album, \"Jade Warrior\" (1971), \"Released\" (1971) e \"Last Autumn's Dream\" (1972), tutti usciti per la Vertigo, mostrano gi\u00e0 la predilezione del gruppo verso la musica asiatica e africana, e vennero correlati da alcuni ai dischi dei Jethro Tull. La band incise anche un quarto album per la Vertigo, \"Eclipse\", che uscir\u00e0 solo nel 1998. Dopo essersi sciolti nel 1973, il gruppo venne riformato l'anno seguente e messo sotto contratto dalla Island. Con il passaggio alla nuova etichetta, le sonorit\u00e0 dei Jade Warrior si affrancarono in parte dalle originarie radici progressive per abbracciare un jazz-rock sofisticato ed esotico che fonde musica giapponese, cinese, latinoamericana, indonesiana e africana adottando texture ambientali. Primo album della nuova fase di carriera \u00e8 \"Floating World\" (1974), concept album sul concetto giapponese di \"Ukiyo\", che pu\u00f2 essere tradotto in \"prendere la vita come viene\". Seguirono gli ambiziosi e contemplativi \"Waves\" (1975) e \"Kites\" (1976), occupati entrambi da due lunghe suite. Dopo essersi sciolti una seconda volta nel 1979, la band si riform\u00f2 nel 1984. Durante la seconda met\u00e0 degli anni ottanta, la band si convert\u00ec a sonorit\u00e0 al confine con la new age. Duhig mor\u00ec nel 1990 mentre Field collabor\u00f2 con vari musicisti fra cui i membri dei Gong e dei King Crimson."}
{"id": "8405452", "revid": "1543377", "url": "https://it.wikipedia.org/wiki?curid=8405452", "title": "Wisteria floribunda", "text": "Il glicine giapponese (Wisteria floribunda ) \u00e8 una pianta rampicante della famiglia delle Fabacee, nativa del Giappone. Crescendo sino a 9 metri di altezza, ha un tronco molto legnoso.\nStoria.\nVenne importata dal Giappone negli Stati Uniti negli anni '30 dell'Ottocento, giungendo in contemporanea anche in Europa dove venne importata dal botanico bavarese Philipp Franz von Siebold, ma a causa della guerra col Belgio essa non pot\u00e9 essere studiata a fondo e molte piante coltivate sperimentalmente andarono distrutte. Gli studi vennero ripresi poco dopo dal botanico svizzero Augustin Pyrame de Candolle il quale fu il primo a distinguerla dalla \"Wisteria sinensis\" e a darle il nome di \"Wisteria floribunda\" per l'abbondanza di fiori che la contraddistinguono.\nDescrizione.\nLa Wisteria giapponese pu\u00f2 crescere in lunghezza anche per 30 metri attraverso tralci potenti annodati su s\u00e9 stessi in senso orario (al contrario della Wisteria cinese dove essi sono annodati in senso antiorario). Le foglie sono piccole, di colore verde chiaro, pinnate, di 10\u201330\u00a0cm di lunghezza. Le foglie dispongono di 9-13 pinnule, ciascuna di 2\u20136\u00a0cm di lunghezza. I frutti sono composto da dei baccelli di colore marrone, velenosi, di 5\u201310\u00a0cm di lunghezza che maturano in estate e persistono per tutto l'inverno. La pianta pu\u00f2 vivere anche oltre i 50 anni.\n\"Wisteria floribunda\" presenta delle somiglianze con \"Wisteria sinensis\" (Wisteria cinese).\nInfiorescenza.\nL'infiorescenza di \"Wisteria floribunda\" \u00e8 la pi\u00f9 appariscente di tutto il genere \"Wisteria\", con racemi di fiori particolarmente lunghi che possono raggiungere anche i 40\u00a0cm (in particolare nella variet\u00e0 \"Lilac Rose\"). Su ogni pedicello, la pianta porta 60-80 singoli fiori. Questi racemi possono essere di colore variabile dal bianco, al rosa, al violetto, al blu e fioriscono da inizio-met\u00e0 primavera in poi. I fiori hanno un profumo singolare, simile a quello dell'uva. La fioritura prematura della Wisteria giapponese pu\u00f2 creare dei problemi nelle aree a clima temperato dove delle gelate possono distruggere le gemme dei fiori dell'annata: rispetto agli altri glicini orientali, infatti, la \"Wisteria floribunda\" ha un periodo di fioritura medio-precoce (met\u00e0 aprile) con una durata di 15-20 giorni.\nColtivazione.\nLa coltivazione di \"Wisteria floribunda\" \u00e8 piuttosto semplice in quanto l\u2019apparato radicale si adatta a tutti i tipi di terreno anche se, in quelli particolarmente calcarei, pu\u00f2 far presentare sintomi di clorosi alle foglie; predilige quindi terreni profondi, freschi e ben drenati.\nEssendo una pianta eliofila l'esposizione ottimale e quella a sud. La pianta sopravvive tranquillamente anche a climi che giungono sino ai -20\u00a0\u00b0C.\nDisponendo di un'infiorescenza lunga, la \"Wisteria floribunda\" \u00e8 particolarmente adatta per coprire pergolati, offrendo un'ottima copertura vegetale unita a molto colore e profumo. La pianta \u00e8 ad ogni modo particolarmente versatile e pu\u00f2 essere coltivata tranquillamente anche contro un muro, oppure su una colonna o su un palo; a seconda delle preferenze pu\u00f2 essere coltivata anche a cespugli, ad alberello o come bonsai.\nLa potatura.\nLa potatura annuale \u00e8 necessaria per il mantenimento in ordine della pianta e si effettua in due periodi dell'anno: la prima, a fine inverno, accorciando i rami sviluppatisi l'anno precedente lasciando 4-6 gemme per ciascun ramo, mentre la seconda potatura (detta \"verde\") si compie a luglio e consiste nell'asportare gli eventuali polloni e stoloni sviluppatisi alla base della pianta ma, soprattutto, accorciando i rami a circa 40\u00a0cm (8-10 gemme).\nCultivar.\n\"Wisteria floribunda\" presenta le seguenti cultivar:"}
{"id": "8405455", "revid": "767487", "url": "https://it.wikipedia.org/wiki?curid=8405455", "title": "Synan Braddish", "text": "Carriera.\nGiocatore.\nClub.\nDurante la sua carriera ha disputato 315 incontri in League of Ireland, di cui 253 in massima divisione. Nel periodo di militanza con il , con il quale vinse anche il titolo nazionale nella stagione 1975-1976, ottenne un contratto professionistico con il , senza tuttavia riuscire ad esordire in prima squadra.\nNazionale.\nDopo aver totalizzato 5 presenze nella Nazionale Under-21, nel 1978 venne convocato in nazionale maggiore, disputando due incontri amichevoli."}
{"id": "8405457", "revid": "599013", "url": "https://it.wikipedia.org/wiki?curid=8405457", "title": "Marco Artunghi", "text": ""}
{"id": "8405459", "revid": "599013", "url": "https://it.wikipedia.org/wiki?curid=8405459", "title": "Angelo Miserocchi", "text": "Biografia.\nCominci\u00f2 a correre nel 1950 con la Rinascita Ravenna nella categoria Allievi. Consegu\u00ec tre vittorie tra cui la Coppa \"Giulio Bartali\" (prova in linea da Sansepolcro alle Balze di Verghereto) e diversi piazzamenti.\nOttimo scalatore da giovane, divenne un buon passista. Nel 1954 trionf\u00f2 nella Bologna-San Marino (1954), staccando di 40 secondi il futuro campione olimpico Ercole Baldini, e la Milano-Rapallo, dove precedette nuovamente il campione forlivese. Il successo nella prestigiosa Coppa Sabatini nel 1955 gli apr\u00ec le porte del ciclismo professionistico. Nella sua carriera da dilettante (1952-1956) collezion\u00f2 38 vittorie. Nella finale del Gran Premio Pirelli, disputata sul circuito del Giro di Lombardia (dove si cimentavano i professionisti), Miserocchi scal\u00f2 il Monte Ghisallo in 24 minuti e 25 secondi, migliorando il record del campionissimo Fausto Coppi (25 minuti e 7 secondi).\nNel 1957 firm\u00f2 un contratto con la prestigiosa Bianchi. Partecip\u00f2 alle classiche internazionali di primavera ed alle gare nazionali. Al Giro di Sicilia si piazz\u00f2 al 6\u00ba posto. Al Giro d'Italia di quell'anno fu gregario di Nino Defilippis.\nNel 1958 gli fu diagnosticato un dismetabolismo glucidico, che poi evolse in una forma di diabete. Disput\u00f2 le sue ultime gare in quell'annata, tra cui il Giro di Sicilia (gara in linea).\nDopo la conclusione della carriera sportiva lavor\u00f2 in una ditta metalmeccanica di Russi.\nSposatosi nel 1961 con Maria Grandi, ha avuto un figlio, Davide."}
{"id": "8405460", "revid": "348618", "url": "https://it.wikipedia.org/wiki?curid=8405460", "title": "Cucina telangana", "text": "La Cucina telangana la cucina tipica dello stato di Telangana in India. \nCaratteristiche.\nLo stato si trova nell'altopiano del Deccan e la sua conformazione impone piatti a base di miglio e roti. La presenza del sorgo (Jowar) e del miglio perlato (Bajra) sono predominanti.\nA causa della sua vicinanza con gli stati del Maharashtra, di Chhattisgarh e del Karnataka condivide alcune somiglianze di queste cucine.\nPiatti tipici.\nI piatti tipici a base di sorgo e mglio sono il \"jonna rotte\" (sorgo), \"sajja rotte\" (miglio), o \"Sarva Pindi\" e Uppudi Pindi\" (riso rotto). In Telangana un sugo o curry is called \"Koora\" e \"Pulusu\" (acido) se basato sul Tamarindo. \nUna riduzione della frittura del curry \u00e8 chiamato \"Vepudu\". \"Kodi pulusu\" e \"Mamsam (meat) vepudu\" sono dei piatti popolari di carne mentre i \"Gutthi Vankaya (Brinjal)\", \"Aloogadda (patata) koora e fry\" sono alcune delle variet\u00e0 di piatti di verdure.\n\"Telangana palakoora\" \u00e8 un piatto a base di spinaci cucinato con le lenticchie e mangiato accompagnato da riso al vapore e roti."}
{"id": "8405466", "revid": "290351", "url": "https://it.wikipedia.org/wiki?curid=8405466", "title": "Episodi di Creeped Out - Racconti di paura", "text": ""}
{"id": "8405482", "revid": "466539", "url": "https://it.wikipedia.org/wiki?curid=8405482", "title": "Timmy Frana - Il detective che risolve ogni grana", "text": "Timmy Frana - Il detective che risolve ogni grana (\"Timmy Failure: Mistakes Were Made\"), noto anche come Timmy Frana - Qualcuno ha sbagliato, \u00e8 un film del 2020 scritto e diretto da Tom McCarthy.\nIl film \u00e8 basato sulla serie degli omonimi libri di Stephan Pastis, nonch\u00e9 sceneggiatore del film.\nI protagonisti del film sono Winslow Fegley, Ophelia Lovibond, Craig Robinson e Wallace Shawn.\nTrama.\nTimmy Frana ha 11 anni e vive a Portland, nell'Oregon, con la madre single Patty. Timmy gestisce Frana Totale Inc., la sua agenzia investigativa personale, e \"risolve\" casi. Gran parte delle avventure di Timmy ruotano attorno a se stesso mentre viaggia con il suo immaginario amico orso polare (polar bear), chiamato anche Super (questa immaginazione \u00e8 causata da suo padre che se ne era andato lasciando lui e sua madre da solo) per tutta la citt\u00e0 alla ricerca di casi e superando in astuzia i \"russi\"; in realt\u00e0 solo hipster barbuti. Tra il suo piccolo gruppo sociale ci sono Charles \"Rollo\" Tookus, un ex membro della Frana Totale Inc., che ha lasciato l'agenzia dopo una missione andata male, e Molly Moskins, una ragazza vivace e ottimista che ammira Timmy. Timmy considera la sua acerrima nemica una ragazza di nome Corrina Corrina, che appare ignara della sua animosit\u00e0 nei suoi confronti, sebbene sia chiaro che sia dovuto al fatto che lui abbia represso i suoi sentimenti per lei.\nMentre recupera un criceto morto da una compagna di classe, la Timmy Frana Mobile, un Segway che in realt\u00e0 appartiene a sua madre, viene rubato proprio sotto di lui. Annulla tutti i suoi altri casi e recluta Rollo, che crede che la morte del loro criceto di classe e il Segway rubato siano collegati ai russi. Mentre \u00e8 in biblioteca, Timmy apprende da Molly che Corrina \u00e8 per un quarto russa e crede che ci sia lei dietro il furto perch\u00e9 voleva smantellare la sua agenzia. A causa dell'incapacit\u00e0 di Timmy di trattenersi in classe e delle sue insolite esplosioni, Timmy inizia a vedere il consigliere scolastico, il signor Jenkins, di cui Timmy inizia lentamente ma sicuramente a fidarsi della sua missione. Viene anche a sapere che Patty sta uscendo con un ausiliario del traffico di nome Crispin che \u00e8 amichevole e distaccato, ma a cui Timmy non piace perch\u00e9 \"non collabora con le forze dell'ordine\".\nTimmy viene a sapere che il padre di Corrina possiede una banca e crede che il suo Segway sia l\u00ec. Lui e Rollo cercano di intrufolarsi ma vengono cacciati dalla sicurezza. Il signor Jenkins riesce a convincere Timmy a fare i compiti come parte di una \"missione\", ma mentre lo fa Patty gli dice che devono trasferirsi in un appartamento, questo lo sconvolge perch\u00e9 vuole guadagnare abbastanza soldi per acquistare il proprio ufficio. Durante una gita alla diga di Bonneville, Timmy \u00e8 convinto che Corrina abbia intenzione di interrompere la corrente elettrica di tutta Portland. Ignaro del fatto che sia ancora con il gruppo, Timmy si precipita attraverso la diga per trovarla mentre viene inseguito dal suo insegnante Mr. Crocus. Finiscono fuori dalla diga proprio mentre gli operatori aprono i cancelli della diga per l'inondazione. Timmy cerca di proteggere Crocus dall'alluvione, poich\u00e9 lo considera intellettuale pari a lui, ma si scopre che sono in alto rispetto al cancello della diga per inondazione. Timmy viene quindi sospeso per tre giorni, e Crocus lascia il suo lavoro e viene sostituito mentre Patty dice con rabbia a Timmy che \u00e8 stata licenziata perch\u00e9 sarebbe dovuta rimanere a casa con lui e gli ha chiuso la Frana Totale Inc., e Timmy rimane rattristato dal suo destino di dover essere \"normale\" e dovendosi trasferire in un nuovo appartamento, Timmy lascia andare Super allo zoo.\nMr. Jenkins si avvicina a Timmy e gli ricorda che deve imparare dai suoi errori in modo da poter essere una persona migliore. Rinvigorito dopo aver scoperto una \"cimice russa\" nel suo biscotto, Timmy recluta Crispin per liberare Super dallo zoo. Mentre stanno tornando indietro, vedono uno scippatore di borse e Crispin lo insegue, catturandolo. Timmy vorrebbe aiutarlo ma decide di chiamare semplicemente la polizia. Dopo che una passante chiede a lui e a Super di spostarsi, riconoscendo la sua presenza, e Timmy spostando il camion va contro un palo, Patty viene a vedere Timmy in ospedale e si scusa per il suo comportamento. Patty dice a Timmy che vuole che riapra la sua agenzia investigativa. Successivamente, Timmy scopre che il Segway era stato alla stazione di polizia per tutto il tempo perch\u00e9 lo aveva lasciato in sosta vietata. Timmy esce per tenere un discorso a una raccolta fondi di animali creata da Molly ed emoziona la folla con il suo discorso su come consentire agli orsi polari di entrare nella scuola. Mentre Timmy desidera che Crocus possa essere l\u00ec, all'improvviso crede che Crocus sia stato rapito da Corrina e dai russi e parte con Super per \"salvarlo\".\nProduzione.\nIl 25 aprile 2017 \u00e8 stato riferito che il regista Tom McCarthy era in trattative per dirigere un adattamento del romanzo di Stephan Pastis \"Timmy Frana\" per Walt Disney Pictures. McCarthy sar\u00e0 anche lo sceneggiatore del film assieme a Pastis e Jim Whitaker sar\u00e0 il produttore. L'8 febbraio 2018 \u00e8 stato annunciato che il film sar\u00e0 presentato in anteprima esclusiva come contenuto originale su Disney+, il servizio di streaming Disney lanciato a fine 2019.\nIl 9 giugno 2017 \u00e8 stato inizialmente riferito che il film sarebbe passato in pre-produzione dal 26 giugno al 15 settembre 2017 con sessanta giorni di riprese in seguito in Louisiana. Il film \u00e8 stato realizzato con un budget di 42 milioni di dollari, di cui 32 milioni spesi nello stato. Ci\u00f2 includeva circa 10 milioni di dollari sul libro paga della Louisiana.\nIl 31 luglio 2018 \u00e8 stato annunciato che Ophelia Lovibond era stata scelta per interpretare Patty Frana. Il 24 gennaio 2019 \u00e8 stato riferito che Craig Robinson era stato scelto per un ruolo nel film.\nRiprese.\nLe riprese si sono svolte durante la settimana del 27 giugno 2018 nel Surrey, nella Columbia Britannica, in Canada, dove \u00e8 stato costruito un set fatto per sembrare un valico di confine tra gli Stati Uniti e il Canada. La produzione \u00e8 continuata nel Surrey il 5 luglio 2018, presso la fiera Cloverdale locale, dove \u00e8 stata girata una scena in cui una macchina va a schiantarsi contro una casa distruggendo la parete. Le lavorazione e le riprese aggiuntive si sono svolte dal 27 luglio all'8 settembre 2018 a Portland, nell'Oregon.\nPromozione.\nIl trailer \u00e8 stato pubblicato il 7 gennaio 2020 e quello italiano il 28 febbraio 2020.\nDistribuzione.\nIl film \u00e8 stato mostrato in anteprima mondiale al Sundance Film Festival il 25 gennaio 2020 \u00c8 stato distribuito su Disney+ il 7 febbraio 2020 e in Italia il 24 marzo 2020, data di uscita italiana di Disney+.\nAccoglienza.\nCritica.\nSul sito web aggregatore di recensioni Rotten Tomatoes, il film detiene una valutazione di approvazione dell'87% con una valutazione media di 7,20/10, basata su 30 recensioni.Il consenso della critica recita: \"Un film divertente e frenetico per tutti, \"Timmy Frana: qualcuno ha sbagliato\" celebra il potere dell'immaginazione con un delizioso senso dell'umorismo e la giusta quantit\u00e0 di orsi\". Su Metacritic, il film ha una valutazione ponderata di 60 su 100 basata su 9 recensioni, indicando \"Recensioni miste o medie\".\nJohn DeFore di \"The Hollywood Reporter\" ha descritto \"Timmy Frana - Il detective che risolve ogni grana\" come \"il migliore dei programmi originali (di Disney+) con ampio margine\".\n\"Common Sense Media\" ha dato al film 4 stelle su 5, affermando: \"I genitori devono sapere che il personaggio principale di \"Timmy Frana - Il detective che risolve ogni grana\" \u00e8 un disadattato il cui rifiuto, o incapacit\u00e0, di essere un bambino \"normale\" risuoner\u00e0 profondamente con alcuni bambini. Tuttavia, il film, basato sui libri popolari, mantiene il tono in gran parte ottimista e divertente, grazie alle trame stravaganti del ragazzo, al suo unico amico immaginario (un orso) e alle fantasie (come il cupo \"Our Crusher of Souls\" della scuola media), oltre ad un cast eccentrico di personaggi ed ambientazioni di Portland, dolci amici e adulti amorevoli. L'agenzia investigativa di Timmy, \"Frana Totale Inc.\" e i suoi folli piani per risolvere i casi sono fantasiosi. Quelli pi\u00f9 vicino a lui lo considerano unico in modo positivo, ma un insegnante arrabbiato e altri lo trovano un fastidio esasperante. Per uscire dai guai, Timmy si impegna nel dire alcune piccole bugie a sua madre e un sacco di pensieri deliranti (come che aprir\u00e0 un'agenzia in centro invece di andare alla scuola media) La violenza lieve \u00e8 per lo pi\u00f9 immaginata e il linguaggio \u00e8 limitato a \"crap\" (\"mer da\"), \"loser\" (\"perdente\"), \"dumb\" (\"stupido\") e \"weirdo\" (\"strambo\")\"."}
{"id": "8405484", "revid": "648716", "url": "https://it.wikipedia.org/wiki?curid=8405484", "title": "Giaffa antica", "text": "Giaffa antica o Giaffa Vecchia (ebraico: \u05d9\u05e4\u05d5 \u05d4\u05e2\u05ea\u05d9\u05e7\u05d4 \u2013 Yafo antica; Arabo: \u064a\u0627\u0641\u0627 \u0627\u0644\u0639\u062a\u064a\u0642\u0647 \u2013 Jaffa antica o \u064a\u0627\u0641\u0627 \u0627\u0644\u0642\u062f\u064a\u0645\u0629 \u2013 Jaffa vecchia) \u00e8 il quartiere antico di Jaffa, quartiere di Tel Aviv.\nUn quartiere con gallerie d'arte, ristoranti,teatri, musei e nightclub, \u00e8 inoltre una delle attrazioni turistiche principali di Tel Aviv.\nJaffa \u00e8 il distretto sud-occidentale della municipalit\u00e0 di Tel Aviv\u2013Jaffa.\nJaffa antica si trova a nord-ovest di Jaffa, su una collina sul mar mediterraneo."}
{"id": "8405487", "revid": "486946", "url": "https://it.wikipedia.org/wiki?curid=8405487", "title": "Jaffa vecchia", "text": ""}
{"id": "8405488", "revid": "599013", "url": "https://it.wikipedia.org/wiki?curid=8405488", "title": "Souleymane Kon\u00e9", "text": "Carriera.\nHa giocato nella massima serie dei campionati armeno e slovacco."}
{"id": "8405500", "revid": "54354", "url": "https://it.wikipedia.org/wiki?curid=8405500", "title": "Jaffa antica", "text": ""}
{"id": "8405502", "revid": "54354", "url": "https://it.wikipedia.org/wiki?curid=8405502", "title": "Giaffa Vecchia", "text": ""}
{"id": "8405511", "revid": "118243712", "url": "https://it.wikipedia.org/wiki?curid=8405511", "title": "HaKirya", "text": "HaKirya, o la Kirya (ebraico: \u05d4\u05b7\u05e7\u05b4\u05bc\u05e8\u05b0\u05d9\u05b8\u05d4, letteramente: \"il Campus\"), \u00e8 un'area centrale di Tel Aviv, di cui fanno perte la base militare del Campo Rabin a nord e l'area civile a sud.\nAd HaKirya si trova il governo centrale del distretto di Tel Aviv e la pi\u00f9 grande base delle forze di difesa israeliane Campo Rabin (\u05de\u05b7\u05d7\u05b2\u05e0\u05b6\u05d4 \u05e8\u05b7\u05d1\u05b4\u05bc\u05d9\u05df, Mahaneh Rabin), cos\u00ec chiamata in onore dell'ex primo ministro israeliano Yitzhak Rabin."}
{"id": "8405514", "revid": "54354", "url": "https://it.wikipedia.org/wiki?curid=8405514", "title": "HaKyria", "text": ""}
{"id": "8405521", "revid": "92920", "url": "https://it.wikipedia.org/wiki?curid=8405521", "title": "Chiesa di San Biagio (Lodi)", "text": "La chiesa di San Biagio era una chiesa parrocchiale cattolica della citt\u00e0 italiana di Lodi, sconsacrata a fine Settecento e in seguito scomparsa.\nStoria.\nSecondo l'Agnelli, la chiesa di San Biagio avrebbe avuto origine nei primi tempi della nuova Lodi (fondata nel 1158 dopo la distruzione della vecchia citt\u00e0 ad opera dei milanesi); il Ciseri cita invece come prima testimonianza della sua esistenza un documento del 1496.\nNel 1575, per decisione del vescovo Antonio Scarampi, il territorio della parrocchia di San Biagio venne ampliato annettendovi parte della soppressa parrocchia di San Leonardo.\nNel corso dei secoli la chiesa di San Biagio venne beneficiata dalle famiglie Cadamosto, Dardanoni e Sommariva, che risiedevano nei pressi (i palazzi Cadamosto e Sommariva si trovano nelle immediate vicinanze).\nFino al 1731 era rettoria; in tale anno il vescovo monsignor Mezzabarba la trasform\u00f2 in prepositura.\nLa parrocchia di San Biagio fu soppressa il 26 aprile 1789 e accorpata alla parrocchia di San Salvatore. Il fabbricato venne trasformato e in esso apr\u00ec nel 1852 il Teatro Barbetta (detto anche \u00abdi San Biagio\u00bb), che fu molto popolare durante l'Ottocento; infine nel 1900 fu chiuso per motivi di sicurezza pubblica e trasformato in abitazioni.\nCaratteristiche.\nLa chiesa era posta sull'area poi occupata dal fabbricato di via Carducci n. 2, con la facciata verso via Legnano e il fianco destro verso corso Roma.\nAll'interno si conservava un'ancona ritenuta di Callisto Piazza, che dopo la soppressione venne trasferita alla chiesa delle Grazie ma in seguito distrutta per le pessime condizioni in cui si trovava."}
{"id": "8405530", "revid": "110157", "url": "https://it.wikipedia.org/wiki?curid=8405530", "title": "Altopiani di Elgar", "text": "Gli Altopiani di Elgar sono altopiani che si ergono a 1.900 metri, tra il Passo Tufts a nord e il Ghiacciaio Sullivan a sud, nella parte settentrionale dell'Isola Alessandro, Antartide. \nFurono per la prima volta fotografati dall'aria e mappati approssimativamente dalla British Graham Land Expedition nel 1937. Sono stati rimappati dalle foto aeree scattate dalla Ronne Antarctic Research Expedition, 1947-1948, da D. Searle della Falkland Islands Dependencies Survey nel 1960 e dalle immagini Landsat degli Stati Uniti del febbraio 1975. \nFurono denominati dal Comitato dei Nomi dei Luoghi Antartici nel Regno Unito in onore di Sir Edward Elgar, il compositore inglese (1857-1934)."}
{"id": "8405532", "revid": "112027500", "url": "https://it.wikipedia.org/wiki?curid=8405532", "title": "Chiesa delle Grazie", "text": ""}
{"id": "8405547", "revid": "2187", "url": "https://it.wikipedia.org/wiki?curid=8405547", "title": "Romer\u00eda", "text": "Romer\u00eda \u00e8 una festa cattolica diffusa in Spagna e Sud America che consiste in un pellegrinaggio verso un santuario, eremo, un romito della Vergine o di un santo patrono situato in area rurale o di montagna.\nLa parola proviene dallo spagnolo \"romero\", dal latino \"romaeus\", che \u00e8 il nome che identifica i pellegrini che vanno a Roma e per estensione qualsiasi santuario."}
{"id": "8405550", "revid": "54354", "url": "https://it.wikipedia.org/wiki?curid=8405550", "title": "Romeria", "text": ""}
{"id": "8405552", "revid": "741067", "url": "https://it.wikipedia.org/wiki?curid=8405552", "title": "Lo sai che i papaveri", "text": ""}
{"id": "8405559", "revid": "599013", "url": "https://it.wikipedia.org/wiki?curid=8405559", "title": "Sergej Ser\u010denkov", "text": "Carriera.\nHa giocato nella massima serie dei campionati russo ed armeno."}
{"id": "8405561", "revid": "767487", "url": "https://it.wikipedia.org/wiki?curid=8405561", "title": "Elgar (film)", "text": "Elgar \u00e8 un docu-drama realizzato nel 1962 dal regista britannico Ken Russell. Realizzato per il programma di vecchia data della BBC Television \"Monitor\", ha drammatizzato con uno stile vivace la vita del compositore archetipicamente inglese Sir Edward Elgar.\nStoria.\nIl film ha affermato Russell come talento registico ed ha generato una serie di biografie drammatiche di compositori da parte di Russell, sia per il cinema che per la televisione. \"Elgar\" ha contribuito a far rivivere la reputazione dell'opera del compositore.\nNelle parole di uno scrittore il film \"segna il debutto di un grande e originale stilista visivo (Russell) e il primo uso di tecniche che sono diventate quasi all'ordine del giorno nel cinema documentaristico\".\nIl film \u00e8 narrato da Huw Wheldon. Il British Film Institute lo ha selezionato come uno dei 100 migliori programmi televisivi britannici.\nAccoglienza.\nIl successo ha portato Russell a creare il suo primo lungometraggio \"French Dressing\". Ha anche causato un risveglio nell'interesse per il lavoro di Elgar, portando alla pubblicazione di album.\nNel 1966 veniva chiamato \"un classico della televisione che il tempo non toccher\u00e0\".\nNel 1995 \"Globe and Mail\" scrisse che:Ci\u00f2 che colpisce singolarmente di \"Elgar\" \u00e8 quanto sia magnificamente fotografato e realizzato. Anche se girato in bianco e nero, l'uso della luce e la brillante fusione di immagini e musica gloriosa fanno s\u00ec che la maggior parte di ci\u00f2 che siamo abituati a vedere sul piccolo schermo e sullo schermo cinematografico sembri piatto e privo di fantasia. La formazione di Russell e il precedente lavoro di fotografo hanno mostrato un grande vantaggio in questo film squisito. \u00c8 anche pioniere nell'uso degli attori, senza dialoghi e con una minima narrazione, per creare una forma \"nuova\", un ibrido cinematografico che utilizza gli aspetti pi\u00f9 potenti di diverse forme artistiche: film, musica, biografia, televisione e fotografia.\nRivisitando la produzione nel 2011, il \"New Yorker\" ha scritto che \"la maggior parte \u00e8 gloriosa, con scene di rievocazione che potrebbero facilmente essere ribaltate nel territorio dei Monty Python, riscattate dalla loro intima connessione con gli estratti musicali della colonna sonora. Questo perch\u00e9 Russell, come nessun altro cineasta, ha una visione essenziale di ci\u00f2 che accade nella vita di un compositore, appeso tra opera e lavoro, sogno e fatica\"."}
{"id": "8405573", "revid": "767487", "url": "https://it.wikipedia.org/wiki?curid=8405573", "title": "Home Made", "text": "Home Made \u00e8 un film muto del 1927 diretto da Charles Hines. Sceneggiato da C. Carrington su un proprio soggetto, aveva come interpreti Johnny Hines (fratello del regista), Marjorie Daw, Edmund Breese, Margaret Seddon, DeWitt Jennings, Maude Turner Gordon.\nTrama.\nJohnny White, trovandosi in disaccordo con il patrigno, va via di casa, recandosi a New York per promuovere le conserve di frutta fatte in casa di sua madre. Per guadagnarsi da vivere, trova un lavoro come cameriere e, in tale veste, incontra Dorothy Fenton, sua zia e il signor Tilford, un produttore di confetture. Johnny porta la ragazza in un negozio di fonografi dove si ascolta musica e si balla. Poi, ingaggiato come cameriere a un ricevimento, deve destreggiarsi a fare sia il cameriere, sia l'ospite. Arriver\u00e0 al successo impiegando il proprio talento di ventriloquo: pubblicizza infatti l'Ulika Jam attraverso la radio, uno stratagemma che si riveler\u00e0 il modo giusto per sfondare sul mercato e a ingrassare finalmente le sue finanze.\nProduzione.\nIl film fu prodotto dalla Burr &amp; Hines Enterprises (C.C. Burr Productions Inc.)\nDistribuzione.\nIl copyright del film, richiesto dalla First National Pictures, Inc., fu registrato il 1\u00ba novembre 1927 con il numero LP24592.&lt;br&gt;\nDistribuito dalla First National Pictures, il film usc\u00ec nelle sale statunitensi il 20 novembre 1927. In Portogallo, fu distribuito il 25 aprile 1930 con il titolo \"O Rei da Marmelada\", in Brasile con quello di \"Cavando o Dele\".\nNon si conoscono copie ancora esistenti della pellicola che viene considerata presumibilmente perduta."}
{"id": "8405576", "revid": "1573940", "url": "https://it.wikipedia.org/wiki?curid=8405576", "title": "Chiesa di San Nicola (Montesarchio)", "text": "La chiesa di San Nicola \u00e8 una chiesa di epoca normanno-sveva, sita nel centro storico del comune di Montesarchio, tra l'acropoli fortificata e il borgo Latovetere.\nStoria.\nLa chiesa \u00e8 pi\u00f9 tarda del borgo. L'attuale edificazione risale al XIII secolo, di epoca normanno-sveva, come \u00e8 attestato dalle bifore rimaneggiate del campanile. Non sappiamo se fu eretta ex novo o rappresent\u00f2 un ampliamento di una preesistenza. \nLa chiesa sub\u00ec interventi in epoca tardo aragonese, con l'aggiunta del portale rinascimentale. Assunse le dimensioni e l'aspetto attuale nel XVII secolo, come risulta dalle iscrizioni apposte sugli architravi degli ingressi (1613-1615).\nDescrizione.\nLa facciata \u00e8 estremamente essenziale, con il campanile tardo-romanico. Sopra il portale centrale doveva esserci un'edicola. L'interno, a due navate, \u00e8 di chiaro stampo settecentesco, con un pulpito in legno di notevole fattura e lesene finemente scolpite. Al centro, spicca il primitivo arco romanico, mentre la pala affrescata sull'altare \u00e8 manierista, del tardo rinascimento, quindi gi\u00e0 in periodo vicereale. Il dipinto raffigura \"La deposizione di Cristo\", di Giovanni Bernardo Lama. La navata sinistra accoglie un piccolo altare in marmi policromi e una statua barocca di San Nicola. Di menzione \u00e8 la pietra romana inglobata in un pilastro: forse adornava qualche edificio pubblico dell'antica Caudium.\nEsternamente, alla sinistra della facciata, fino a qualche decennio fa, faceva bella mostra di s\u00e9 un imponente tiglio secolare."}
{"id": "8405583", "revid": "729019", "url": "https://it.wikipedia.org/wiki?curid=8405583", "title": "Swastika (Ontario)", "text": "Swastika \u00e8 una comunit\u00e0 fondata attorno a un sito minerario a nord della provincia di Ontario, in Canada, nel 1908. Oggi \u00e8 all'interno dei confini comunali di Kirkland Lake, in Ontario.\n\u00c8 stato spesso citato sugli elenchi di luoghi con nomi insoliti, oltre ad essere il luogo di concepimento di Unity Valkyrie Freeman-Mitford, una delle amanti di Adolf Hitler, che era affascinato proprio da questo e dal suo secondo nome; la sua famiglia possedeva delle miniere d'oro nella zona.\nStoria.\nLa citt\u00e0 ha assunto questo nome dopo che la Swastika Gold Mine \u00e8 stata picchettata nell'autunno del 1907 e incorporata il 6 gennaio 1908.\nLa societ\u00e0 Temiskaming and Northern Ontario Railway possedeva un accampamento di ingegneri nelle vicinanze, in quanto dovevano costruire due ponti ferroviari mentre avanzavano verso nord. Il primo uso del nome Swastika avvenne nel loro Rapporto Annuale del 1907, per indicare che un serbatoio d'acqua era situato nel sito per soddisfare le esigenze dei treni a vapore .\nCercatori d'oro e minatori si affollarono nell'area e in tutta la regione circostante; nel 1909 la societ\u00e0 Lucky Cross Mine cominci\u00f2 a estrarre e produrre oro. Gi\u00e0 da due anni prima, comunque, aveva cominciato a svilupparsi una comunit\u00e0, con una fattoria unita al gruppo di alloggi.\nSwastika aveva una popolazione di 450 persone nel 1911, con la societ\u00e0 Lucky Cross Mine e le miniere in funzione. A partire da quell'anno anche l'hotel della cittadina e le attivit\u00e0 commerciali iniziarono ad avere maggiori introiti economici: l'area ad est era fortemente picchettata e, nel 1912, furono scoperte le principali miniere d'oro di Kirkland Lake da parte di Harry Oakes.\nSwastika era il principale collegamento per i trasporti e le comunicazioni, grazie al suo centro ferroviario. Chiese, scuole e organizzazioni della comunit\u00e0 hanno continuato a soddisfare le esigenze dei residenti della zona.\nLa Swastika Mine fu in seguito chiamata Crescent Mine.\nNel 2008, la comunit\u00e0 ha celebrato il centenario della citt\u00e0."}
{"id": "8405584", "revid": "112028145", "url": "https://it.wikipedia.org/wiki?curid=8405584", "title": "Teatro Barbetta", "text": ""}
{"id": "8405587", "revid": "1265762", "url": "https://it.wikipedia.org/wiki?curid=8405587", "title": "Jean-Baptiste Moreau", "text": "Biografia.\nMoreau ricevette la sua prima formazione musicale come cantante nel coro nella cattedrale di San Maurizio di Angers. Risiedette per breve tempo a Langres e a Digione, prima di stabilirsi definitivamente a Parigi. Qui riusc\u00ec a entrare a Corte, al servizio di re Luigi XIV. Qui ricevette l'incarico di maestro di cappella nella \"Maison de Saint Cyr\", che era sotto la protezione della Madame de Maintenon, in cui era attivo anche il compositore Guillaume-Gabriel Nivers (1632\u20131714), che era organista e insegnante di canto. Nel 1694 divenne direttore musicale della \"Musique des \u00c9tats du Languedoc\", ma dopo un breve periodo torn\u00f2 nella capitale. Negli ultimi anni della sua vita ricevette una pensione reale.\nMoreau compose mottetti e music\u00f2 le parti del coro nelle tragedie bibliche Esther e Athalie di Jean Racine (1639\u20131699). Ebbe successo come pedagogo musicale: ebbe come allievi Michel Pignolet de Mont\u00e9clair (1667\u20131737), Louis-Nicolas Cl\u00e9rambault (1676\u20131749) e Jean-Fran\u00e7ois Dandrieu (1682\u20131738)."}
{"id": "8405599", "revid": "6923", "url": "https://it.wikipedia.org/wiki?curid=8405599", "title": "Michael Gracey", "text": "Biografia.\nGracey \u00e8 nato a Melbourne e ha cominciato a lavorare nel campo degli effetti speciali prima di farsi una reputazione nella pubblicit\u00e0, guadagnandosi un nome con i suoi spot natalizi nel Regno Unito e negli Stati Uniti.\nCarriera.\nGracey ha debuttato come regista nel 2017 con The Greatest Showman, con Hugh Jackman nel ruolo di P. T. Barnum.\nGracey ha anche in programma un adattamento della serie manga Naruto, e un adattamento del romanzo Daughter of Smoke and Bone.\nGracey ha lavorato per 2 anni nello studio di animazione ed effetti visivi Animal Logic, dal 1994-1996, come animatore e compositore di effetti visivi."}
{"id": "8405601", "revid": "149485", "url": "https://it.wikipedia.org/wiki?curid=8405601", "title": "Lotta agli XI Giochi del Mediterraneo", "text": "I tornei di lotta agli XI Giochi del Mediterraneo si sono svolti nel luglio 1991 ad Atene, in Grecia.\nIl programma ha previsto tornei di lotta libera e lotta greco-romana maschile, con 10 categorie di peso per ciascuna disciplina."}
{"id": "8405604", "revid": "217591", "url": "https://it.wikipedia.org/wiki?curid=8405604", "title": "Madonna di Smolensk", "text": "La Madonna di Smolensk \u00e8 un'immagine di Maria, madre di Ges\u00f9, che prende il nome dalla citt\u00e0 di Smolensk. L'icona \u00e8 ritenuta miracolosa e venerata dalla Chiesa ortodossa russa, che le dedica una festa ricorrente il 28 luglio secondo il calendario giuliano, corrispondente al 10 agosto nel calendario gregoriano. L'icona originale \u00e8 andata perduta durante la Seconda guerra mondiale.\nStoria.\nLa tradizione riporta che l'icona, ritenuta un dipinto di san Luca e che era stata impiegata per benedire le vie di Costantinopoli da Costantino IX Monomaco, in occasione del matrimonio di sua figlia Anna con il principe Vsevolod di Jaroslavl', arriv\u00f2 in Russia nell'XI secolo. Vladimiro II Monomaco la don\u00f2 solennemente alla citt\u00e0 di Smolensk nel XII secolo e l'immagine fu posta nella Cattedrale della Dormizione.\nLa tradizione della Chiesa ortodossa le attribuisce la vittoria nell'assedio della citt\u00e0 ad opera dei Tatari nel 1239. L'icona fu allora trasferita alla cattedrale dell'Annunciazione di Mosca nel 1456, ma successivamente ritorn\u00f2 a Smolensk.\nNe furono dipinte molte copie, fra cui quella del monastero di Novodevi\u010dij nel 1524, quando Smolensk fu riconquistata dai moscoviti, dopo essere stata sottomessa al granduca di Lituania. L'icona torn\u00f2 a Mosca nella guerra del 1812 contro Napoleone, per proteggere la citt\u00e0. Fu portata in processione attorno alle mura della Citt\u00e0 bianca e del Cremlino, insieme con le icone miracolose della Madonna di Iver e della Madonna di Vladimir, il giorno della Battaglia di Borodino.\nQuando Mosca fu data alle fiamme dalla Grande Armata, l'icona fu inviata a Jaroslavl' e poi fece ritorno a Smolensk.. Fu ricollocata nella cattedrale della Dormizione, che fu chiusa dalle autorit\u00e0 comuniste nel 1929. Successivamente, nel corso dell'occupazione tedesca nella Seconda guerra mondiale, l'icona and\u00f2 dispersa e non fu mai pi\u00f9 ritrovata.\nTipologia dell'icona.\nLe icone della Madonna di Smolensk presentano Maria e il Bambino Ges\u00f9 seduto sul braccio sinistro della Madre. La Madonna fa un cenno della mano verso Ges\u00f9, come per mostrargli il cammino, mentre il Figlio benedice con la mano destra. Questa rappresentazione della Madre di Dio \u00e8 detta Odigitria. Essa \u00e8 pi\u00f9 solenne della Madonna di Kazan'. Il centro della composizione si sposta verso il Bambino Ges\u00f9 che si presenta gi\u00e0 come il Pantocratore."}
{"id": "8405606", "revid": "92723", "url": "https://it.wikipedia.org/wiki?curid=8405606", "title": "Madre di Dio di Smolensk", "text": ""}
{"id": "8405608", "revid": "92723", "url": "https://it.wikipedia.org/wiki?curid=8405608", "title": "Theotokos di Smolensk", "text": ""}
{"id": "8405611", "revid": "458786", "url": "https://it.wikipedia.org/wiki?curid=8405611", "title": "Bruno Bianchi (calciatore argentino)", "text": ""}
{"id": "8405612", "revid": "767487", "url": "https://it.wikipedia.org/wiki?curid=8405612", "title": "Notre Dame College (Dacca)", "text": "Il Notre Dame College (bengalese: \u09a8\u099f\u09b0 \u09a1\u09c7\u09ae \u0995\u09b2\u09c7\u099c) \u00e8 una scuola secondaria superiore cattolica e un college di laurea, con sede a Dacca. Nel 1949 fu fondata da una societ\u00e0 di sacerdoti chiamata Congregazione della Santa Croce. Secondo il risultato dell'esame HSC, \u00e8 considerato uno dei migliori college del Bangladesh.\nStoria.\nIl Notre Dame College fu fondato per la prima volta al Luxmibazar della Vecchia Dhaka nel novembre 1949. Il nome era quindi \"St. Gregory College\". Nel 1954-55, l'istituzione fu trasferita ad Arambagh, Motijheel. In seguito fu rinominato Notre Dame College."}
{"id": "8405617", "revid": "125670374", "url": "https://it.wikipedia.org/wiki?curid=8405617", "title": "NIO ES6", "text": "La NIO ES6 \u00e8 una vettura elettrica prodotta dalla casa automobilistica cinese NIO a partire da maggio 2019.\nDescrizione.\nLa ES6 \u00e8 un SUV di dimensioni medio-grandi a 5 posti ed \u00e8 il terzo veicolo prodotto da NIO, dopo la EP9 e la ES8.\nLa carrozzeria e il telaio sono realizzati con struttura mista in alluminio con plastica rinforzata con fibre di carbonio (CFRP). Il design e lo stile esterno riprende quello della pi\u00f9 grande ES8.\nL'ES6 \u00e8 alimentato da un pacco batteria agli ioni di litio da 70 kWh o 84 kWh. A spingere la vettura ci sono due motori elettrici uno per asse. La versione standard adotta due propulsori da 160 kW (217 CV), che le consente di accelerare da 0 a 100 km/h in 5,6 secondi. Nella versione Premier Edition, il motore posteriore \u00e8 pi\u00f9 potente con 240 kW (326 CV) che le fa coprire lo 0-100 di 4,7 secondi. La velocit\u00e0 massima \u00e8 di 200 km/h, mentre per arrestare il veicolo da 100 a 0 km/h servono 33,9 metri. L'autonomia secondo il ciclo NEDC \u00e8 di 410 km per la versione 70 e 510 km per quella a 84."}
{"id": "8405627", "revid": "767487", "url": "https://it.wikipedia.org/wiki?curid=8405627", "title": "Marie Wegener", "text": "\u00c8 stata inoltre la pi\u00f9 giovane vincitrice del programma, la seconda vincitrice minorenne e la quarta vincitrice femminile. La sua canzone che le ha fatto vincere il programma \"K\u00f6niglich\", \u00e8 stata prodotta da Dieter Bohlen. Nel 2013, ha preso parte alla prima stagione della versione tedesca di \"The Voice Kids\", ma in seguito \u00e8 stata eliminata."}
{"id": "8405637", "revid": "466539", "url": "https://it.wikipedia.org/wiki?curid=8405637", "title": "Il profumo che uccide", "text": "Il profumo che uccide (\"The Wizard\") \u00e8 un film muto del 1927 diretto da Richard Rosson. La sceneggiatura di Andrew Bennison e Harry O. Hoyt si basa su \"Balaoo\", romanzo di Gaston Leroux pubblicato a Parigi nel 1912.\nTrama.\nIl professor Coriolos, il cui figlio \u00e8 stato processato e condannato alla sedia elettrica per omicidio, cuce una testa umana sul corpo di una scimmia. Il mostro che ne deriva, al servizio del dottore, \u00e8 addestrato a obbedire ai suoi ordini, volti alla distruzione di coloro che egli ritiene essere i suoi nemici, responsabili della morte di suo figlio. Il giornalista Stanley Gordon, mentre sta indagando nel corso di una sua inchiesta, scopre il segreto di Coriolos, salvando la vita al giudice Webster e a sua figlia Anne, vittime predestinate della follia dello scienziato pazzo.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 1\u00ba dicembre 1927 con il numero LP24711. Distribuito dalla Fox Film Corporation, il film usc\u00ec nelle sale statunitensi l'11 dicembre 1927 dopo essere stato presentato in prima a New York il 27 novembre 1927. In Italia, distribuito nel 1929 dalla Fox, ottenne il visto di censura numero 24800, ma il film venne vietato ai minori di 16 anni (\"Dalle rappresentazioni di questa pellicola dovranno essere esclusi i minori di anni sedici\", marzo 1929). Non si conoscono copie ancora esistenti della pellicola, che viene considerata presumibilmente perduta."}
{"id": "8405645", "revid": "1031941", "url": "https://it.wikipedia.org/wiki?curid=8405645", "title": "Bradford City Association Football Club 2016-2017", "text": "Questa voce raccoglie le informazioni riguardanti il Bradford City Association Football Club nelle competizioni ufficiali della stagione 2016-2017.\nRosa 2016-2017.\n\"Rosa aggiornata al 9 settembre 2016\""}
{"id": "8405647", "revid": "1702319", "url": "https://it.wikipedia.org/wiki?curid=8405647", "title": "Chiesa di Santo Stefano Papa e Martire (Villamarzana)", "text": "La chiesa di Santo Stefano Papa e Martire \u00e8 la parrocchiale di Villamarzana, in provincia di Rovigo e diocesi di Adria-Rovigo; fa parte del vicariato di vicariato di Lendinara-San Bellino.\nStoria.\nLa prima citazione di una chiesa a Villamarzana, attestata come \"S. Stephani P.M. in Villamartiana in Saltu\" risale all'anno 972.&lt;br&gt;Nel 1054, a causa di una disputa tra i vescovi di Adria e di Ferrara per il possesso della pieve, dovette intervenire l'imperatore Enrico III, che la assegn\u00f2 alla diocesi di Adria.&lt;br&gt;Ulteriori menzioni della pieve si hanno nel \"Codex Adrianus\" del XIV secolo e nella relazione della visita del vicario generale dell'arcidiocesi di Ravenna Antonio de Gottis.\nNella seconda met\u00e0 del XVI secolo l'antica pieve medievale si rivel\u00f2 insufficiente a soddisfare le esigenze della popolazione e, cos\u00ec, si decise di demolirla e di far sorgere al suo posto una nuova chiesa; l'attuale parrocchiale venne costruita nel 1578 e consacrata nel 1586.&lt;br&gt;Dalla relazione della visita del 1604 del vicario Peroto s'apprende che la chiesa disponeva dell'altare maggiore, di quello laterale della Beata Vergine del Rosario e di quello laterale del Santissimo Nome di Dio.&lt;br&gt;Nel XVIII secolo l'edificio venne ampliato; nel 1891 il campanile sub\u00ec un intervento di restauro, come pure nel 1985.\nDescrizione.\nLa facciata della chiesa \u00e8 a capanna ed \u00e8 caratterizzata dal timpano triangolare al centro del quale s'apre una finestrella di forma circolare; il portale \u00e8 sovrastato da un timpano semicircolare.&lt;br&gt;L'interno, ornato da lesene in ordine corinzio, \u00e8 a un'unica navata con due cappelle per lato; l'aula \u00e8 chiusa dal presbiterio, diviso in due campate, che ospita, all'interno d'una nicchia, la statua raffigurante \"Santo Stefano\". Altre opere di pregio oltre alla suddetta statua qui conservate sono l'organo a canne, realizzato nel 1860, e l'altare maggiore."}
{"id": "8405648", "revid": "486946", "url": "https://it.wikipedia.org/wiki?curid=8405648", "title": "Alessandro di W\u00fcrttemberg", "text": ""}
{"id": "8405649", "revid": "458786", "url": "https://it.wikipedia.org/wiki?curid=8405649", "title": "Bradford City Association Football Club 2017-2018", "text": "Questa voce raccoglie le informazioni riguardanti il Bradford City Association Football Club nelle competizioni ufficiali della stagione 2017-2018.\nRosa 2017-2018.\n\"Rosa aggiornata al 2 febbraio 2018\""}
{"id": "8405650", "revid": "131569", "url": "https://it.wikipedia.org/wiki?curid=8405650", "title": "Villa Contarini Giovanelli Venier", "text": "La Villa Contarini Giovanelli Venier \u00e8 un edificio storico sito a Vo' Vecchio, frazione e originario centro storico del comune di Vo', in provincia di Padova, posto centralmente nel parco regionale dei Colli Euganei.\nRealizzata su volont\u00e0 della famiglia del patriziato veneziano dei Contarini alla fine del XVI secolo, la villa ripropone nella sua originaria impostazione quella del palazzo veneziano, a pianta quadrata tripartita e saloni centrali sovrapposti. Successivi interventi del XIX secolo, dovuti all'iniziativa degli ultimi proprietari, seppure non stravolgendone l'impostazione, ne modificano alcuni importanti aspetti, tra i quali lo spostamento della facciata principale dal lato opposto di quello originario, affacciata alla piazza dell'abitato.\nStoria.\nNel XV secolo la famiglia Contarini segue l'esortazione del governo della Repubblica di Venezia nell'espansione del territorio andando ad occupare la terraferma, e un suo ramo decide di acquisire terreni e beni nel versante occidentale dei Colli Euganei, tra i quali il castello della Nina, di costruzione medioevale e ora scomparso."}
{"id": "8405653", "revid": "1964823", "url": "https://it.wikipedia.org/wiki?curid=8405653", "title": "Bradford City Association Football Club 2018-2019", "text": "Questa voce raccoglie le informazioni riguardanti il Bradford City Association Football Club nelle competizioni ufficiali della stagione 2018-2019.\nRosa 2018-2019.\n\"Rosa aggiornata al 2 settembre 2018\"\nOrganigramma societario.\nArea tecnica"}
{"id": "8405655", "revid": "2033069", "url": "https://it.wikipedia.org/wiki?curid=8405655", "title": "Verdades ocultas", "text": "Verdades ocultas \u00e8 una telenovela cilena trasmessa su Mega dal 24 luglio 2017."}
{"id": "8405662", "revid": "287204", "url": "https://it.wikipedia.org/wiki?curid=8405662", "title": "Carlsruhe", "text": ""}
{"id": "8405666", "revid": "1896017", "url": "https://it.wikipedia.org/wiki?curid=8405666", "title": "Paolo Orsini (1460-1503)", "text": ""}
{"id": "8405670", "revid": "6923", "url": "https://it.wikipedia.org/wiki?curid=8405670", "title": "Maddalena Allegranti", "text": "Fu allieva di Holtzbauer di Mannheim e apparve per la prima volta a Venezia nel 1771. Dopo aver cantato in altri teatri in Italia, and\u00f2 nel 1774 in Germania, dove continu\u00f2 a esibirsi a Mannheim e Ratisbona fino al 1779, quando torn\u00f2 a Venezia. Cant\u00f2 l\u00ec al teatro di San Samuele durante il Carnevale, e poi si rec\u00f2 in Inghilterra nel 1781. Qui fu ammirata con entusiasmo nella sua prima opera, \"Viaggiatori felici\" di Pasquale Anfossi.\nLa sua voce, sebbene sottile, era estremamente dolce, straordinaria nelle note alte, e cos\u00ec flessibile da indurla a indulgere in uno stile di canto fiorito che aveva allora il merito di una notevole novit\u00e0. Era anche una brava attrice. Ma fu presto scoperto che c'era una grande somiglianza nei suoi modi e abbellimenti, e divenne gradualmente cos\u00ec ignorata, alla fine della sua seconda stagione, che si rec\u00f2 a Dresda, dove l'Elettore la scrittur\u00f2 con uno stipendio di mille ducati. Si rec\u00f2 una seconda volta a Londra, molti anni dopo, e riapparve ne \"Il matrimonio segreto\" di Domenico Cimarosa. Ma fu un tentativo penoso; non aveva quasi pi\u00f9 un filo di voce n\u00e9 il potere di cantare una nota in sintonia: la sua figura e la sua recitazione erano ugualmente cambiate in peggio, e dopo alcune recite fu costretta a ritirarsi, e lasci\u00f2 il palco per sempre. Si esib\u00ec in un oratorio nel 1799."}
{"id": "8405671", "revid": "767487", "url": "https://it.wikipedia.org/wiki?curid=8405671", "title": "Grade 2", "text": " \n Grade 2 \u00e8 una band inglese di Ryde sull'Isola di Wight. La loro musica \u00e8 descritta come un classico suono punk, e i testi vertono sui problemi quotidiani. Punk Lounge ha descritto il loro album \"Break the Routine\" come \"Canzoni che uniscono la vita quotidiana con una diatriba sociale burrascosa\".\nStoria.\nFormazione e primi anni.\nLa band si \u00e8 formata nel maggio 2013, inizialmente suonando cover dell'era punk dei The Stranglers e The Jam, cos\u00ec come tracce Oi! dei Booze and Glory and Lion's Law. Hanno iniziato a scrivere canzoni originali e si sono esibiti regolarmente in pub e club locali, guadagnando visibilit\u00e0 sostenendo con successo band affermate. \nContra Records.\nDa novembre 2013 fino al 2019 la band \u00e8 stata legata all'etichetta discografica tedesca Contra Records.\nHellcat Records.\nNell'estate 2019 hanno firmato con Hellcat Records con sede negli Stati Uniti.\nSpettacoli dal vivo.\nDal 2013 la band ha suonato regolarmente in tutta Europa con esibizioni in paesi tra cui Germania, Svizzera, Spagna, Francia, Paesi Bassi, Belgio, Norvegia, Svezia, Grecia, Italia, Irlanda, Repubblica Ceca, Austria, Slovacchia, Serbia, Regno Unito, e l'Isola di Man. Dal 2018 la band ha anche fatto tourn\u00e9e negli Stati Uniti e in Canada.\nDurante il 2016 per alcune date dal vivo in Europa, il batterista Jacob Hull \u00e8 stato sostituito dal batterista Ryde Toby Jenkins.\nNell'autunno 2018 Grade 2 \u00e8 stato il supporto per il tour di The Interrupters nel Regno Unito, e nella primavera del 2019 la band \u00e8 andata in tourn\u00e9e come supporto per i Dropkick Murphys .\nDiscografia.\nAlbum in Studio.\n2016 - Mainstream View\n2017 - \"Break the Routine \"\n2019 - Graveyard Island\nEP.\n2014 - \"Broken Youth\"\n2015 - \"Die With Out Boots On\"\n2016 - \"Heard it All Before\""}
{"id": "8405677", "revid": "1305772", "url": "https://it.wikipedia.org/wiki?curid=8405677", "title": "La glu", "text": ""}
{"id": "8405678", "revid": "132266", "url": "https://it.wikipedia.org/wiki?curid=8405678", "title": "Eberardo II, Duca del W\u00fcrttemberg", "text": ""}
{"id": "8405681", "revid": "830939", "url": "https://it.wikipedia.org/wiki?curid=8405681", "title": "Anna de Amicis", "text": ""}
{"id": "8405685", "revid": "33888", "url": "https://it.wikipedia.org/wiki?curid=8405685", "title": "Francesca Serafini", "text": "Biografia.\nLinguista di formazione, \u00e8 allieva di Luca Serianni, con il quale ha collaborato (insieme a Giordano Meacci) curando tra le altre cose il saggio \"L'italiano letterario. Poesia e prosa\" (Citt\u00e0 di Castello, Edimond, 2011) per la \"Storia della lingua italiana per immagini\".\nHa cominciato la sua attivit\u00e0 di sceneggiatrice scrivendo la serie La squadra.\nCon Claudio Caligari e Giordano Meacci ha scritto la sceneggiatura di \"Non essere cattivo\", candidata al \"David di Donatello\" 2016. Nel 2016 il film \u00e8 stato selezionato come candidato italiano al Premio Oscar, e ha vinto il Nastro d\u2019argento come film dell\u2019anno.\nSempre con Giordano Meacci ha scritto la sceneggiatura di \"Fabrizio De Andr\u00e9 - Principe libero\". Ha curato poi la supervisione tra le altre cose della webserie \"La strategia dell\u2019acqua\" scritta con gli allievi del corso Web Series Lab (Rsi) e diretta da Fabio Pellegrinelli.\nInsieme a Valerio Mastandrea, Luca Marinelli, Alessandro Borghi e altri collaboratori alla realizzazione di \"Non essere cattivo\" ha preso parte al documentario \"Se c\u2019\u00e8 un aldil\u00e0 sono fottuto. Vita e cinema di Claudio Caligari\" di Simone Isola e Fausto Trombetta, candidato ai David di Donatello 2020. In occasione dei premi Flaiano 2021, riceve il premio per la sceneggiatura televisiva per \"Carosello Carosone\"."}
{"id": "8405692", "revid": "767487", "url": "https://it.wikipedia.org/wiki?curid=8405692", "title": "Penitenziario braccio femminile", "text": "Penitenziario braccio femminile (\"The Weak and the Wicked\") \u00e8 un film del 1954 di produzione britannica diretto da J. Lee Thompson.\nIl film \u00e8 basato sul libro \"Who Lie in Gaol\" di Joan Henry."}
{"id": "8405698", "revid": "1543377", "url": "https://it.wikipedia.org/wiki?curid=8405698", "title": "Erich G\u00fchler", "text": "Biografia.\nNacque a Bunzlau il 6 febbraio 1859, ed entr\u00f2 a far parte della Kaiserliche Marine in qualit\u00e0 di cadetto il 28 aprile 1876. Effettu\u00f2 la formazione di base come marinaio a bordo della fregata a vela \"Niobe\" e poi frequent\u00f2 la Accademia navale di Kiel. Dopo un periodo di imbarchi su varie unit\u00e0, dal 19 ottobre 1879 al 2 maggio 1881, segu\u00ec ulteriori corso presso la scuola navale. A ci\u00f2 seguirono vari incarichi sulle navi come aiutante di bandiera e ufficiale di guardia. Da una di queste missioni, alcune delle quali avvenute all'estero, ritorn\u00f2 in Germania a bordo del piroscafo \"Braunschweig\" ottenendo una breve licenza. Il 1\u00ba ottobre 1890 riprese i corsi di studio presso l'Accademia navale, che vennero interrotti da un incarico di cinque mesi come ufficiale di rotta sulla nave da battaglia \"Oldenburg\". Al termine dell'incarico, il 1\u00ba aprile 1892 fu nominato Kapit\u00e4nleutnant, ed entr\u00f2 in servizio, come aiutante dello Stato maggiore della stazione navale del Mare del Nord. Dal novembre 1894 al settembre 1895 fu comandante dell'avviso \"Loreley\" e poi divenne primo ufficiale sulla nave da battaglia \"Sachsen\"\nDurante il suo servizio, dal 28 maggio 1896 al 29 settembre 1898, come ufficiale di stato maggiore dell'ammiraglio comandante il I. Geschwader (1\u00aa Squadra da battaglia) fu promosso Korvettenkapit\u00e4n. Successivamente prest\u00f2 servizio per un anno presso il dipartimento centrale del Reichsmarinamt a Berlino.\nL'addetto navale a Tokyo Hubert von Rebeur-Paschwitz (1863-1938), che era arrivato in Giappone nel 1898, dovette essere urgentemente trasferito a Washington, negli Stati Uniti d'America. Per la prima volta dalla prima guerra sino-giapponese (1894-1895, l'occupazione delle posizioni di addetto militare negli USA poteva essere concordata politicamente. A causa della particolare situazione nell'Asia orientale e dei buoni rapporti intercorrenti tra Giappone e Germania, alla posizione di addetto navale a Tokyo non poteva rimanere vacante per lungo tempo. Pertanto, nell'agosto 1898, egli venne inviato i Tokyo, dove prese servizio il 1\u00ba ottobre 1899. Il rappresentante commerciale della legazione tedesca a Tokyo a quel tempo era Casimir Graf von Leyden (1852-1939). Durante l'incarico in Giappone in cui aveva lo status diplomatico ebbe modo di raccogliere numerose informazioni, che egli si premurava di trasmettere subito al Segretario di Stato del Reichsmarineamt Alfred von Tirpitz, da cui formalmente dipendeva, e non al Ministero degli esteri. Durante il suo incarico a Tokyo, fu testimone del rapido sviluppo industriale del Giappone, che ebbe un notevole impatto sull'industria della difesa e sulla politica delle costruzioni navali. La casta militare giapponese ebbe sempre una notevole influenza sulla politica governativa, e favor\u00ec il riavvicinamento tra la Gran Bretagna e il Giappone che fu sigillato con la firma del trattato congiunto di alleanza militare avvenuta a Londra il 30 gennaio 1902. Nell'ottobre dello stesso anno fu decisa la sua sostituzione come addetto navale, che avvenne alla fine dell'anno con l'arrivo di Konrad Trummler (1864-1936).\nRientrato in Germania, fu in servizio presso il comandante della Stazione navale del Mar Baltico ed fu membro della commissione ispettiva delle navi dall'aprile al settembre 1903. Successivamente, promosso Kapit\u00e4n zur See, comand\u00f2 l'incrociatore corazzato \"Prinz Heinrich\", e la nave da battaglia \"Kaiser Karl der Grosse\".\nIl 30 settembre 1905 fu trasferito presso lo Stato maggiore dell'Ammiragliato (Admiralstab), lavorando contemporaneamente come insegnante all'Accademia Navale di Kiel. A ci\u00f2 segu\u00ec l'incarico di Capo di stato maggiore presso il comando della Stazione navale del Mare del Nord a Wilhelmshaven dove rimase per due anni. In questa posizione fu promosso contrammiraglio il 6 giugno 1908 e il 29 settembre dello stesso anno fu nominato vicecomandante del II. Geschwader (2\u00aa Squadra da battaglia). Il 15 maggio 1910 assunse il comando dell'Ostasiengeschwader, in Asia orientale, alzando la sua insegna incrociatore corazzato \"Scharnhorst\". Ammalatosi di tifo si spense a Hong Kong il 21 gennaio 1911."}
{"id": "8405702", "revid": "767487", "url": "https://it.wikipedia.org/wiki?curid=8405702", "title": "Sposi in rodaggio", "text": "Sposi in rodaggio (\"For Better, for Worse\") \u00e8 un film del 1954 di produzione britannica diretto da J. Lee Thompson."}
{"id": "8405705", "revid": "287204", "url": "https://it.wikipedia.org/wiki?curid=8405705", "title": "Kaloperi", "text": "Kaloperi (\"piedi neri\") si riferisce a un sotto gruppo etnico rom musulmano proveniente dalla Bosnia.\nEtnologia.\nL'apellativo \"piedi neri\" deriva probabilmente dalla loro principale attivit\u00e0, l'agricoltura. Le famiglie di kaloperi possiedono la casa dove vivono, non parlano volentieri la Lingua roman\u00ed e guardano con sospetto gli altri rom nomadi. \nLa storia dei kaloperi \u00e8 stata raccontata da Massimo D'Orzi nel documentario \"Adisa o la storia dei mille anni\" realizzato in seguito ad un suo viaggio nelle regioni montuose della Bosnia del 2004."}
{"id": "8405709", "revid": "132266", "url": "https://it.wikipedia.org/wiki?curid=8405709", "title": "Federico I di W\u00fcrttemberg", "text": ""}
{"id": "8405719", "revid": "125682397", "url": "https://it.wikipedia.org/wiki?curid=8405719", "title": "Lynk &amp; Co 01", "text": "La Lynk &amp; Co 01, chiamata precedentemente Geely CX11, \u00e8 la prima autovettura prodotta dalla casa automobilistica sino-svedese Lynk &amp; Co a partire dal 2017.\nContesto.\nLa 01 \u00e8 un crossover SUV a 5 porte di medie dimensioni, sviluppato in collaborazione con la Volvo, facente parte - come pure Lynk&amp;Co - del gruppo Geely. Le vendite in Cina sono iniziate il 4 agosto 2017. La versione PHEV, ovvero ibrida plug in, introdotta sul mercato il 7 luglio 2018, ha un'autonomia dichiarata nella sola modalit\u00e0 elettrica di 70 chilometri.\nDa settembre 2021 viene esportata anche in alcuni paesi europei tra cui l'Italia. In particolare, per il contesto europeo, la 01 \u00e8 stata pensata per essere commercializzata tramite nuove tipologie di approccio alla vettura stessa, come, ad esempio, la sottoscrizione di un abbonamento mensile, la cui durata viene decisa in toto dal cliente (qui detto \"member\") e grazie al quale egli pu\u00f2 beneficiare dell'auto e di tutti i servizi annessi al pacchetto anche per periodi di tempo pi\u00f9 brevi rispetto al canonico acquisto.\nCaratteristiche.\nLa 01 si basa sulla piattaforma \"Compact Modular Architecture\" la medesima gi\u00e0 impiegata sulla Volvo XC40, condividendo con quest'ultima gran parte della componentistica, inclusi la parte elettrica, i motori e i sistemi di sicurezza e assistenza alla guida.\nLa vettura \u00e8 alimentata da due motorizzazioni turbocompresse a benzina: un 1,5 litri a 3 cilindri e un 2,0 litri a 4 cilindri anch'essi di origine Volvo. I motori sono accoppiati a un cambio manuale a sei marce o a un automatico doppia frizione a sette velocit\u00e0. Di base la vettura \u00e8 ha trazione anteriore, ma \u00e8 disponibile in opzione anche quella integrale. \nLa versione ibrida plug-in \u00e8 stata introdotta a luglio 2018 ed \u00e8 alimentata dal motore a benzina a tre cilindri da 1,5 litri con 132 kW (180 CV) abbinato ad un motore elettrico da 60 kW (82 CV), per una potenza combinata di 261 CV.\nA novembre 2019 \u00e8 arrivata una versione ibrida classica basata sullo stesso motopropulsore della plug-in, ma con una potenza inferiore, rispettivamente di 143 CV per unit\u00e0 endotermica e di 54 CV per quella elettrica (197 CV in totale).\nRestyling 2020.\nNell'estate 2020 la vettura \u00e8 stata sottoposta ad un leggero restyling in previsione del lancio sul mercato europeo. Con l'aggiornamento a cambiare \u00e8 il paraurti e la griglia anteriore, mentre aumentano leggermente le dimensioni esterne, risultando pi\u00f9 lunga."}
{"id": "8405721", "revid": "205250", "url": "https://it.wikipedia.org/wiki?curid=8405721", "title": "Maurizia Barazzoni", "text": "Biografia.\nSi \u00e8 diplomata al Conservatorio Martini in canto lirico con il massimo dei voti. Ha vinto il concorso \"Festival Caccini Recitar cantando\". Ha interpretato la maggior parte dei ruoli dei compositori barocchi italiani e tra le molte sue registrazioni vi sono i madrigali e le arie complete di Giulio Caccini. Ha cantato nella colonna sonora del film del 1996 \"Ritratto di signora\".\n\u00c8 autrice del \"Metodo di Canto Italiano dal 'Recitar cantando' a Rossini\"."}
{"id": "8405723", "revid": "729019", "url": "https://it.wikipedia.org/wiki?curid=8405723", "title": "Sadashivrao Bhau", "text": "Sadashivrao Peshwa, in Hindi \u0938\u0926\u093e\u0936\u093f\u0935\u0930\u093e\u0935 \u092d\u093e\u090a, (3 agosto 1730 \u2013 14 gennaio 1761) era figlio di Chimaji Appa (fratello pi\u00f9 giovane di Bajirao I) e di Rakhmabai (della famiglia Pethe, che mor\u00ec un mese appena dopo la sua nascita), e quindi nipote di Bajirao Peshwa. Serv\u00ec come \"Sardar\" (Comandante in capo) dell'esercito maratha nella Terza battaglia di P\u0101n\u012bpat.\nGiovent\u00f9.\nSadashivrao nacque a Sasvad, vicino Pune, la capitale dei Maratha. Suo padre mor\u00ec quando egli aveva dieci anni e fu quindi allevato da sua nonna Radhabai e da sua zia Kashibai. Molto brillante fin dalla sua giovent\u00f9, egli fu educato a Satara e suo tutore fu Ramchandra Baba Shenvi Nanasaheb Peshwa (Balaji Bajirao) - figlio e successore di Bajirao - rimase a Satara fin quando il suo pupillo divenne \"Peshwa\".\nSadshivrao intraprese la sua prima campagna militare in Karnataka nel 1746, in quanto Babuji Naik di Baramati e Fateh Singh Bhonsle di Akkalkot avevano fallito nel compito assegnato loro. Sadshivrao lasci\u00f2 Pune il 5 dicembre 1746 con Mahadjipant Purandare e Sakharam Bapu Bokil Bapu come suoi consiglieri politici e comandanti subordinati. La campagna prosegu\u00ec fino al maggio del 1747, per lo pi\u00f9 nella regione orientale del Karnataka. Nel gennaio 1747 vinse la sua prima battaglia ad Ajra, a sud di Kolhapur. il \"Naw\u0101b\" di Savnur fu punito, il Forte di Bah\u0101dur Benda fu demolito e il \"chauth\" (quarto) fu riscosso dalla regione tra i fiumi Krishna e Tungabhadra. Tutti quanti i 36 \"pargana\" (unit\u00e0 amministrativa territoriale) furono conquistati in questa campagna.\nLa prima impresa militare di Sadashivrao avvenne nel 1760 nella regione del Karnataka, in cui conquist\u00f2 e annesse le citt\u00e0 di Kittur, Parasgad, Gokak, Yadwad, Bagalkot, Badami, Navalgund, Umbal, Giri, Torgal, Haliyal, Harihar e Basavapatna, strappandole al \"Naw\u0101b\" di Savanur. Stronc\u00f2 poi la rivolta di Yamaji Shivdev.\nMahadjipant Purandare era \"D\u012bv\u0101n\" del \"Peshwa\" durante quel periodo. Sadashivrao era stato \"D\u012bv\u0101n\" di Bhosale di Nagpur. Dopo la morte di Chhattrapati Shahu, Ramchandrababa Shenvi propose a Sadashivrao di diventare \"Peshwa\" di Kolhapur, anche se Nanasaheb Peshwa era contrario (non senza qualche ragione) a quest'idea. Mahadjipant Purandare si dimise e Sadashivrao divenne \"D\u012bv\u0101n\" del \"Peshwa\".\nCondusse con successo la Battaglia di Udgir che indebol\u00ec il \"Ni\u1e93\u0101m\" di Hyder\u0101b\u0101d. Super\u00f2 le difese del Forte di Dawlat\u0101b\u0101d. La notizia dell'avanzata di A\u1e25mad Sh\u0101h Abd\u0101l\u012b su Delhi e la morte di Dattaji Scindia nella battaglia di Burari Ghat indussero Sadashivrao a lasciare Udgir alla volta di Partur, dove il Consiglio di guerra era stato convocato. Fu deciso che Sadashivrao sarebbe andato a nord per bloccare gli Afghani.\nMorte.\nBhau, nel vedere nel corso della Terza battaglia di Panipat la tragica fine del suo amato nipote ed erede Vishwasrao, scese dal suo elefante da guerra, inforc\u00f2 un cavallo e si lanci\u00f2 contro le linee nemiche, senza riflettere sulle conseguenze di quell'atto disperato. Osservando la sua \"howdah\" vuota, le sue truppe pensarono che fosse fuggito, lasciandoli senza un capo e una guida, e si sbandarono immediatamente.\nIn realt\u00e0, per\u00f2, Bhau non aveva disertato il campo di battaglia ma era stato ucciso.\nIl suo corpo, decapitato, fu trovato in un mucchio di cadaveri sul campo di battaglia tre giorni dopo la fine dei combattimenti. Fu identificato dal Vakil maratha, che era stato schierato sull'ala sinistra maratha con Kashiraj Pandit, il Visir di Shuj\u0101\u02bf al-Dawla. Il cadavere di Bhau fu cremato con tutte le ritualit\u00e0 del caso, secondo la tradizione. il giorno dopo fu trovata la sua testa, nascosta da un soldato afghano. Anch'essa fu cremata e le ceneri furono prese e portate per la rituale immersione religiosa (\"visarjan\") a Kashi (Vishwas Patil, Kashiraj Pandit bakhar).\nCreazione di unit\u00e0 di artiglieria.\nAvendo osservato numerose battaglie, Bhau cap\u00ec bene l'importanza dell'artiglieria e dell'armamento leggero montato sulle sue imbarcazioni dalla Gran Bretagna e cominci\u00f2 a disporre che le unit\u00e0 combattenti terrestri di Balaji Baji Rao fossero dotate di cannoni e armi da fuoco adeguate e moderne. Bhau prese al suo servizio un efficiente musulmano del Deccan, Ibr\u0101h\u012bm Kh\u0101n G\u0101rd\u012b, esperto di artiglieria, che port\u00f2 con s\u00e9 soldati ben addestrati e 15 cannoni. Bhau impieg\u00f2 anche mercenari europei che erano stata al servizio di Tulaji Angre prima della sua sconfitta. \nDa citare tra loro un ingegnere di nome Le Corbosier, esperto nelle tecniche della fusione dei metalli e degli esplosivi. In 2 anni, la divisione di fanteria e di artiglieria di Balaji Baji Rao raggiunse un numero di effettivi pari a uomini e 56 cannoni.\nFamiglia.\nIl nome della sua prima moglie era Umabai. Gli dette due figli, che per\u00f2 morirono quasi subito. Umabai mor\u00ec nel 1750. La seconda moglie di Sadashivrao si chiamava Parvatibai. Accompagn\u00f2 (come d'uso) il marito nel corso della terza battaglia di P\u0101n\u012bpat. Rifiut\u00f2 la notizia che Bhau fosse stato ucciso e non visse come una vedova.\nUn'area di Pune - chiamata Sadashiv-Peth - \u00e8 stata intitolata alla sua memoria."}
{"id": "8405725", "revid": "767487", "url": "https://it.wikipedia.org/wiki?curid=8405725", "title": "La pace torna in casa Bentley", "text": "La pace torna in casa Bentley (\"As Long as They're Happy\") \u00e8 un film del 1955 di produzione britannica diretto da J. Lee Thompson.\nIl film si basa sull'opera teatrale omonima (\"As Long as They're Happy\") scritta da Vernon Sylvaine e messa in scena nel 1953."}
{"id": "8405726", "revid": "287204", "url": "https://it.wikipedia.org/wiki?curid=8405726", "title": "Nino Longobardi", "text": ""}
{"id": "8405728", "revid": "132266", "url": "https://it.wikipedia.org/wiki?curid=8405728", "title": "Corrado I di W\u00fcrttemberg", "text": ""}
{"id": "8405729", "revid": "1573940", "url": "https://it.wikipedia.org/wiki?curid=8405729", "title": "Coracias spatulatus", "text": "Coracias spatulatus () \u00e8 un uccello della famiglia Coraciidae."}
{"id": "8405733", "revid": "73843", "url": "https://it.wikipedia.org/wiki?curid=8405733", "title": "Valentina Bartolomasi", "text": "Ha cantato nella registrazione di \"Andrea Ch\u00e9nier\" di Umberto Giordano nel ruolo di Maddalena de Coigny, di \"Tosca\" di Giacomo Puccini nel ruolo della protagonista e in \"Aida\" di Giuseppe Verdi nel ruolo del titolo. \nBiografia.\nLa Bartolomasi fece il suo debutto nel 1910. Cant\u00f2 regolarmente al Teatro alla Scala tra il 1915 e il 1925. Fu impegnata al Teatro Petruzzelli di Bari dal 1920 al 1921. Nel 1923 fu scritturata dal Teatro Carlo Felice dove cant\u00f2 Amelia in \"Un ballo in maschera\" e Santuzza in \"Cavalleria rusticana\". In seguito vi torn\u00f2 nel 1925 per cantare Elvira in \"Ernani\". \nLa carriera della Bartolomasi termin\u00f2 prematuramente a causa di una malattia nel 1927. Trascorse gli ultimi anni della sua vita combattendo il cancro endometriale e mor\u00ec nel 1932 a Milano. \nLa Bartolomasi era la zia del soprano Mirella Freni. "}
{"id": "8405734", "revid": "767487", "url": "https://it.wikipedia.org/wiki?curid=8405734", "title": "An Alligator Named Daisy", "text": "An Alligator Named Daisy \u00e8 un film del 1955 di produzione britannica diretto da J. Lee Thompson."}
{"id": "8405739", "revid": "171091", "url": "https://it.wikipedia.org/wiki?curid=8405739", "title": "Refuge du D\u00f4me", "text": ""}
{"id": "8405745", "revid": "767487", "url": "https://it.wikipedia.org/wiki?curid=8405745", "title": "Gli uomini condannano", "text": "Gli uomini condannano (\"Yield to the Night\") \u00e8 un film del 1956 di produzione britannica diretto da J. Lee Thompson.\nIl film \u00e8 basato sul libro omonimo del 1954 pubblicato da Joan Henry.\nTrama.\nIl soggetto \u00e8 la pena di morte, alla quale viene condannata una commessa di profumeria, separata dal marito, che uccide la rivale in amore. Il giovane amante della commessa \u00e8 un musicista di piano-bar che sbarca il lunario scommettendo alle corse. Egli inizia una relazione con una donna pi\u00f9 matura e assai benestante, nonch\u00e9 molto attraente - sebbene queste caratteristiche della sua figura si mostrino soltanto di sfuggita nelle inquadrature, e non vengano neppure menzionate nel racconto come possibili ragioni dell'infatuazione del giovane. Si pu\u00f2 del pari soltanto supporre che la donna si serva di lui come di un passatempo. Resta il nudo fatto che egli, come confessa, vive la relazione parallela come una dipendenza da droga. La commessa fa di tutto per non perderlo e infine, ma senza ottenere risposte chiare, accetterebbe almeno di apprendere per bocca sua che il loro amore \u00e8 finito. Le incertezze alle quali il giovane amante si espone con la sua dipendenza, tutte quante omesse, lo spingono al suicidio nella notte di capodanno. La commessa decide allora di vendicarlo.\nIl film si svolge per tre quarti del tempo nella cella d'isolamento del carcere, soffermandosi sull'angoscia dell'attesa dell'esecuzione e sui rapporti affettuosi della prigioniera con le sue custodi. Buono il montaggio e molto buona la fotografia. Un notevole spessore narrativo si ottiene grazie al contrasto fra l'attenzione rivolta ai dettagli durante la detenzione di lei (con la presenza ininterrotta delle secondine nella cella, o con la luce sempre accesa) e la completa omissione delle avvilenti vicende di lui.\nStoria parzialmente vera dell'ultima condannata alla pena capitale nel Regno Unito, ovvero liberamente ispirata alla vicenda di Ruth Ellis."}
{"id": "8405750", "revid": "344503", "url": "https://it.wikipedia.org/wiki?curid=8405750", "title": "Tenoch Huerta", "text": "Ottiene il suo primo ruolo rilevante nel 2009 nel film \"Sin nombre\". Nel 2016\u20132017 \u00e8 protagonista della serie televisiva \"Blue Demon\". Nel 2018 \u00e8 tra i protagonisti della serie Netflix \"\", interpretando il ruolo di Rafael Caro Quintero."}
{"id": "8405755", "revid": "767487", "url": "https://it.wikipedia.org/wiki?curid=8405755", "title": "The Good Companions (film 1957)", "text": "The Good Companions \u00e8 un film del 1957 di produzione britannica diretto da J. Lee Thompson.\nIl film \u00e8 basato sul libro omonimo (\"The Good Companions\") del 1929 pubblicato da J. B. Priestley ed \u00e8 allo stesso tempo il remake del film \"The Good Companions\" diretto da Victor Saville e uscito nel 1933."}
{"id": "8405757", "revid": "300067", "url": "https://it.wikipedia.org/wiki?curid=8405757", "title": "Dogukan Sanli", "text": ""}
{"id": "8405759", "revid": "729019", "url": "https://it.wikipedia.org/wiki?curid=8405759", "title": "Battaglia di Olmedo (1467)", "text": "La seconda battaglia di Olmedo, detta anche battaglia di Olmedo del 1467, ebbe luogo il 20 agosto 1467, nei pressi dell'omonima citt\u00e0 spagnola.\nLa battaglia.\nNel 1467 la disputa sulla successione di Enrico IV di Castiglia divenne uno scontro armato tra Enrico IV e suo fratellastro Alfonso. Le truppe di Alfonso avanzarono attraverso la valle del Duero, mentre i realisti avanzarono da Cu\u00e9llar verso la Medina del Campo. Il 20 agosto 1467, entrambi gli eserciti si incontrarono vicino a Olmedo. L'esito della battaglia \u00e8 incerto, poich\u00e9 entrambe le parti hanno celebrato la loro vittoria, anche se si ritiene che le truppe di Enrico IV abbiano prevalso a causa della loro superiorit\u00e0.\nDalla parte di Enrico IV, in questa battaglia, c'erano:\nUna notevole assenza fu quella di Juan Pacheco, occupato a ottenere l'incarico di comandante dell'ordine di Santiago. Dopo la battaglia, anche la squadra di Enrique perse il sostegno del conte d'Alba, che ricevette favori dal marchese di Villena e dall'arcivescovo di Toledo Alfonso Carrillo de Acu\u00f1a e da Pedro Arias de \u00c1vila.\nDalla parte del principe Alfonso c'erano truppe dell'arcivescovo di Toledo e dell'arcivescovo di Siviglia, dei conti di Luna, Plasencia e Ribadeo, nonch\u00e9 truppe guidate dall'artiglio dell'ordine di Calatrava.\nIl risultato della battaglia non \u00e8 del tutto chiaro, poich\u00e9 entrambe le parti rivendicarono la vittoria, sebbene le truppe di Enrico fossero superiori per forza. Tuttavia, dopo la battaglia, Enrico perse l'appoggio di de \u00c1vila e del Conte d'Alba, quest'ultimo conquistato dai favori del Marchese di Villena e dell'Arcivescovo di Toledo.\nDopo la battaglia.\nIl Regno di Castiglia rimase diviso fra due schieramenti fino alla morte del principe Alfonso nel 1468. Enrico IV, invece, mor\u00ec nel 1474. Dopo la sua morte, scoppi\u00f2 una guerra di successione tra sua figlia Giovanna, sostenuta dal Portogallo, e la sua sorellastra Isabella I di Castiglia, sostenuta dall'Aragona (dove regnava il marito Ferdinando II d'Aragona ) e successivamente dalla Francia. Quest'ultima fazione ne usc\u00ec infine vincitrice."}
{"id": "8405765", "revid": "767487", "url": "https://it.wikipedia.org/wiki?curid=8405765", "title": "Dimensione della paura", "text": "Dimensione della paura (\"Return from the Ashes\") \u00e8 un film del 1965 di produzione britannica diretto da J. Lee Thompson.\nIl film \u00e8 basato su un libro \"The Return from the Ashes\" di Hubert Monteilhet, su cui \u00e8 basato anche il film del 2014 \"Il segreto del suo volto\" (\"Phoenix\") diretto da Christian Petzold.\nDurante l'occupazione tedesca di Parigi un giocatore di professione sposa una donna ebrea, che viene subito mandata in campo di concentramento. A guerra finita, la donna ritorna ma il marito non la riconosce e le propone addirittura di aiutarlo ad impossessarsi del patrimonio della sua ex moglie, che egli crede morta. Quando capisce che lei non \u00e8 una sosia, ma proprio la sua ex consorte, tenta di ucciderla, ma qualcosa interviene all'ultimo momento a rovesciare l\nTrama.\nSopravvissuta al campo di concentramento Michelle torna a Parigi con il volto cambiato, ha infatti subito diverse operazioni al volto a causa di una grave ferita. \nA Parigi anni prima aveva incontrato Stanislaus, un giovane ambizioso che l'aveva sposata pi\u00f9 per interesse che per amore.\nQuando i due si incontrano casualmente l'uomo che nota una somiglianza con la moglie che crede morta. Michelle viene quindi a scoprire che Fabienne, figlia del primo marito, \u00e8 diventata l'amante dell'uomo e che i due cercano da tempo di mettere le mani sul suo patrimonio. Fintanto che la morte era solo presunta la cosa era ovviamente impossibile ma adesso con lei che si far\u00e0 passare per la scomparsa le cose dovrebbero essere pi\u00f9 facili.\nFabienne che mal sopporta la presenza di Michelle propone a Stanislaus di ucciderla ma l'uomo prima uccide la ragazza poi tenta di fare la stessa cosa con Michelle ma la donna si salva e l'uomo arrestato."}
{"id": "8405767", "revid": "1851848", "url": "https://it.wikipedia.org/wiki?curid=8405767", "title": "Juan Mart\u00ednez Oliver", "text": ""}
{"id": "8405776", "revid": "767487", "url": "https://it.wikipedia.org/wiki?curid=8405776", "title": "Lo strano triangolo", "text": "Lo strano triangolo (\"Country Dance\") \u00e8 un film del 1970 di produzione britannica diretto da J. Lee Thompson.\nIl film \u00e8 basato sul libro \"Household Ghosts\" (1961) scritto da James Kennaway."}
{"id": "8405779", "revid": "810736", "url": "https://it.wikipedia.org/wiki?curid=8405779", "title": "Artificial Kid", "text": "Artificial Kid \u00e8 un romanzo di fantascienza dello scrittore statunitense Bruce Sterling, pubblicato nel 1980.\nTrama.\n\"Artificial Kid\" si svolge sul pianeta Reverie, un mondo di continenti corallini, isole in levitazione e un deserto corrosivo. Reverie (letteralmente, in lingua inglese, \"fantasticheria\") \u00e8 stata trasformata in utopia/distopia, con una netta divisione in classi. Arti, un ragazzo biologicamente modificato della zona depenalizzata, diventa un'icona pop vendendo video di s\u00e9 stesso mentre si cimenta in sanguinosi combattimenti con avversari per il divertimento delle classi alte. Quando il fondatore di Reverie, Moses Moses, emerge da sette secoli di criosonno, e Arti scopre un spiacevole segreto sul suo passato, entrambi devono fuggire per sottrarsi ai poteri della \"Cabala\" che controlla Reverie da dietro le quinte."}
{"id": "8405781", "revid": "123908733", "url": "https://it.wikipedia.org/wiki?curid=8405781", "title": "Margherita Bevignani", "text": "Biografia.\nMancano informazioni sul luogo di nascita della Bevignani e dei suoi primi anni di vita. Apparentemente nacque nel 1887 e studi\u00f2 canto con un certo Perilli. Debutt\u00f2 nel 1909 al Politeama Garibaldi di Treviso nel ruolo di Micaela in \"Carmen\" di Bizet. Successivamente, cant\u00f2 in numerosi teatri italiani, come il Teatro Petruzzelli di Bari e il Teatro Massimo Bellini di Catania. Nel 1910 fece diverse apparizioni in diversi teatri d'opera dell'America Latina, tra cui il Teatro Comunale di Rio de Janeiro, dove cant\u00f2 Musetta ne \"La boh\u00e8me\" di Puccini e Gilda in \"Rigoletto\". Nel 1911 cant\u00f2 nel ruolo di Marguerite de Valois in \"Gli ugonotti\" di Giacomo Meyerbeer al Teatro Donizetti di Bergamo sotto la direzione di Gino Marinuzzi. Nel 1912 arriv\u00f2 a Milano, dove cant\u00f2 Amina ne \"La sonnambula\" di Bellini al Teatro dal Verme, sebbene non sia mai apparsa al Teatro alla Scala. Nello stesso anno si rec\u00f2 a Londra, dove, nonostante non sia mai riuscita a cantare alla Royal Opera House, interpret\u00f2 Nedda in \"Pagliacci\" di Leoncavallo al Coliseum Theatre. Nel 1914-1916 fu invitata nei Paesi Bassi, dove fu particolarmente elogiata per la sua Violetta ne \"La traviata\" e per Norina nel \"Don Pasquale\" di Gaetano Donizetti. L'ingresso dell'Italia nella prima guerra mondiale la costrinse a risiedere nei Paesi Bassi, dove diede spettacoli di successo nei ruoli di Violetta, Gilda, Rosina ne \"Il barbiere di Siviglia\" e di Lucia in Lucia di Lammermoor di Donizetti. Dopo essere tornata in Italia nel 1918, la Bevignani fu colpita da un violento attacco di tubercolosi polmonare che mise fine alla sua carriera. La sua ultima esibizione fu ne \"La traviata\" al Royal Theatre Carr\u00e9 di Amsterdam dove cant\u00f2 il ruolo di Violetta. Mor\u00ec a Milano nel marzo del 1921, a soli 34 anni.\nDiscografia.\nAnche se non ottenne alcun riconoscimento in tutto il mondo e praticamente non cant\u00f2 mai in nessuno dei principali teatri lirici del mondo, il suo nome \u00e8 ricordato in quanto cant\u00f2 Violetta nella prima registrazione italiana completa de \"La traviata\" nel 1915 con Franco Tumminello ed Ernesto Badini, realizzata da HMV a Milano al Teatro alla Scala sotto la direzione di Carlo Sabajno. Essa mostra la Bevignani come Soprano di coloratura. La sua voce pu\u00f2 essere ascoltata anche in una serie di registrazioni di estratti estesi del \"Faust\" di Gounod, e in arie e duetti di Verdi, Bellini, Donizetti, Rossini, Wagner e Massenet."}
{"id": "8405783", "revid": "114065780", "url": "https://it.wikipedia.org/wiki?curid=8405783", "title": "Monumento a Virgilio (Brindisi)", "text": "Il monumento a Virgilio \u00e8 una scultura marmorea realizzata dall'artista lombardo Floriano Bodini e posta nei giardinetti di piazza Vittorio Emanuele II a Brindisi.\nGenesi dell'opera.\nCommissionata nel 1981 per celebrare il bimillenario della morte del poeta, l\u2019opera fu inaugurata il 27 marzo del 1986. Venne poi spostata nella posizione attuale nel 1988, nonostante il Bodini avesse immaginato di posizionarla nella poco distante piazzetta Engelberto Dionisi, proprio dove Virgilio aveva passato le sue ultime ore di vita.\nIl materiale.\nLa scultura \u00e8 realizzata in marmo bianco statuario di Carrara e venne scolpita presso il laboratorio Nicoli, sempre a Carrara. La scelta del materiale rappresenta, nelle parole dell\u2019artista, un collegamento alla tradizione: \u201c\"Ho immaginato istintivamente la scultura in marmo bianco di Carrara, materia carica delle suggestioni della pi\u00f9 grande tradizione classica, da Fidia a Moore\"\u201d.\nLa scultura.\nNel monumento sono raffigurati simbolicamente i principali temi dell\u2019opera del poeta mantovano. La Vittoria Alata \u00e8 priva di braccia, eretta su una colonna sulla quale cade un sudario, come per intendere che non pu\u00f2 esserci vittoria senza dolore e lutto. Intorno alla base di detta colonna ci sono poi una serie di riproduzioni simboliche virgiliane: un elmo, un cavallo, un cane, un agnello e un ramo di ulivo. Si hanno dunque il contrasto tra il bene e il male, e tra vita attiva e contemplativa, di cui Virgilio ha scritto in opere tanto diverse tra loro come l\u2019\"Eneide\", le \"Georgiche\" e le \"Bucoliche\".\nLa posizione della scultura, rivolta verso il mare orientale da cui ha origine il viaggio di Enea, \u00e8 altrettanto significativa. Ne parla lo stesso Bodini: \u201c\"Ho accettato questo incarico di ricordare il bimillenario di Virgilio per testimoniare, attraverso una grande scultura, il mio legame con i temi, con i significati epici e quotidiani di questo grande poeta. (\u2026) Ritengo vitali ed attuali la scelta di simboli quali l\u2019elmo, la Nike, l\u2019ulivo, il cavallo, l\u2019agnello, a significare il contrasto tra la pace e la guerra, il bene e il male, lo scorrere dei giorni e i drammatici contrasti che continuamente li travagliano. La collocazione della scultura ha un senso preciso nel suo rapporto col mare, il mare orientale di Enea, che vide le ultime ore di Virgilio\"\u201d.\nVirgilio e Brindisi.\nPublio Virgilio Marone possedeva una casa sul lungomare di Brindisi, il cui porto era all\u2019epoca un importante snodo commerciale verso l\u2019Oriente. L\u2019abitazione era sita nella piazzetta prospiciente le due colonne romane poste al termine della via Appia, che col tempo sono diventate il simbolo della citt\u00e0.\nIl poeta mor\u00ec a Brindisi nel 19 a.C., poco dopo essere tornato da un viaggio in Grecia utile per completare alcuni passi dell\u2019\"Eneide\". In quest\u2019opera Virgilio, per descrivere il luogo di approdo di Enea, aveva preso come riferimento proprio il porto di Brindisi, con la sua caratteristica forma a testa di cervo che gli garantisce sicurezza dagli attacchi esterni."}
{"id": "8405798", "revid": "110157", "url": "https://it.wikipedia.org/wiki?curid=8405798", "title": "Associazione Internazionale di Estetica Empirica", "text": "L'Associazione Internazionale di Estetica Empirica (in inglese International Association of Empirical Aesthetics, \"IAEA\") \u00e8 un'organizzazione psicologica che indaga scientificamente la natura dell'esperienza e del comportamento dell'estetica. Il gruppo, che ha membri in oltre 25 paesi al mondo, fu fondato durante il primo congresso internazionale a Parigi nel 1965 da Daniel Berlyne, Robert Franc\u00e9s, Carmelo Genovese e Albert Wellek. \nStoria.\nSebbene l'associazione sia stata fondata a met\u00e0 degli anni Sessanta del XX secolo, il campo dell'estetica sperimentale era attivo gi\u00e0 da molto tempo, essendo la seconda branca pi\u00f9 antica della psicologia scientifica, tradizionalmente datata al 1876, anno in cui Gustav Theodor Fechner (1801-1887) pubblic\u00f2 la sua opera \"Vorschule der Aesthetik\". Fechner, che \u00e8 considerato il fondatore della psicofisica, stabil\u00ec dei metodi per esaminare la risposta estetica ad una variet\u00e0 di forme visuali, tra cui un'esplorazione della sezione aurea. A partire dalla fondazione dell'associazione, la ricerca sull'estetica empirica ha continuato a progredire, annoverando molti pionieri tra i suoi membri, come testimoniato da diversi libri, tra cui \"Aesthetics and Psychobiology\" di Daniel Berlyne (1971) e \"The Clockwork Muse: The Predictability of Artistic Change\" di Colin Martindale (1990).\nOrganizzazione.\nL'Associazione Internazionale di Estetica Empirica \u00e8 un'organizzazione di ricercatori che adoperano metodi scientifici per indagini sull'estetica in una vasta gamma di discipline, come le arti visive, la musica, la letteratura, il cinema, il teatro e la filosofia. I suoi membri provengono da diversi campi del sapere, tra cui la psicologia, le neuroscienze, la sociologia, la museologia, la storia dell'arte, la filosofia e la musicologia.\nL'associazione organizza conferenze biennali ed \u00e8 strettamente associata alla rivista \"Empirical Studies in the Arts\". Inoltre assegna i seguenti premi alle eccellenze nella ricerca empirica sull'estetica e la creativit\u00e0:"}
{"id": "8405799", "revid": "72396", "url": "https://it.wikipedia.org/wiki?curid=8405799", "title": "International Association of Empirical Aesthetics", "text": ""}
{"id": "8405801", "revid": "2164271", "url": "https://it.wikipedia.org/wiki?curid=8405801", "title": "Il misterioso caso Peter Proud", "text": "Il misterioso caso Peter Proud (\"The Reincarnation of Peter Proud\") \u00e8 un film del 1975 di produzione statunitense diretto da J. Lee Thompson.\nIl film \u00e8 basato sul libro \"The Reincarnation of Peter Proud\" di Max Ehrlich datato 1973.\nTrama.\nCalifornia, 1975. Peter Proud \u00e8 un giovane insegnante di storia americana. Da qualche tempo \u00e8 perseguitato da stranissimi sogni, durante i quali vede, con incredibile chiarezza e nitidezza, luoghi, volti, paesaggi, oggetti che gli sembrano perfettamente familiari, anche se \u00e8 sicuro, da sveglio, di non averli mai visti in vita sua. Questi sogni sono sempre uguali, ripetitivi, ossessivi.\nIn uno di questi, il pi\u00f9 angoscioso, sta nuotando in un lago, del quale vede benissimo le sponde e le costruzioni intorno. Si avvicina una barca a remi condotta da una giovane donna che sembra conoscerlo benissimo. Lui la chiama per nome, Marcia (Marta nel doppiaggio italiano), e le rivolge parole di scusa per qualcosa di offensivo che le ha detto. Lei dapprima sembra volerlo perdonare, ma poi, improvvisamente, lo colpisce pi\u00f9 volte con un remo. Il sognatore urla, sentendo acutamente il dolore dei colpi. Marcia continua a colpirlo, facendolo scivolare in acqua fino a farlo annegare.\nPeter si sveglia tra le braccia della sua compagna, Nora, che dice di averlo sentito urlare in modo terrificante, ripetendo un nome, Marcia. Lui, ripresosi, dice di non conoscere nessuna Marcia, e che il viso che ha sognato non gli ricorda nessuno. Passano i giorni e questi sogni, o incubi, o allucinazioni continuano, tormentandolo, frustrandolo.\nDecide allora di parlarne con un amico medico, il dottor Sam Goodman. Questi all'inizio minimizza, dicendo che tutti sognano. Peter ribatte che non sono sogni normali, sono troppo sempre uguali fino nei minimi particolari, \u00e8 troppa la nitidezza con cui vede luoghi che non conosce affatto.\nAllora il medico decide di tentare una ipnosi. Dopo averlo posto in stato di trance ipnotica, gli dice che questi sogni sono nocivi, di dimenticarli completamente, come se non fossero mai esistiti.\nPassano altri giorni e la mossa del medico sembra aver funzionato: gli incubi sono totalmente scomparsi.\nQualche tempo dopo, un giorno, Peter sta guardando alla tv un documentario sui monumenti del New England. Ad un tratto sbarra gli occhi, perch\u00e9 riconosce alcune immagini, sono proprio le stesse che aveva visto nel sonno: un ponte, l'ansa di un fiume, una statua. Il giovane corre a telefonare all'emittente tv per chiedere dove sono state girate quelle riprese. Gli rispondono: da qualche parte nel New England, ma non sanno dirgli esattamente dove.\nQuella stessa notte gli incubi ritornano.\nDopo qualche altra notte di angoscia, Peter decide di recarsi in quella zona, ormai convinto che quelle immagini siano reminiscenze di una vita precedente. Nora non gli crede affatto, ma non lo abbandona.\nDopo un lungo girovagare per i paesi del New England, da un ponte ed un'ansa di fiume Peter riconosce la citt\u00e0: \u00e8 Springfield, nel Massachusetts. A questo punto per\u00f2 Nora si rifiuta di seguirlo ancora e riparte verso casa sua. Girando per Springfield, Peter riconosce tantissime immagini: cancelli, portoni, l'ingresso di una banca. Ogni volta che vede davvero uno dei luoghi sognati, per uno strano meccanismo, il sogno corrispondente scompare. Vede anche il lago, quello dove sarebbe annegato, ma questa vista non fa scomparire l'incubo principale, il suo annegamento. Questo sogno continua a tornare.\nPeter ora \u00e8 sicurissimo di aver vissuto qui in una vita precedente. Ma vorrebbe sapere chi era. \nChiede di consultare gli archivi del quotidiano locale, con la scusa di una ricerca storica. Sta cercando un omicidio commesso in quel lago negli anni precedenti alla sua nascita, ma non ne trova nessuno. Trova invece un caso classificato come incidente, nel quale un uomo \u00e8 morto annegato. Si chiamava Jeffrey Curtis, per tutti Jeff, e ha lasciato la moglie Marcia e una bambina di pochi mesi di nome Ann.\nAnn Curtis adesso ha 27 anni ed \u00e8 divorziata da poco. Peter la vede uscire dalla casa delle sue reminiscenze e la segue fino ad un circolo sportivo, dove la vede vestita da tennista. La avvicina e le propone una partita a tennis. La ragazza sente un'istintiva attrazione per lui (guarda caso). Diventano amici, escono insieme. Lei lo porta a casa sua e gli presenta sua madre. Lui riconosce benissimo Marcia, anche se invecchiata. Col passare dei giorni, Ann gli fa capire di voler fare l'amore con lui. Ma lui esita, perch\u00e9, paradossalmente, gli sembra di commettere un incesto... ma poi cede, e fa sesso con quella che in un'altra vita era sua figlia.\nMarcia \u00e8 un'alcolizzata cronica. Sta affogando nell'alcool il suo terribile rimorso, perch\u00e9 dai suoi ricordi scopriamo che la morte di Jeff non \u00e8 stata affatto un incidente, come \u00e8 sempre riuscita a fare credere a tutti. \u00c8 andata proprio come nell'incubo di Peter. Il motivo del litigio di quella sera era che Jeff si era portato in casa delle prostitute mentre lei era all'ospedale per partorire Ann. Lui l'aveva insultata e umiliata prima di tuffarsi nel lago. Il seguito \u00e8 esattamente uguale all'incubo di Peter.\nIntanto il dottor Goodman si reca a Springfield per parlare con Peter. Gli dice che hanno un messaggio da comunicare al mondo, il pi\u00f9 importante nella storia dell'umanit\u00e0: lui \u00e8 la prova vivente della realt\u00e0 della reincarnazione.\nMa il giovane insegnante vuole tirarsi indietro. Si \u00e8 innamorato di Ann e la vuole sposare: in questa vita non \u00e8 sua figlia, \u00e8 assurdo parlare di incesto. Il medico cerca di insistere, ma alla fine rinuncia.\nResta per\u00f2 un problema. L'incubo dell'annegamento continua a tornare.\nAllora Peter decide di fare una nuotata in quel lago, convinto che cos\u00ec anche questo sogno sparir\u00e0, come tutti gli altri quando sono diventati reali. \nSi tuffa in acqua. Nuota per un po', sollevato, fantasticando sul suo futuro con Ann.\nAll'improvviso si materializza una barca a motore. A bordo c'\u00e8 Marcia, ubriaca e completamente impazzita. Si rivolge a lui chiamandolo Jeff, gli urla che non doveva tornare, che faceva meglio a restare dov'era. Lui cerca di calmarla, ma lei estrae una pistola e gli spara.\nPeter Proud muore annegato, nello stesso luogo (e per mano della stessa donna) della sua precedente incarnazione."}
{"id": "8405805", "revid": "300067", "url": "https://it.wikipedia.org/wiki?curid=8405805", "title": "Tolga Gecim", "text": ""}
{"id": "8405810", "revid": "1347902", "url": "https://it.wikipedia.org/wiki?curid=8405810", "title": "Universit\u00e0 statale del Daghestan", "text": "L'Universit\u00e0 statale del Daghestan (DGU, ) \u00e8 un ente di istruzione accademica russo situato a Macha\u010dkala."}
{"id": "8405819", "revid": "2091899", "url": "https://it.wikipedia.org/wiki?curid=8405819", "title": "Anniano di Alessandria", "text": "Diede importanti contributi alla cronologia.\nBiografia.\nAnniano, in greco Annianos (\u1f08\u03bd\u03bd\u03b9\u03b1\u03bd\u03bf\u03c2), fu il primo computista a riconoscere il ciclo di 532 anni, con cui ricorre la Pasqua nel calendario giuliano. Questo ciclo \u00e8 spesso attribuito a Vittorio d'Aquitania, il primo in Occidente a riconoscere tale ciclo nel 457. Il ciclo nasce dalla necessit\u00e0 di combinare il ciclo solare di 28 giorni, che determina il giorno della settimana in cui cade il Capodanno dell'anno solare, con il ciclo metonico di 19 anni, che determina la data del Capodanno lunare. Prima di Anniano in oriente e di Vittorio in occidente gli astronomi ecclesiastici avevano proposto cicli pi\u00f9 brevi, ma imprecisi, che avevano determinato controversie sulla data della pasqua fra la chiesa di Alessandria e quella di Roma.\nAnniano critic\u00f2 la storia universale del suo confratello contemporaneo Panodoro di Alessandria per aver fatto troppo affidamento su fonti profane piuttosto che sulle fonti bibliche e, quindi, svilupp\u00f2 la propria cronologia, secondo la quale la data della creazione \u00e8 il 25 marzo 5492 a.C. Dato che il calendario alessandrino pone il Capodanno il 29 agosto, lepoca da lui proposta, cio\u00e8 il primo giorno del calendario prolettico civile alessandrino, venne a cadere sette mesi prima, cio\u00e8 il 29 agosto 5493 a.C. Quest'anno era esattamente undici cicli pasquali, di 532 anni ciascuno, prima dell'anno alessandrino che iniziava il 29 agosto 360, che a sua volta era di quattro cicli di 19 anni successivo al 29 agosto 284, l'epoca dellera di Diocleziano (detta anche \"era dei martiri\"). Il 29 agosto 360, invece \u00e8 l'epoca dell'era nota come \"era di grazia\" nella chiesa copta.\nNessuna delle opere di Anniano \u00e8 sopravvissuta. \u00c8 principalmente noto dalla discussione delle sue opere da parte di Giorgio Sincello durante il IX secolo, sebbene frammenti minori appaiano altrove. Elia di Nisibi lo cita nella sua \"cronografia\" dell'XI secolo.\nTuttavia, la tabella pasquale di Anniano di 532 anni, contenente un ciclo pasquale di 532 anni basato su un ciclo lunare metonico di 19 anni, \u00e8 sopravvissuta. Il suo ciclo lunare metonico di 19 anni fu adottato dal vescovo Cirillo di Alessandria, che utilizz\u00f3 nella sua tabella pasquale di 114 anni (in lingua greca e con date del calendario alessandrino). Poco prima della morte di Cirillo (AD 444) fu dato principio a una tabella pasquale nella lingua latina e con date del calendario giuliano, probabilmente per uso nella parte latina dell'Europa; ne risult\u00f2 la tabella pasquale di 95 anni, nota come \u2018la tabella pasquale attribuita a Cirillo\u2019, che copriva l\u2019intervallo di tempo AD 437-531. Un secolo pi\u00f9 tardi (AD 525) questa tabella pasquale fu estesa da Dionigi il Piccolo coprendo l\u2019intervallo di tempo AD 532-626. Solo due secoli dopo Beda il Venerabile la ampli\u00f2 redigendo una tabella per un intero ciclo di 532 anni dal 532 al 1063. Concludiamo che \u00e8 precisamente la variante del ciclo lunare metonico di 19 anni (inventato da Anatolio) scelta da Anniano che \u00e8 stata il nocciolo del Calcolo della Pasqua nel mondo cristiano latino dal sesto al sedicesimo secolo.\nQuanto a Vittorio d\u2019Aquitania, Jan Zuidhoek, fingendo di menzionare esplicitamente tutti i cicli lunari metonici di 19 anni rilevanti, ha perso un\u2019opportunit\u00e0 per menzionare quello di Vittorio Tuttavia, Alden Mosshammer lo ha menzionato esplicitamente. In linea di principio, ogni data del ciclo pasquale di 532 anni della tabella pasquale di Vittorio pu\u00f2 essere calcolato applicando la vecchia regola romana \u201cDomenica pasquale \u00e8 la prima domenica dopo il primo giorno dopo la luna piena pasquale\u201d alla data della luna piena pasquale corrispondente del suo ciclo lunare (su richiesta con l\u2019aiuto del concorrente essendo il numero che indica il giorno feriale di 1 gennaio)."}
{"id": "8405820", "revid": "767487", "url": "https://it.wikipedia.org/wiki?curid=8405820", "title": "L'agente confidenziale", "text": "L'agente confidenziale (\"Confidential Agent\") \u00e8 un film del 1945 di produzione statunitense diretto da Herman Shumlin.\nIl film \u00e8 basato sul libro \"The Confidential Agent\" di Graham Greene (1939)."}
{"id": "8405822", "revid": "439868", "url": "https://it.wikipedia.org/wiki?curid=8405822", "title": "Caterina Bondini", "text": " \nBiografia.\nFu impegnata nel Teatro degli Stati di Praga nel 1784-1791, dove cant\u00f2 ruoli importanti nelle opere di Mozart. Nel 1773 si spos\u00f2 con l'impresario Pasquale Bondini e divenne un soprano popolare nella compagnia di suo marito a met\u00e0 degli anni 1780. La coppia ebbe cinque figli, solo due dei quali vissero fino all'et\u00e0 adulta. Cant\u00f2 Susanna nella prima produzione praghese di \"Le nozze di Figaro\" all'inizio di dicembre 1786. "}
{"id": "8405825", "revid": "92723", "url": "https://it.wikipedia.org/wiki?curid=8405825", "title": "Produzione musicale", "text": "Per produzione musicale si indica il processo creativo e tecnico che ha come obiettivo la realizzazione di un brano musicale destinato alla registrazione. Le fasi principali collegate alla realizzazione di un brano sono varie in quanto quest\u2019ultimo pu\u00f2 essere realizzato in vari modi. Indicativamente le fasi sono relative alla composizione, alla pre-produzione, alla produzione vera e propria e alla post-produzione.\nLa produzione musicale \u00e8 oggi considerata un'estensione tecnica delle attivit\u00e0 di composizione e arrangiamento, ma anche un'attivit\u00e0 artistica autonoma.\nStoria.\nLa produzione musicale ha mutato profondamente forma con l\u2019avvento della registrazione multitraccia, inventata dal chitarrista Les Paul, offrendo la possibilit\u00e0 di registrare, in luoghi e momenti diversi, vari strumenti per poi sovrapporli e dare vita ad una strumentale.\nQuesta modalit\u00e0 raggiunge il picco del proprio utilizzo con l\u2019arrivo del movimento culturale afroamericano dell\u2019hip hop, i cui maggiori esponenti (Afrika Bambaata e Grandmaster Flash) componevano i propri brani campionando frammenti da altri brani; tali frammenti vengono chiamati spesso \"campioni\" o \"samples\".\nGli strumenti di produzione, anche se vengono usati per lo pi\u00f9 in forma digitale, possono accompagnare qualunque genere musicale, inclusi quelli apparentemente pi\u00f9 acustici.\nA partire dagli anni novanta molteplici case di sviluppo hanno implementato i propri software per produrre musica. Alcuni di questi software sono:\nQuesti software si presentano, solitamente, attraverso una \"DAW\" (Digital audio workstation) in cui l\u2019utente pu\u00f2 utilizzare svariate funzioni per la realizzazione multitraccia, tra cui:\nFasi della produzione musicale.\nComposizione.\nPer composizione si indica la fase in cui l\u2019artista getta le basi per la realizzazione del prodotto finale. Durante la composizione vengono delineati elementi come:\nLa sequenza con la quale queste parti vengono assemblate varia dalla tipologia del brano ma solitamente si inizia dal genere musicale in quanto determina, seppur in modo non decisivo, la ritmica del brano.\nUna struttura tipica di brani pop, sia cantata che strumentale, \u00e8 la seguente:\n\"Intro &gt; 1\u00b0 Verse &gt; 1\u00b0 Chorus &gt; 2\u00b0 Verse &gt; 2\u00b0 Chorus &gt; Bridge &gt; Final chorus &gt; Outro\"\nPre-produzione.\nPer pre-produzione si indica la fase precedente alla registrazione.\nIn questa fase \u00e8 fondamentale la collaborazione tra artista e produttore (o altre figure) in quanto viene rielaborato il lavoro della fase precedente e si cerca di dare un\u2019impostazione dal punto di vista dell\u2019arrangiamento.\nLa pre-produzione include anche una prima esecuzione del brano in uno studio di registrazione per verificare i punti di forza e le debolezze del brano (intro, chorus, ecc..).\nQuesta \u00e8 la fase in cui vengono delineate tutte le scelte stilistiche e compositive, ed \u00e8 necessaria per mettersi in relazione con i tecnici del suono che cureranno le fasi tecniche successive (a meno che non sia lo stesso produttore a curare l\u2019aspetto tecnico).\nAmbienti.\nProject studio.\nIl project studio \u00e8 una sala di composizione in cui viene eseguita la fase di pre-produzione e in cui possono essere eseguite anche registrazioni sia di demo sia di dischi. Di solito, \u00e8 dotato di macchinari analogici e digitali.\nRegistrazione domestica.\nGrazie alle nuove tecnologie musicali \u00e8 possibile realizzare la fase di pre-produzione direttamente da casa mantenendo livelli di qualit\u00e0 elevati; in questo caso il project studio prende il nome di \"home recording.\" Di fatto gli strumenti musicali possono essere raccolti all\u2019interno di software per la produzione musicale, come DAW, VST (Virtual Studio Technology) e plugins, anche se non viene esclusa la realizzazione di parti suonate in modo analogico, per esempio da chitarre e batterie.\nLa registrazione domestica riduce i costi di gestione e le tariffe rispetto alla registrazione in uno studio professionale, aprendo le porte della produzione musicale a un numero maggiore di persone.\nPer l'home recording sono necessari:\nProduzione.\nPer produzione si indica il processo eseguito dopo la pre-produzione. Al suo interno, generalmente, si inseriscono le fasi di registrazione, di editing e di mixaggio.\nRegistrazione.\nLa fase di registrazione, chiamata anche \"tracking\", \u00e8 la fase in cui vengono registrati i diversi strumenti musicali. Le modalit\u00e0 di registrazione possono essere classificate come:\nOgnuno di questi approcci ha i propri pro e contro: l'approccio live consente di ottenere una registrazione pi\u00f9 spontanea, mentre la registrazione multitraccia in sequenza permette di contenere gli errori di esecuzione e di ottenere un'alta qualit\u00e0 audio grazie all'assenza di interferenze tra le registrazioni microfoniche dei diversi strumenti. Nella fase di registrazione vengono prodotte le diverse tracce che comporranno il pezzo finale; il numero delle tracce dipende dal numero di strumenti registrati e dalla tecnica di registrazione.\nEditing.\nL\u2019editing \u00e8 la fase in cui il tecnico del suono, o lo stesso produttore, si impegna nella pulizia delle tracce registrate. Questo lavoro \u00e8 rivolto alla finitura della prestazione non propriamente intonata o a tempo anche se i criteri utilizzati non sono del tutto oggettivi, perch\u00e9 un\u2019esecuzione imperfetta pu\u00f2 risultare pi\u00f9 autentica e gradevole. La maggior parte delle DAW dispongono della funzione \"humanize\", che simula l\u2019errore umano e genera imprecisioni casuali di allineamento temporale, intonazione e impatto della nota. Questa funzione pu\u00f2 essere utilizzata, per esempio, per programmare una batteria elettronica con un set di suoni acustici, in modo da riprodurre con la massima fedelt\u00e0 possibile una batteria reale suonata da un essere umano.\nIn questa fase si correggono gli eventuali disallineamenti (laddove risultino svantaggiosi) e le latenze date da strumenti con tecnologia MIDI: in quest\u2019ultimo caso \u00e8 preferibile che i suoni siano sincronizzati.\nMixaggio.\nIl mixaggio \u00e8 la fase in cui si cerca di creare un senso di spazialit\u00e0 al brano, per esempio attraverso la manipolazione dei suoni. Ogni suono viene collocato nel panorama stereo in modo tale da assegnargli una distanza e una profondit\u00e0, esaltando l\u2019armoniosit\u00e0 del brano.\nUno degli approcci di registrazione pi\u00f9 utilizzati per il mixaggio \u00e8 la registrazione multitraccia, proprio perch\u00e9 consente di manipolare singolarmente ogni suono tramite strumenti ed effetti come:\nQuindi mixare un brano consiste nel concepire i suoni principalmente su due piani diversi:\nMixdown.\nIl mixdown viene inteso come l\u2019ultima fase del mixaggio, in cui il brano viene esportato da una DAW per ottenere un file stereofonico. Questo rappresenta la traccia finale in formato stereo pronto per passare all\u2019ultima fase, quella del mastering.\nPost-produzione.\nLa post-produzione \u00e8 l\u2019ultima fase della produzione di un brano musicale e solitamente riguarda il compimento dell\u2019intera traccia audio, ovvero il mastering.\nL\u2019obiettivo di questo processo \u00e8 quello di adattare gli elementi sonori ed, eventualmente, ottimizzare i livelli dei volumi per rendere la traccia armoniosa e fruibile su qualunque sistema/supporto in grado di riprodurre musica. Solitamente per il mastering vengono utilizzati, esattamente come per la fase di mixaggio, equalizzatori, compressori ed altri tool per rinforzare il panorama stereofonico.\nLe operazioni possibili da eseguire durante la fase di mastering sono:\nPer masterizzare un brano si deve tener conto dei supporti su cui sar\u00e0 riprodotta tale traccia audio in quanto, se il supporto sar\u00e0 un comune cd, dovr\u00e0 essere effettuato il cosiddetto downsampling, in quanto le caratteristiche di questo supporto (profondit\u00e0 16 bit, frequenza di campionamento di 44.100 Hz) sono nettamente inferiori rispetto a quelle con cui la traccia viene prodotta.\nInvece se il prodotto \u00e8 destinato ad altri supporti digitali il file audio conterr\u00e0 i metadati, ovvero informazioni che descrivono:\nInoltre il prodotto finale sar\u00e0 un file audio AAC (dettato dallo standard MfiT) che conterr\u00e0 informazioni sui volumi medi della traccia in modo tale da migliorare l\u2019esperienza dell\u2019utente finale che ha la possibilit\u00e0 di ascoltare la traccia audio su diverse piattaforme di streaming."}
{"id": "8405836", "revid": "767487", "url": "https://it.wikipedia.org/wiki?curid=8405836", "title": "Un clair de lune \u00e0 Maubeuge", "text": "Un clair de lune \u00e0 Maubeuge \u00e8 un film del 1962 diretto da Jean Ch\u00e9rasse."}
{"id": "8405839", "revid": "80030", "url": "https://it.wikipedia.org/wiki?curid=8405839", "title": "Selim il Crudele", "text": ""}
{"id": "8405841", "revid": "1543377", "url": "https://it.wikipedia.org/wiki?curid=8405841", "title": "Ecomuseo del Vertice", "text": "L'ecomuseo del Vertice \u00e8 un museo valdostano situato sulla pista delle condotte forzate della Gran Balconata del Cervino, nei pressi degli alpeggi de La Mande di Valtournenche.\nL'ecomuseo \u00e8 raggiungibile dal Bec del Pio Merlo, scendendo verso sud fino all'Alpe Promindot e proseguendo sulla strada sterrata.\nDescrizione.\nIl museo si trova nei pressi della diga del lago Goillet ed \u00e8 in parte ospitato nel fabbricato della Compagnia Valdostana delle Acque.\nI pannelli informativi illustrano lo sfruttamento delle acque del Marmore per produrre energia elettrica e quanto \u00e8 rimasto delle opere di costruzione e di gestione del Vertice, del Tracciolino, della centrale idroelettrica di Les Perr\u00e8res e del bacino artificiale realizzati tra gli anni Venti e gli anni Trenta del Novecento. \nA testimonianza di questa archeologia industriale, si possono vedere i macchinari che traevano il carrello dalla centrale di Les Perr\u00e8res al Vertice attraverso un argano a fune, un aerostato di avviamento Agudio e la motrice Brown-Boveri ed i carrelli che percorrevano in piano il Tracciolino, fin sotto la diga.\nIn alto sul pendio della montagna si trova la costruzione dalla quale parte la galleria che porta alla diga."}
{"id": "8405842", "revid": "765341", "url": "https://it.wikipedia.org/wiki?curid=8405842", "title": "Kansas City Chiefs 1986", "text": "La stagione 1986 dei Kansas City Chiefs \u00e8 stata la 17\u00aa nella National Football League e la 27\u00aa complessiva. \nDopo un record di 3-3 nelle prime sei partite, Bill Kenney sostitu\u00ec Todd Blackledge come quarterback titolare, portando la squadra a quattro vittorie consecutive, la striscia pi\u00f9 lunga dal 1980. Seguirono tre sconfitte consecutive che misero in dubbio la partecipazione ai playoff. Due vittorie a dicembre per\u00f2 assicurarono a Kansas City di raggiungere la \"post-season\" dopo 15 anni. Nel turno delle wild card la squadra, con Blackledge titolare al posto dell'infortunato Kenney, fu eliminata dai New York Jets. Malgrado il risultato positivo l'allenatore John Mackovic fu licenziato a fine stagione.\nCalendario.\nPlayoff.\nTurno delle wild card\n\"al Giants Stadium, East Rutherford, New Jersey\""}
{"id": "8405844", "revid": "300067", "url": "https://it.wikipedia.org/wiki?curid=8405844", "title": "Ogulcan Baykan", "text": ""}
{"id": "8405849", "revid": "121659971", "url": "https://it.wikipedia.org/wiki?curid=8405849", "title": "Teatro Romen", "text": "Il teatro Romen () \u00e8 situato a Mosca ed \u00e8 il pi\u00f9 antico e pi\u00f9 famoso dei teatri roman\u00ed al mondo. Il teatro \u00e8 un simbolo chiave della cultura rom in Russia, e dal momento della sua fondazione nel 1931, \u00e8 stato un polo di attrazione per gli artisti roman\u00ed in Russia. \nPrecursori del teatro Romen.\nGi\u00e0 nel XVIII e XIX secolo, esistevano a Mosca e San Pietroburgo dei cori dei rom russi.\nAlla fine del XIX secolo, il direttore di uno dei cori roman\u00ed, Nikolai Shishkin cre\u00f2 la prima compagnia teatrale. La prima esibizione della troupe fu nell'operetta \"Canzoni zigane recitate\" (), con la compagnia principale del Teatro Arcadia. Questo accadde nel 1886. L'operetta ha funzionato per diversi anni. Il 13 aprile 1887 al Malyj dramati\u010deskij teatr ci fu la prima interpretazione dell'operetta di Strauss \"Der Zigeunerbaron\" con la compagnia di Shishkin rom che interpretava i ruoli dei rom. \nIl 20 marzo 1888 fu messa in scena al Malyj dramati\u010deskij teatr la prima dell'operetta in Lingua roman\u00ed \"Figli della foresta\". Fu eseguita esclusivamente dalla troupe dei roman\u00ed. La produzione ha funzionato per 18 anni ed \u00e8 stato un grande successo. \nNel 1892, Shishkin produsse una nuova operetta, \"Vita zigana\". \nNegli anni venti, molti gruppi roman\u00ed di cantanti, ballerini e musicisti si esibirono in URSS.\nStoria del teatro Romen.\nIl 24 gennaio 1931 fu aperto a Mosca lo studio teatrale roman\u00ec \"Indo-Romen\". Entro un mese, lo studio ha eseguito i suoi primi lavori.\nIl primo regista e il primo compositore di musica di \"Indo-Romen\" furono due attivisti ebrei, Moishe Goldblat e Semen Bugachevsky.\nIl 16 dicembre 1931 il teatro mise in atto la sua prima performance musicale-drammatica completa, \"Vita su ruote\" (). Si trattava di una pi\u00e8ce in tre atti basata su un lavoro dell'autore roman\u00ec Alexandr Germano. A seguito di tale esibizione, lo studio fu ribattezzato Teatro Romen. Il primo direttore teatrale \u00e8 stato Georgy Lebedev, un rom russo\nDal 1940, il teatro ha tenuto tutte le sue esibizioni in lingua russa.\nL'attuale direttore teatrale (2008) \u00e8 Nikolai Slichenko, un famoso attore roman\u00ec in Russia."}
{"id": "8405853", "revid": "88740", "url": "https://it.wikipedia.org/wiki?curid=8405853", "title": "Ayres Borghi-Zerni", "text": "Biografia.\nNacque da una famiglia di musicisti. Suo padre Edgardo, era un tenore italiano di modesta reputazione, e sua zia Adele Borghi, un eminente mezzosoprano ammirata dallo stesso Giuseppe Verdi. Poco si sa dei primi anni della sua vita. Studi\u00f2 canto a Milano con un maestro di nome Bonanno e fece il suo debutto nel 1914 al Teatro Dal Verme nel ruolo di Micaela nella Carmen di Georges Bizet. Nei due anni successivi fece diverse apparizioni di successo su palcoscenici provinciali italiani, tra cui il Teatro della Pergola a Firenze dove, nel 1916, cant\u00f2 Gilda nel \"Rigoletto\" di Verdi. Nel 1917 si rec\u00f2 in tourn\u00e9e in Sud America, dove cant\u00f2 Lucia in Lucia di Lammermoor di Gaetano Donizetti e Violetta ne \"La traviata\" di Verdi al Gran Teatro dell'Avana, al Teatro Nazionale del Venezuela e al Teatro Arbeu in Messico. L'anno seguente fece la sua prima apparizione in un importante teatro lirico italiano - il Teatro Comunale di Bologna, dove interpret\u00f2 Gilda in \"Rigoletto\" e Amina ne \"La sonnambula\" di Vincenzo Bellini. Ci\u00f2 segn\u00f2 l'inizio della sua importante carriera: nei successivi dieci anni (1918-1928) fu invitata a cantare nei pi\u00f9 importanti teatri d'Italia, tra cui il Teatro Costanzi di Roma (nel 1918 e 1922), il Teatro Massimo di Palermo (nel 1919), Teatro San Carlo di Napoli (nel 1919, 1920, 1924, 1925 e 1928), il Teatro La Fenice di Venezia (1921, 1926 e 1927) e il Teatro Regio di Torino (nel 1922). Sembra abbastanza strano, tuttavia, che non abbia mai cantato al Teatro alla Scala. Oltre ai pi\u00f9 grandi palcoscenici italiani, la Borghi-Zerni ebbe un enorme successo alla Royal Opera House di Londra, dove nel 1919 cant\u00f2 Violetta ne \"La traviata\". Cant\u00f2 anche al Gran Teatre del Liceu di Barcellona (sempre nel 1919, ne \"Il barbiere di Siviglia\", \"Lucia di Lammermoor\" e \"Rigoletto\") e all'Op\u00e9ra di Monte-Carlo (nel 1920, ne \"La traviata\", \"Rigoletto\" (con il tenore Beniamino Gigli ) e la prima mondiale della nuova opera \"Satana\" di Raoul Gunsbourg). La sua carriera non dur\u00f2 a lungo, poich\u00e9 sembra essersi ritirata dal palcoscenico nel 1928. Tenne le sue ultime esibizioni nei ruoli di Violetta e Lucia nel 1928 (al Teatro San Carlo e al Politeama Reinach di Parma), e da quel momento non si hanno pi\u00f9 sue notizie.\nDiscografia.\nNonostante la sua brillante carriera, registr\u00f2 relativamente poco. \u00c8 nota soprattutto per aver interpretato il ruolo di Gilda in una delle prime versioni complete del \"Rigoletto\" di Giuseppe Verdi (con Giuseppe Danise nel ruolo di Rigoletto e Carlo Broccardi in quello del duca di Mantova). Quest'opera venne registrata da La voce del padrone nel 1916 a Milano con la compagnia del Teatro alla Scala sotto la direzione di Carlo Sabajno. A parte questa registrazione, \u00e8 nota per aver realizzato sei registrazioni per la Columbia Records, comprendenti arie dalla \"Lucia di Lammermoor\", da \"Il barbiere di Siviglia\" e da \"La traviata\" e \"Rigoletto\" di Verdi, ma sono meno conosciute."}
{"id": "8405854", "revid": "125360127", "url": "https://it.wikipedia.org/wiki?curid=8405854", "title": "Palazzo Montecatini (primo)", "text": "Il Palazzo Montecatini \u00e8 un edificio del centro di Milano, sito in Via della Moscova 3, angolo Largo Donegani, ad uso uffici. Fu progettato dallo Studio Ponti-Fornaroli-Soncini tra il 1935 e il 1938. Ci si riferisce spesso a esso come Primo Palazzo Montecatini per distinguerlo dall'altro palazzo Montecatini, anch'esso prospettante su Largo Donegani, progettato da Ponti e Fornaroli nel 1947-1951.\nStoria.\n\"La storia dell'architettura moderna deve essere riconoscente in modo particolare agli industriali... per la creazione pi\u00f9 rappresentativa delle moderne organizzazioni: gli uffici delle grandi amministrazioni. ... Il nuovo palazzo della Montecatini pu\u00f2 essere considerato come un'opera di alta classe, [per] la seriet\u00e0 e modernit\u00e0 degli impianti, il calcolato tecnicismo, l'ardimento di taluni provvedimenti, come il condizionamento dell'aria.\" \nIl Palazzo fu commissionato allo Studio Ponti-Fornaroli-Soncini da Guido Donegani, fondatore e presidente della Montecatini \"con il preciso mandato di dotarlo di tutti i perfezionamenti fin qui sperimentati e realizzati in tutto il mondo.\" \"L'intensa (e combattuta) collaborazione tra [i progettisti] e il committente ha fatto alzare il tiro ad entrambi e l'edificio ha raggiunto, nonch\u00e9 l'efficienza, l'immagine che divenne subito popolare al suo primo apparire\".\nCaratteristiche.\n\"A vincolare la nascita del progetto vi sono tre elementi: la preesistente costruzione [su via Turati del vecchio Palazzo Montecatini] da integrare alla nuova in un unico complesso; la sagoma dell'area destinata al nuovo intervento e i conseguenti allineamenti stradali; l'ambientazione stilistica con gli edifici attigui. Ponti, Fornaroli e Soncini liberano la pianta [dalle forme classiche], consentendole di delinearsi nel modo pi\u00f9 consono e razionale rispetto [alla forma del lotto e] alla distribuzione esterna e interna delle attivit\u00e0 funzionali, dandole la forma di una H rastremata.\" Essa realizza una connessione naturale con l'edificio preesistente e \"la centralizzazione degli uffici e dei servizi: nel braccio centrale sono posti gli uffici dei dirigenti; nei due corpi allungati gli altri uffici, che si trovano cos\u00ec a uguale distanza dai dirigenti.\" \"Ma l'immagine dell'edificio \u00e8 data non dal solenne fronte (arretrato, su una strada minore), bens\u00ec dalla parete laterale continua, sulla via principale (via Turati). Perfettamente liscia, con serramenti e cristalli a filo, questa i\"mpenetrabile\" parete appare \"senza spessore\" e la \"ripetizione\" delle aperture appare, significativamente, \"senza peso\". Nel contatto con la vecchia facciata del vecchio Palazzo Montecatini, con cui si allinea, questa parete aerea (piacque a Malaparte, piacque a Savinio) esprime il totale distacco delle due architetture.\"\nIl sistema spaziale.\n\"Impostata sulla funzionale pianta ad H, con accesso a corte su via Moscova, la \"macchina d'uffici\" studiata da Ponti, Fornaroli e Soncini realizza il risultato di una perfetta coerenza progettuale tra il design dell'involucro e quello delle attrezzature interne.\" Si \u00e8 ricercata \"l'unit\u00e0 dei rapporti, per cui tutte le sue forme nascono da una funzione naturale... [Ad esempio,] i progettisti hanno misurato la scrivania, che \u00e8 il mobile dominante dell'ambiente di ufficio, e su questa misura hanno fissato il modulo di tutta la costruzione. ... Gli assi di luce sono determinati dalla posizione di questi mobili; l'altezza dei davanzali \u00e8 determinata dall'altezza degli scaffali. Ogni ufficio diventa uno spazio-modulo: nella addizione di questi elementi \u00e8 immaginato tutto l'organismo.\" \"Gli uffici sono divisi con \"pareti trasparenti a settori mobili, che in breve tempo possono essere facilmente spostati.\" Lo spazio di lavoro \u00e8 infatti un unico grande ambiente.\nLe fronti.\n\"Il trattamento delle affilate superfici esterne \u00e8 una precisa dichiarazione in favore della sincerit\u00e0 espressiva dei materiali predicata dal razionalismo. Le levigatissime pareti in marmo cipollino verde e i serramenti standardizzati in ferro e alluminio enfatizzano, infatti, il valore di \"pelle\" del rivestimento rispetto all'ordito strutturale della fabbrica.\" \"Marmo e alluminio, materiali Montecatini; quel marmo che Gio Ponti dice \"ho fatto tagliare i massi controverso e ho inventato un marmo nuovo\", e lo chiama il \"tempesta\".\" Di grande effetto \u00e8 il risultato cromatico che combina il grigio-argento dell'alluminio degli infissi, al verde cangiante del marmo della facciata. L'edificio non ammette modanature n\u00e9 rilievi e le pareti a piombo precipitoso hanno nella finestra un modulo essenziale, ripetuto ritmicamente in orizzontale nei corpi di fabbrica laterali e in verticale nell'edificio centrale. Ponti, nonostante le dimensioni del Palazzo, lo immagina leggero e ne leviga l'esterno tenendo sullo stesso piano il rivestimento e le cornici dei serramenti\"\nGli impianti.\n\"Una importanza notevole rivestono gli impianti, alloggiati nel secondo piano sotterraneo: posta pneumatica, centrale telefonica, gruppi di climatizzazione (rara a quei tempi in Italia), archivi, montacarichi, magazzini e ricoveri antiaerei per 500 persone.\" \"E Ponti volle non \"nascondere\" ma rendere visibile e visitabili le \"bellissime\" centrali.\" Gli apparecchi e gli arredi furono tutti revisionati con entusiasmo dai progettisti o da loro appositamente disegnati (e fonte di \"avvio di studi sulla prefabbricazione, come le \"scale pronte Montecatini\", studiate da Libera, Ponti, Soncini e Vaccaro\").\nLa progettazione globale.\n\"La meticolosa predisposizione progettistica, passione mia e dei miei collaboratori\", scrive Ponti, \"assume nei disegni, oltre un valore tecnico, anche un valore morale di sforzo e uno estetico di grafia. Talvolta queste tavole assumono aspetti come l'ordinativo delle pietre, il cui interesse grafico ci pare assumere un suo valore astratto, al di l\u00e0 dello scopo pratico. Questa nostra passione progettistica si \u00e8 accompagnata all'entusiasmo della revisione di tutti quanti i particolari, dagli impianti ai procedimenti, agli apparecchi, alle lampade etc: di tutto quanto cio\u00e8 appariva da rivedere, da migliorare, da sperimentare e da prevedere. Dalla illuminazione di gala al percorso turistico per visitare il palazzo s'\u00e8 cercato di prevedere tutto il prevedibile, di intervenire in ogni dove.\"\" \nBombardamento e ricostruzione.\n\"In un bombardamento durante la seconda Guerra Mondiale, l'edificio fu seriamente danneggiato. In occasione della ricostruzione delle ali laterali, Donegani volle realizzare l'elevazione dell'edificio, portando i piani da otto a nove. Ponti era fermamente contrario a questa modifica, che sentiva ledere il carattere di \"forma finita\" dell'opera. Ma Donegani motiv\u00f2 la decisione affermando che \"un edificio funzionale accresciuto di un piano funziona di pi\u00f9\".\""}
{"id": "8405857", "revid": "15756", "url": "https://it.wikipedia.org/wiki?curid=8405857", "title": "Torrione del Barco", "text": "Il Torrione del Barco \u00e8 il baluardo difensivo posto pi\u00f9 a nord dell'intera cinta muraria di Ferrara\nStoria.\nLe mura di Ferrara nella loro parte settentrionale vennero costruite per lo pi\u00f9 negli anni compresi tra il 1493 ed il 1505 per volont\u00e0 di Ercole I d'Este. Ebbero come prima motivazione quella di creare una barriera difensiva contro gli attacchi possibili che potevano arrivare, come erano arrivati in passato, dalla Serenissima.\nIn realt\u00e0 l'Addizione Erculea, che port\u00f2 all'enorme estensione dell'area urbana protetta da difese murarie, non ebbe solo uno scopo militare ma un dichiarato intento urbanistico e paesaggistico. Sin dai primi momenti dopo il loro completamento questi nuovi terrapieni difensivi, innalzati sul livello della pianura, divennero anche, nei momenti di pace, un luogo scelto dalla stessa corte estense per lo svago, un altro giardino.\nDescrizione.\nIl torrione \u00e8 costituito da una struttura a forma di torre larga e bassa, del diametro complessivo di ventuno metri e quindi \u00e8 il pi\u00f9 esteso come pianta tra tutti quelli edificati da Biagio Rossetti. La casamatta sotto il piano principale ha una copertura a botte presente anche in altre strutture fortificate nate in quel periodo sulla cinta muraria, come il baluardo di San Tommaso. Vicino sono presenti i resti delle antiche postazioni di difesa. Alla casamatta, dove venivano sistemate le artiglierie pesanti e che erano spostate con un sistema a paranco, si poteva accedere dal piano superiore attraverso una scala. Nella situazione recente mancano i merli che in origine ornavano le strutture superiori. Esternamente conserva ancora piccoli segmenti del cordolo originale del XV secolo tipico delle strutture difensive di Rossetti. Strutturalmente ricorda moltissimo il torrione di San Giovanni, che tuttavia \u00e8 conservato in miglior stato non avendo subito i danneggiamenti prodotti dai bombardamenti della seconda guerra mondiale n\u00e9 l'asportazione vandalica di materiali da costruzione nell'immediato dopoguerra. Interessante da notare \u00e8 la tecnica costruttiva adottata nelle mura meridionali, nelle quali la struttura in muratura non \u00e8 direttamente appoggiata al terrapieno interno ma esiste un fossato che li separara.\nPatrimonio dell'umanit\u00e0.\nL'intero percorso della mura di Ferrara, che comprende anche il torrione, viene ricordato tra i criteri di iscrizione della citt\u00e0 ai siti patrimonio mondiale dell'umanit\u00e0 con l'inserimento nel Patrimonio Mondiale Unesco rispettivamente a Berlino nel 1995 e a Marrakech nel 1999.\nArea verde.\nIl torrione, sin dalla sua nascita, non fu solo una struttura militare ma venne utilizzato dalla popolazione, come quasi tutte le mura di Ferrara, anche come un giardino cittadino. Interventi di recupero nel XX e nel XXI secolo lo hanno reso maggiormente fruibile pure dal punto di vista ricreativo e turistico pure nel vallo esterno che lo circonda. Esiste un percorso ciclopedonale che permette di fruire di quest'area esterna alle mura e che la collega al vicino parco urbano Giorgio Bassani."}
{"id": "8405866", "revid": "1505830", "url": "https://it.wikipedia.org/wiki?curid=8405866", "title": "Joke Schauvliege", "text": "Biografia.\nDopo gli studi secondari presso Notre-Dame della Visitazione (\"Onze-Lieve-Vrouw Visitatie\") a Gand, ha studiato giurisprudenza all'Universit\u00e0 Statale di Gand (oggi Universit\u00e0 di Gand) e ha praticato per dieci anni la professione di avvocato a Gand. Il padre G\u00e9rard Schauvliege era un geometra e lei \u00e8 una pronipote di August Schauvliege.\nNel 1994 \u00e8 diventata la pi\u00f9 giovane consigliera comunale di Evergem. Fu membro di Giovani lavoratori cattolici (VKAJ, equivalente fiammingo della Giovent\u00f9 operaia cristiana (JOCF) e di diverse altre associazioni. Nel 1999, \u00e8 stata eletta deputato federale. Fu un periodo difficile per quello che era allora il Partito Popolare Cristiano (CVP), retrocesso nei banchi dell'opposizione. Alle elezioni del 2003 ottenne un punteggio personale onorevole, ma insufficiente per ottenere un seggio in parlamento.\nNel 2004 ha iniziato l'attivit\u00e0 politica a livello fiammingo, diventando membro del Parlamento fiammingo per la commissione per l'ambiente e la pianificazione regionale. Passa alla CD&amp;V, come uno specialista nella pianificazione regionale. \u00c8 stata anche vicepresidente del gruppo CD&amp;V nel Parlamento.\nA partire dal 2 gennaio 2007 ottiene un mandato esecutivo locale. Nel suo comune di Evergem, \u00e8 consigliere comunale responsabile per la pianificazione della citt\u00e0, della politica per i giovani, del turismo e della protezione della natura. Dal 2008 \u00e8 vicepresidente nazionale della CD&amp;V.\nNelle elezioni regionali del 2009, ha ottenuto 51.810 voti di preferenza, il numero pi\u00f9 alto per le Fiandre orientali. Un punteggio personale cos\u00ec alto che gli \u00e8 valso l'incarico di Ministro dell'ambiente, della natura e della cultura nel nuovo governo fiammingo di Kris Peeters nel luglio 2009.\nIl giorno dopo la sua designazione, ha ammesso che mancava di affinit\u00e0 con le questioni culturali e che la sua ultima esperienza con le arti dello spettacolo era stata quella di assistere a un'esibizione di un gruppo teatrale amatoriale di Evergem negli ultimi sei mesi, il cui titolo non ricordava. Tom Lanoye e Luc Coorevits, tra gli altri, hanno ritenuto ci\u00f2 inaccettabile. L'Unione delle organizzazioni per le arti visive (VOBK), Pol Corthouts della Conferenza delle organizzazioni artistiche e il direttore artistico di KVS Jan Goossens hanno reagito con maggiore moderazione ed erano pi\u00f9 fiduciosi riguardo al nuovo ministro nominato. Durante la sua intervista con Linda De Win, nel numero del 15 luglio di \"Villa Politica\", il nuovo ministro ha chiesto che le fossero concessi cento giorni per organizzare il suo lavoro.\nAd una manifestazione sul clima a Bruxelles il 27 gennaio 2019, a cui hanno partecipato 75.000 persone, in particolare Schauvliege, e politici in generale, ha ricevuto molte critiche dai giovani. Pochi giorni dopo, in un discorso al Sindacato Generale degli Agricoltori del 2 febbraio 2019, ha descritto questa e altre dimostrazioni come un \"gioco organizzato\" e ha affermato che il Servizio di sicurezza dello Stato l'aveva informata degli istigatori delle proteste. In seguito ha ritirato la sua affermazione, ma a seguito delle consultazioni interne del partito ha rassegnato le dimissioni da ministro il 5 febbraio 2019.\nVita privata.\n\u00c8 sposata con Peter Colpaert. La coppia ha due figli. Vive a Ertvelde, una parte del comune di Evergem."}
{"id": "8405867", "revid": "287204", "url": "https://it.wikipedia.org/wiki?curid=8405867", "title": "Ritratto di maggio", "text": "Ritratto di maggio \u00e8 un romanzo breve dell'autore italiano Domenico Rea del 1953.\nTrama.\nNicolino \u00e8 un bambino di sei anni che inizia a frequentare le scuole elementari nella sua citt\u00e0 (indicata con \"X.\" nel testo). Oltre ai bambini del suo rione che gi\u00e0 conosce e che sono i suoi compagni di giochi (tra i quali spicca in particolare il suo amico Belgiorno) trova nella sua classe i rampolli di famiglie agiate (come, ad esempio, Fioravanti e Balestra) e i figli di popolani particolarmente miseri (come Caprioni e Rozza). Il maestro, un uomo giovane, ambizioso e severo, si sforza di mantenere una certa imparzialit\u00e0 nei confronti dei suoi scolari ma inevitabilmente \u00e8 portato ad avere un occhio di riguardo verso quelli provenienti dalle classi sociali pi\u00f9 elevate. Nicolino, da parte sua, \u00e8 attratto dalle belle case e dalle disponibilit\u00e0 di giocattoli e buon cibo dei suoi compagni pi\u00f9 ricchi, ma ne vede anche i difetti, cos\u00ec come commisera le condizioni di quelli pi\u00f9 sfortunati.\nAlla fine dell'anno scolastico, un ispettore ministeriale venuto in visita loda l'operato del maestro e gli garantisce che non sar\u00e0 oggetto di eventuali trasferimenti sgraditi."}
{"id": "8405868", "revid": "767487", "url": "https://it.wikipedia.org/wiki?curid=8405868", "title": "Candido o l'ottimismo nel XX secolo", "text": "Candido o l'ottimismo nel XX secolo (\"Candide ou l'optimisme au XXe si\u00e8cle\") \u00e8 un film del 1960 diretto da Norbert Carbonnaux.\nIl film \u00e8 un adattamento del racconto filosofico \"Candido\" di Voltaire del 1759, ma \u00e8 ambientato durante la seconda guerra mondiale."}
{"id": "8405870", "revid": "729019", "url": "https://it.wikipedia.org/wiki?curid=8405870", "title": "Bellator 216", "text": "Bellator 216: MVP vs. Daley \u00e8 stato un evento di arti marziali miste tenuto dalla Bellator MMA il 16 febbraio 2019 alla Mohegan Sun Arena di Uncasville negli Stati Uniti."}
{"id": "8405875", "revid": "287204", "url": "https://it.wikipedia.org/wiki?curid=8405875", "title": "Bosco del Sasseto", "text": "Il Bosco del Sasseto \u00e8 un'area boschiva sita nel borgo di Torre Alfina, localit\u00e0 del comune della cittadina dell'Alto Lazio di Acquapendente. Tale area ha un'estensione di 61 ettari.\nIl nome.\nViene definito \"Bosco Monumentale del Sasseto\" per la presenza di tanti massi lavici originati da un antico vulcano, per cui viene catalogato come Monumento Naturale della Regione Lazio. \u00c8 diventata area protetta appartenente al comune di Acquapendente nel 2006, e successivamente \u00e8 anche stato compreso nella rete regionale delle dimore storiche.\nLa flora.\nTra questi massi si possono osservare alberi secolari alti pi\u00f9 di 25 metri e con diametri superiori al metro, manti di muschio e felci che li ricoprono, e un ricco sottobosco.\nConvivono il faggio, l'olmo, l'acero di monte, il leccio, l'albero della manna e altre 30 specie di alberi.\nLa storia.\nIl bosco \u00e8 legato alla figura di Edoardo Cahen.\nEgli fu l'iniziatore del ramo italiano di una famiglia di banchieri belgi di origine ebraica. Secondo le cronache del tempo, il titolo di conte fu ereditato dal padre Joseph, a sua volta conferitogli dal Re Vittorio Emanuele II, per il merito di essere stato l'unico finanziatore, tra i banchieri europei, del Risorgimento Italiano.\nApprodato a Torre Alfina nel 1880, acquist\u00f2 una vasta tenuta, il castello, parte del borgo e la selva sottostante.\nDecise di ristrutturare il castello e di creare una serie di percorsi tra i massi. Si innamor\u00f2 a tal punto dell'ambiente selvaggio da sceglierlo come luogo di sepoltura.\nOrmai divenuto \"marchese di Torre Alfina\", incaric\u00f2 l'architetto senese Giuseppe Parini di erigere un mausoleo in stile neogotico, posto in una radura nel cuore della foresta. Vi riposa dal 1894.\nI sentieri del bosco e i giardini invece sono progetto dei due paesaggisti francesi Achille e Henry Duch\u00eanne.\nIl tutto venne realizzato in modo tale che i muretti a secco non rompessero l'armonia boschiva, ed anche i massi ad oggi sono talmente mimetizzati, da non rendersi conto di camminarci sopra. \nAttualmente il bosco \u00e8 visitabile solo in compagnia di una guida esperta."}
{"id": "8405879", "revid": "767487", "url": "https://it.wikipedia.org/wiki?curid=8405879", "title": "Idylle (Elgar)", "text": "Idylle \u00e8 un brano per violino e pianoforte composto da Edward Elgar nel 1884, come la sua Opus 4, n. 1. Aggiunse al titolo l'ulteriore descrizione \"Esquisse Fa\u00e7ile\". \u00c8 stata la prima opera pubblicata da Elgar.\nStoria.\n\u00c8 dedicato a \"Miss E. E., Inverness\" e pubblicato per la prima volta da Beare &amp; Son nel 1885. John Beare era il cognato dell'amico di Elgar, il dottor Charles Buck.\nElgar era un giovane scapolo di 27 anni quando incontr\u00f2 la \"Miss E. E.\" della dedica mentre era in vacanza in Scozia nell'estate del 1884. \u00c8 da notare che condivideva le sue iniziali. Registr\u00f2 quattro incontri con lei in un diario, ma non rivel\u00f2 il suo nome: il primo incontro fu su una barca sul lago per Oban e l'ultimo incontro fu a Inverness, con fiori da lui prima di un ultimo addio. Il lavoro fu composto quando torn\u00f2 a casa dalle vacanze. Sembra appropriato e pu\u00f2 essere significativo che la musica contenga il ritmo scozzese alla fine del tema principale.\nIl lavoro fu successivamente pubblicato da Ashdown nel 1910.\nArrangiamenti.\n\"Idylle\" \u00e8 stato arrangiato per orchestra da Henry Geehl. Fu anche predisposto un arrangiamento per violoncello e organo."}
{"id": "8405883", "revid": "1452073", "url": "https://it.wikipedia.org/wiki?curid=8405883", "title": "Scipione in Cartagena", "text": "Scipione in Cartagena \u00e8 un'opera in due atti di Giuseppe Farinelli, su libretto di Luigi Andrioli. La prima rappresentazione ebbe luogo al Teatro Regio di Torino nel carnevale del 1815.\nTrama.\nL'intreccio segue le vicende di Alvida, figlia di Indibile, re degli Ilergeti, presa in ostaggio da Scipione e dal suo luogotenente Marzio (storicamente Lelio, qui cambiato di nome per comodo della musica) dopo l'assedio di Cartagena in Spagna durante la seconda guerra punica. La ragazza attira subito le attenzioni del proconsole romano, ma questa in realt\u00e0 \u00e8 destinata sposa al principe celtibero Lucejo, che appresa la caduta di Cartagena cercher\u00e0 di riscattare la fanciulla da Scipione. A complicare le cose sono le trame del generale cartaginese Magone, che, rifiutato da Alvida, far\u00e0 appiccare un incendio nel campo romano e incolper\u00e0 di ci\u00f2 Lucejo; tuttavia alla fine, tradito da alcuni suoi complici, il reale colpevole verr\u00e0 punito, la verit\u00e0 verr\u00e0 ristabilita e Scipione acconsentir\u00e0 alle nozze fra Lucejo ed Alvida."}
{"id": "8405891", "revid": "686936", "url": "https://it.wikipedia.org/wiki?curid=8405891", "title": "Lloyd Burruss", "text": "Carriera.\nBurruss fu scelto nel corso del terzo giro (78\u00ba assoluto) del Draft NFL 1981 dai Kansas City Chiefs. Nella sua stagione da rookie disput\u00f2 tutte le 16 partite, di cui 3 come titolare, facendo registrare un intercetto ritornato per 83 yard e venendo premiato come miglior debuttante della squadra. In carriera fece registrare 22 intercetti, ritornati per 4 touchdown. Un'altra marcatura la segn\u00f2 su ritorno di fumble. Nel 1986 fu convocato per il suo unico Pro Bowl dopo avere fatto registrare i primati personali in intercetti (5) e yard su ritorno di intercetto (193). Nel 1999 fu inserito nella Hall of Fame dei Chiefs."}
{"id": "8405908", "revid": "767487", "url": "https://it.wikipedia.org/wiki?curid=8405908", "title": "La vita a due", "text": "La vita a due (\"La vie \u00e0 deux\") \u00e8 un film del 1958 diretto da Cl\u00e9ment Duhour."}
{"id": "8405911", "revid": "287204", "url": "https://it.wikipedia.org/wiki?curid=8405911", "title": "Clive Swift", "text": "Biografia.\nHa recitato in numerosi film, anche se rimane essenzialmente conosciuto per il ruolo di Richard Bucket nella serie televisiva britannica \"Keeping Up Appearances\".\nSempre in televisione ha recitato anche in alcuni episodi di \"Doctor Who\"."}
{"id": "8405912", "revid": "767487", "url": "https://it.wikipedia.org/wiki?curid=8405912", "title": "Una vecchia signora indegna", "text": "Una vecchia signora indegna (\"La Vieille Dame indigne\") \u00e8 un film del 1965 diretto da Ren\u00e9 Allio.\nTrama.\nA Marsiglia, nel quartiere dell\"'Estaque\", l'anziana signora Bertini si ritrova sola alla morte del marito. I suoi figli vivono fuori citt\u00e0 con le rispettive famiglie, tranne Albert e Gaston. Per interessi economici, i due uomini cercano inizialmente di monopolizzare l'anziana madre, chiedendole di andare a vivere con loro, ma lei declina il loro invito e, con i pochi soldi ricavati dalla vendita dell'azienda di famiglia ormai sommersa dai debiti e dei beni che avevano caratterizzato il suo vissuto quotidiano fino ad allora, decide di dedicarsi a s\u00e9 stessa e alla scoperta del mondo che la circonda. Uscita di casa per andare a comperare una bottiglia di vino \"ros\u00e9\", si ritrova a passeggiare per le vie del quartiere, va ai grandi magazzini, si concede una coppa gelato sulla terrazza di un caff\u00e8 e scopre poco alla volta i piccoli piaceri della vita. Fa amicizia con \"Rosalie\", una giovane cameriera del ristorante di rimpetto dai modi libertini e con la quale instaura un rapporto di affetto reciproco. Decide di acquistare una macchina e parte assieme alla sua nuova amica per una breve vacanza, fra lo stupore dei suoi familiari.\nColonna sonora.\nI testi e le musiche della colonna sonora originale del film sono stati composti da Jean Ferrat, che ha anche interpretato due dei tre brani principali: \"On ne voit pas le temps passer\" e \"Loin\"."}
{"id": "8405917", "revid": "132266", "url": "https://it.wikipedia.org/wiki?curid=8405917", "title": "USNS Mercy (T-AH-19)", "text": ""}
{"id": "8405922", "revid": "1504506", "url": "https://it.wikipedia.org/wiki?curid=8405922", "title": "Baronaggio", "text": "Baronaggio \u00e8 il termine collettivo che indica tutti i membri della nobilt\u00e0 feudale, come osservato dal giurista Edward Coke. Alla fine fu sostituito dal termine \"paria\".\nOrigine.\nIl termine ebbe origine in un periodo in cui esisteva un solo grado sostanziale di nobilt\u00e0, quello di barone feudale. Il barone feudale riceveva le sue terre direttamente dal re come tenens in capite dal possesso feudale della terra \"per baroniam\". Questo gli dava l'obbligo di fornire cavalieri e truppe all'esercito feudale reale. I baroni potevano svolgere altri incarichi esecutivi oltre ai doveri che avevano nei confronti del re come tenens in capite, in particolare se anche conti. Immediatamente dopo la conquista normanna dell'Inghilterra del 1066, pochi baroni ricoprivano la funzione di conte, che non era considerato come un grado separato di nobilt\u00e0 in s\u00e9. Un conte era a quel tempo il pi\u00f9 alto ufficio esecutivo interessato all'amministrazione di una contea. Il conte aveva responsabilit\u00e0 superiori allo sceriffo (termine che deriva dall'unione dei termini \"shire\" e \"reeve\"). In latino, uno sceriffo era indicato come \"vice-comes\", che significa vice-conte, vale a dire era il vice di un conte. Dall'unione di questi due termini successivamente si svilupp\u00f2 il titolo di visconte.\nObbligo di partecipare ai lavori del Parlamento.\nUn privilegio attribuito, e che spesso costituiva un pesante fardello, era il diritto, anzi l'obbligo, di consigliare il re nella sua corte feudale, l'organo precursore del Parlamento, chiamato \"Council de Baronage\". Era una parte standard del contratto feudale che ogni tenens in capite avesse l'obbligo di assistere il suo signore supremo per consigliarlo e sostenerlo, ricevendo in cambio la sua protezione da forze esterne ostili. Similmente a questo, i sub-tenens di un tenens in capite, il signore di un maniero minore nella giurisdizione in cui vivevano, erano obbligati a recarsi alla corte del barone nel suo maniero. Un barone non aveva altro superiore feudale se non il re e quindi la corte del re era il luogo appropriato per la riunione dei baroni, che collettivamente formavano il baronaggio.\nSostituzione con la paria.\nAlla fine i doveri dell'ufficio esecutivo di conte divennero ridondanti, essendo assorbiti dallo sceriffo, e il titolo di conte divenne in s\u00e9 un titolo di nobilt\u00e0 superiore a quello di barone, tuttavia il baronaggio rimase il termine collettivo per entrambi i gradi, poich\u00e9 i conti continuarono comunque a detenere le loro terre \"per baroniam\". Il possesso di una baronia era quindi il fattore comune del baronaggio. In effetti, nel senso antico della parola barone come semplice tenens in capite, tutti i partecipanti al Parlamento erano \"pari\", vale a dire \"uguali\" (dal latino: \"pares\") l'uno rispetto all'altro, nella loro posizione feudale inferiore solamente a quella del re. Con il declino del sistema feudale e la creazione di baronie tramite lo strumento giuridico del \"writ\", vale a dire la convocazione personale basata sulle caratteristiche personali del destinatario piuttosto che sulla sua forma di possesso della terra, a partire dal 1265 la baronia feudale perse la sua rivendicazione come fattore qualificante per la nobilt\u00e0 e la baronia per writ, o per lettere patenti dal 1388, divenne del tutto personale e non territoriale. Gli ulteriori gradi di nobilt\u00e0 di duca, marchese e visconte similmente furono creati tramite \"writ\" e lettere patenti e il termine baronaggio non era pi\u00f9 adeguato per descrivere collettivamente tutti i gradi di nobilt\u00e0. Fu cos\u00ec coniato il termine \"paria\" per sostituirlo.\nVestigia sopravvissute.\nL'antico uso del grado di baronia continu\u00f2 come \"conditio sine qua non\" fino al XXI secolo. Tutti i membri della paria devono essere baroni, per cos\u00ec dire, perch\u00e9 Hallam affermava: \"Ogni conte era anche un barone\", e sotto questo aspetto l'antico concetto di baronaggio sopravvive come il fattore comune della nobilt\u00e0. Nessun cittadino comune viene mai elevato direttamente a un pi\u00f9 alto grado di nobilt\u00e0 senza essere allo stesso tempo creato barone, consentendogli di unirsi al baronaggio dei secoli passati, che quindi sopravvive ancora in questa forma teorica. Ad esempio l'ammiraglio John Jervis, nel 1801 fu creato pari con il titolo di conte di St Vincent, una ricompensa propriamente alta per i suoi servizi nella Royal Navy. Nel 1797 aveva gi\u00e0 ricevuto il titolo di barone Jervis. Lo stesso avvenne negli anni '80 con l'elevazione dell'ex Primo ministro britannico Harold Macmillan che contemporaneamente fu creato conte di Stockton e barone. Una tale baronia \u00e8 sostenuta in modo grossolano, vale a dire che non viene mai utilizzata dal suo detentore, ma piuttosto viene sorpassata dal suo titolo superiore. Poteva tuttavia emergere quando il suo erede veniva convocato nella Camera dei lord con un writ of acceleration, cosa non pi\u00f9 possibile dopo l'House of Lords Act del 1999. Il figlio doveva possedere particolari capacit\u00e0 politiche e di governo e desiderare di metterle a disposizione del Parlamento. Pu\u00f2 anche essere usato senza alcuna sostanza legale o politica come titolo di cortesia dal figlio maggiore di un conte o di un nobile superiore."}
{"id": "8405925", "revid": "125915430", "url": "https://it.wikipedia.org/wiki?curid=8405925", "title": "Luca Servino", "text": "Biografia.\nFrequenta l'Accademia di Belle Arti di Napoli, e dopo avere conseguito il titolo di studio rimane nella sua citt\u00e0 natale dove, nel 1997, esordisce nel campo cinematografico come assistente scenografo in \"Giro di lune tra terra e mare\". Nel 2000 si trasferisce a Roma dove inizia a lavorare per il teatro e il cinema della capitale."}
{"id": "8405928", "revid": "767487", "url": "https://it.wikipedia.org/wiki?curid=8405928", "title": "Omicidio a pagamento", "text": "Omicidio a pagamento (\"Comme un cheveu sur la soupe\") \u00e8 un film del 1957 diretto da Maurice Regamey."}
{"id": "8405935", "revid": "125682420", "url": "https://it.wikipedia.org/wiki?curid=8405935", "title": "Lynk &amp; Co 02", "text": "La Lynk &amp; Co 02 \u00e8 una autovettura prodotta dalla casa automobilistica cino-svedese Lynk &amp; Co a partire dal 2018.\nContesto.\nLa 02 \u00e8 un crossover compatto ed \u00e8 pi\u00f9 piccolo e basso della Lynk &amp; Co 01. La Lynk &amp; Co 02 ha fatto la sua prima apparizione nella primavera del 2018; estetica della vettura \u00e8 stata presentata ad Amsterdam il 26 marzo 2018, mentre gli interni hanno debuttato pi\u00f9 tardi al Motor Show di Pechino, con le vendite che in Cina sono iniziate il 28 giugno 2018.\nCaratteristiche.\nLa 02 si basa sulla piattaforma \"Compact Modular Architecture\" condivisa con la Volvo XC40, condividendo alcuni componenti i motori.\nLa vettura \u00e8 alimentata da due motorizzazioni a benzina: un 1,5 litri a 3 cilindri e un 2,0 litri a 4 cilindri derivati dalla Volvo. I motori sono accoppiati a un cambio manuale a sei marce o a un automatico a sette velocit\u00e0."}
{"id": "8405938", "revid": "149485", "url": "https://it.wikipedia.org/wiki?curid=8405938", "title": "Lotta ai XII Giochi del Mediterraneo", "text": "I tornei di lotta ai XII Giochi del Mediterraneo si sono svolti dal 22 al 25 giugno 1993 nella regione di Linguadoca-Rossiglione, in Francia.\nIl programma ha previsto tornei di lotta libera e lotta greco-romana maschile, con 10 categorie per ciascuna disciplina."}
{"id": "8405941", "revid": "767487", "url": "https://it.wikipedia.org/wiki?curid=8405941", "title": "Olimpia Boronat", "text": "Cant\u00f2 in tutto il mondo, in particolare nel mondo di lingua spagnola, ma fu particolarmente presente in Russia. Cant\u00f2 per la prima volta a San Pietroburgo nel 1894, spos\u00f2 un membro dell'aristocrazia polacca e si ritir\u00f2 dal palcoscenico per sei anni dal 1896 al 1902. Dopo la pausa, cant\u00f2 inizialmente in Russia e soltanto nel 1909 torn\u00f2 a cantare in Italia.\nEra nota per una voce di grande bellezza e chiarezza, e l'per eccezionale capacit\u00e0 tecnica, unita a una delicata sensibilit\u00e0 musicale. \u00c8 stata particolarmente associata ai ruoli di Rosina ne \"Il barbiere di Siviglia\", Violetta ne \"La traviata\", Elvira ne \"I puritani\" e Oph\u00e9lie in \"Amleto\".\nDopo il ritiro dalle scene fond\u00f2 una scuola di canto a Varsavia.\nRegistrazioni.\nLe registrazioni complete della Boronat, risalenti al 1904 e al 1908, furono pubblicate dalla Marston Records nel 1997. Queste includono opere di Alexander Alyabyev, Bellini, Bizet, Donizetti, Flotow, Pietro Giannelli, Gounod, Mikhail Ivanov, Meyerbeer, Tosti, Verdi e Redento Zardo."}
{"id": "8405945", "revid": "599013", "url": "https://it.wikipedia.org/wiki?curid=8405945", "title": "Christian Okoye", "text": "Carriera.\nOkoye fu scelto nel corso del secondo giro (35\u00ba assoluto) del Draft NFL 1987 dai Kansas City Chiefs. Nella sua stagione da rookie corse 660 yard su 157 portante. L'anno seguente un infortunio al pollice lo limit\u00f2 a 9 gare, correndo 473 yard.\nNel 1989, Okoye disput\u00f2 la sua miglior stagione, guidando la NFL in corse tentate (370) e yard corse (1.480), il primo giocatore dei Chiefs a riuscirvi nella seconda categoria. Anche se i Chiefs mancarono l'accesso ai playoff fu premiato da UPI come giocatore offensivo dell'anno della American Football Conference e fu convocato per il Pro Bowl.\nIl resto della carriera di Okoye fu limitato da un fastidioso infortunio al ginocchio che lo limit\u00f2 a 805 yard e 3,3 yard a portata nel 1990. Anche se nel 1991 le sue prestazioni (1.031 yard, 4,6 yard a portata) gli fecero guadagnare la seconda convocazione al Pro Bowl, le portate di Okoye nel 1992 furono limitate principalmente a situazioni di vicinanza alla end zone.\nIl 25 agosto 1993, i Chiefs inseritono Okoye in lista infortunati per problemi alle ginocchia. Si sottopose cos\u00ec a interventi chirurgici a entrambe le ginocchia a torn\u00f2 alla sua casa in California per sottoporsi alla riabilitazione ma alla fine opt\u00f2 per il ritiro.\nL'ultima portata della carriera di Okoye fu un touchdown da 8 yard.\nOkoye si ritir\u00f2 come leader di tutti i tempi dei Chiefs per yard corse con 4.897 yard su 1.246 portante in sei stagioni. Questi primati furono in seguito superati da Priest Holmes. I suoi 40 touchdown su corsa rimangono il terzo risultato della storia dei Chiefs dietro a Holmes e Marcus Allen. I suoi record di squadra per corse in una partita e in una stagione furono in seguito superati da Larry Johnson. Okoye fu premiato come miglior giocatore dei Chiefs nel 1989 e introdotto nella loro Hall of Fame nel 2000."}
{"id": "8405952", "revid": "132266", "url": "https://it.wikipedia.org/wiki?curid=8405952", "title": "USNS Comfort (T-AH-20)", "text": ""}
{"id": "8405963", "revid": "767487", "url": "https://it.wikipedia.org/wiki?curid=8405963", "title": "Vagn Hedeager", "text": "Carriera.\nCalciatore.\nClub.\nHedeager inizia la carriera nel , societ\u00e0 militante nella massima serie danese, con cui ottiene due quinti posti nelle stagioni 1962 e 1964.\nNella stagione 1965 vince il campionato in forza all', ottenendo l'accesso alla Coppa dei Campioni 1966-1967. Nella coppa europea gioc\u00f2 entrambi gli incontri del primo turno contro i cecoslovacchi del .\nNel 1968 si trasferisce in America, ingaggiato dagli statunitensi del , per disputare la prima edizione della North American Soccer League. A stagione in corso, passa ai , con cui chiuse la stagione al quarto ed ultimo posto della Lakes Division.\nTerminata l'esperienza americana nel 1971 torna in forza all'Esbjerg, nella serie cadetta danese.\nNazionale.\nHedeager ha giocato un incontro con la nazionale danese nel 1967, ovvero la vittoria per 3-0 contro la Finlandia nella Nordisk Mesterskap 1964-1967."}
{"id": "8405965", "revid": "101768", "url": "https://it.wikipedia.org/wiki?curid=8405965", "title": "Matteo Schiavo", "text": ""}
{"id": "8405968", "revid": "76963", "url": "https://it.wikipedia.org/wiki?curid=8405968", "title": "Madge Ryan", "text": "Biografia.\nNacque a Townsville, in Australia, nel 1919. Gi\u00e0 apprezzata come attrice teatrale a Sydney, Ryan emigr\u00f2 nel Regno Unito nel 1957, prendendo parte a numerosi produzioni teatrali britanniche. Ha interpretato pi\u00f9 di sessanta ruoli al cinema e in televisione.\nNel 1958, Ryan recit\u00f2 nella commedia australiana \"Summer of the Seventeenth Doll\", messa in scena a Broadway. A Londra, nel 1964 la sua interpretazione di Kath nella prima messa in scena di \"Entertaining Mr Sloane\", di Joe Orton, fu molto apprezzata; nel 1967 recit\u00f2 in \"Philadelphia, Here I Come!\". Nel 1993, un anno prima della morte, partecip\u00f2 alla messa in scena di \n\"Medea\" con Diana Rigg. \nTra le sue partecipazioni cinematografiche, si ricordano \"Summer Holiday\" (1963), \"Arancia meccanica\" (1971), \"Frenzy\" (1972) e \"Qualcuno sta uccidendo i pi\u00f9 grandi cuochi d'Europa\" (1978).\nHa interpretato Miss Harbottle in due episodi della serie televisiva \"Creature grandi e piccole\" (1978). "}
{"id": "8405977", "revid": "1543377", "url": "https://it.wikipedia.org/wiki?curid=8405977", "title": "Chery eQ1", "text": "La Chery eQ1 (nome in codice S51) \u00e8 una piccola autovettura elettrica prodotta dal 2017 dalla casa automobilistica cinese Chery Automobile.\nStoria.\nOriginariamente chiamata con il codice progettuale \"Chery S51 EV\", la vettura viene svelata ufficialmente nel fine 2016 ed \u00e8 il primo prodotto della neonata divisione Chery New Energy dedicata alla progettazione e alla produzione di veicoli ibridi ed elettrici. Tuttavia la produzione del modello parte solo nel 2017 e viene ribattezzata Chery eQ1, seguendo la nomenclatura introdotta dalla Chery eQ (la versione elettrica della QQ).\nLunga 3,20 metri \u00e8 basata sullo stesso pianale della eQ ma accorciato nel passo e con una scocca inedita in alluminio e materiali compositi per ridurre il peso. L'abitacolo possiede solo due posti. \u00c9 alimentata da un motore elettrico sincrono a magneti permanenti che eroga 30 kW (40 CV) e 120 N\u22c5m di coppia massima. La velocit\u00e0 massima \u00e8 limitata elettronicamente a 100 km/h. La batteria agli ioni di litio da 30,6 kWh garantisce una autonomia NEDC pari a 250 km.\nLa Chery eQ1 era inizialmente solo attraverso il servizio di car sharing elettrico EvCard in Cina e solo dal 2018 \u00e8 stata posta in vendita anche per i clienti privati.\nLa ricarica richiede dalle 5 alle 7 ore utilizzando un caricabatterie da 6,6 kW, mentre la ricarica rapida AC dal 30% all'80% della batteria richiede 30-50 minuti.\nNel 2019 viene presentata al Salone di Shanghai un aggiornamento per la eQ1 che porta al debutto nuovi fanali a LED anteriori, nuovo logo Chery New Energy a sfondo blu, abitacolo a quattro posti con due di fortuna posteriori e batteria con capacit\u00e0 aumentata a 38 kWh e 301 km di autonomia (ciclo NEDC).\nNel giugno 2021 viene prodotto l\u2019esemplare numero 200.000."}
{"id": "8405982", "revid": "729019", "url": "https://it.wikipedia.org/wiki?curid=8405982", "title": "Castello di Pomaro Monferrato", "text": "Il castello di Pomaro Monferrato \u00e8 una struttura militare situata nell'omonimo comune, in provincia di Alessandria.\nStoria.\nIl maniero, con torre di appostamento e fossato, venne edificato su un colle dagli Aleramici, futuri marchesi del Monferrato, nel XII secolo. Il castello, per la sua posizione strategica al confini del marchesato, fu nel corso dei secoli al centro di scontri per il controllo del territorio.\nNel XV secolo, il castello pass\u00f2 ai Paleologi, che ne fecero una dimora sfarzosa, dotata di parco e divenne meta dei soggiorni estivi dei marchesi del Monferrato. Nel XVII secolo divenne propriet\u00e0 dei Gonzaga di Mantova e nel 1637 durante la guerra franco-spagnola l'esercito spagnolo abbatt\u00e9 gran parte delle fortificazioni esterne, subendo ingenti danni a seguito di esplosioni tese a comprometterne la struttura. Alla fine del XVII secolo il castello e il feudo di Pomaro divennero propriet\u00e0 della famiglia Ardizzone di Casale Monferrato, che ricostruirono gli edifici rimasti danneggiati e ne fecero la loro residenza.\nA met\u00e0 Ottocento Rolando Giuseppe dalla Valle, senatore del Regno dal 1848, eredit\u00f2 il maniero ed inizi\u00f2 un importante restauro.\nIl castello viene attualmente utilizzato anche per cerimonie ed eventi."}
{"id": "8405988", "revid": "767487", "url": "https://it.wikipedia.org/wiki?curid=8405988", "title": "Rosa Borosini", "text": "Nel 1716 cre\u00f2 il ruolo di Getilde nella prima mondiale de \"La costanza trionfante degl'amori e degl'odii\" di Antonio Vivaldi .\nBiografia.\nIl padre di Rosa era il secondo maestro di cappella alla corte di Francesco II d'Este, duca di Modena, e sua sorella era la contralto Anna Ambreville che era sposata con il violoncellista e compositore Giovanni Perroni. Inizi\u00f2 la sua carriera al Teatro Ducale di Modena, dove fu impegnata nel 1713-1714, 1717 e 1720. Si esib\u00ec anche in teatri d' opera a Venezia (1715-17), Mantova (1718) e Torino (1719), prima di essere scritturata da Carlo VI per il suo teatro di corte con uno stipendio di 1800 fiorini il 1\u00ba marzo 1721. Vi rimase fino all'abbandono delle scene nel 1740. Nel 1723 si esib\u00ec nella prima della \"Costanza e Fortezza\" di Vinzenz Fux a Praga, e in diversi oratori di Antonio Caldara."}
{"id": "8405996", "revid": "1784425", "url": "https://it.wikipedia.org/wiki?curid=8405996", "title": "Norbert Walter-Borjans", "text": ""}
{"id": "8406011", "revid": "474175", "url": "https://it.wikipedia.org/wiki?curid=8406011", "title": "RMS Adriatic (1906)", "text": "RMS \"Adriatic\" era un transatlantico di 2\u00aa generazione della White Star Line. Era il quarto di un quartetto di navi di oltre 20.000 tonnellate, soprannominato Big Four. La nave fu l'unica delle quattro che non fu mai la nave pi\u00f9 grande del mondo; tuttavia, \u00e8 stata la pi\u00f9 veloce delle sue gemelle. \u00c8 stato il primo transatlantico ad avere una piscina coperta e un bagno turco.\nStoria.\nCostruita da Harland and Wolff, \u00e8 stato varato il 20 settembre 1906 (lo stesso giorno che venne varato anche l'RMS \"Mauretania\" della Cunard Line). Ha compiuto il suo viaggio inaugurale da Liverpool a New York l'8 maggio 1907 sotto il comando del capitano Edward Smith. Originariamente avrebbe dovuto seguire la rotta Liverpool-New York, ma successivamente fu spostata alla rotta Southampton-New York appena dopo il suo viaggio inaugurale. \u00c8 stato il primo transatlantico White Star a utilizzare il molo di recente costruzione a Southampton, chiamato White Star Dock (ribattezzato nel 1922 in Ocean Dock). Ha seguito la rotta Southampton-New York fino al 1911, quando l\"'Olympic\" l'ha sostituita; l\"Adriatic\" \u00e8 quindi tornato alla linea Liverpool-New York. L'Adriatic salp\u00f2 da Liverpool il 18 aprile 1912 ed arriv\u00f2 a New York il 27 aprile 1912. Alcuni dei superstiti del \"Titanic\" viaggiarono su questa nave per far ritorno in Inghilterra, con partenza New York il 2 maggio 1912. Tra questi passeggeri vi furono Bruce Ismay, amministratore delegato della White Star e Millvina Dean, una delle pi\u00f9 giovani sopravvissute del disastro.\nServizio in guerra ed attivit\u00e0 post-bellica.\nDurante la prima guerra mondiale, l\"'Adriatic\" fu utilizzata come nave trasporto truppe e sopravvisse alla guerra senza incidenti.\nDopo la fine della guerra, torn\u00f2 al servizio passeggeri. Nel 1926, fu ritirata dalla rotta del Nord Atlantico e fu convertita in nave da crociera.\nNel 1934 i britannici Boy Scouts e Girl Guides la noleggiarono per una crociera nel Mediterraneo, sotto il comando del comandante Freeman. Per questa crociera, l\"'Adriatic\" salp\u00f2 da Liverpool il 29 marzo 1934 e fece scalo a Gibilterra, Villefranche, Malta, Algeri e Lisbona.\nUltimo viaggio e demolizione.\nNel 1934 fu venduta a \u00a3 48\u00a0000 per essere demolita. L\"Adriatic\" dunque lasci\u00f2 Liverpool per l'ultima volta il 19 dicembre 1934, effettu\u00f2 il suo viaggio pi\u00f9 lungo arrivando a Osaka, in Giappone. Qui fu demolita nel 1935."}
{"id": "8406012", "revid": "1921140", "url": "https://it.wikipedia.org/wiki?curid=8406012", "title": "RMS Adriatic", "text": ""}
{"id": "8406021", "revid": "666668", "url": "https://it.wikipedia.org/wiki?curid=8406021", "title": "Ramil Yussupov", "text": ""}
{"id": "8406024", "revid": "217591", "url": "https://it.wikipedia.org/wiki?curid=8406024", "title": "Santuario di Arantzazu", "text": "Il santuario di Arantzazu (\u201cbiancospino\u201d in lingua basca) \u00e8 un santuario mariano situato a O\u00f1ati, un paese di diecimila abitanti dei Paesi Baschi. In esso \u00e8 conservata un'immagine della Vergine rinvenuta nel 1468 da un pastore. Il santuario \u00e8 una delle opere architettonico-artistiche pi\u00f9 importanti realizzate nei Paesi baschi nel XX secolo.\nLa Madonna di Arantzazu \u00e8 la Patrona principale della Regione Basca. La sua festa principale si tiene il 9 settembre.\nPosizione geografica.\nIl Santuario di Arantzazu si trova sulla cima di una collina sopra O\u00f1ati. \u00c8 situato in un ambiente molto selvaggio pieno di rocce e scogliere, a oltre 750 metri sul livello del mare. A nord ha Aizkorri, la vetta pi\u00f9 alta della provincia di Gipuzkoa, e il santuario si trova sul pendio di Alona.\nStoria.\nFondazione.\nL'origine del santuario risale al 1468 quando, secondo la tradizione, il giovane pastore Rodrigo de Baltzategui, mentre stava camminando sul monte Alona, una brulla collina che sovrasta il paese di O\u00f1ati, scorse, dentro un cespuglio di biancospino, una piccola statua in pietra recante l'immagine della Vergine. Sorpreso esclam\u00f2: \u00abArantzan Zu?\u00bb, cio\u00e8: \"Tu, su questi spini?\", da cui il nome di Aranzazu dato al luogo della scoperta e alla sacra immagine. In quel periodo il paese stava attraversando una terribile siccit\u00e0 e, quando si diffuse la notizia della scoperta dell'immagine, gli abitanti pregarono spontaneamente e subito piovve abbondantemente. Come ringraziamento i fedeli costruirono sulla collina un oratorio con pietre a secco, coperto da sterpaglie alla maniera degli ovili. \nAnni dopo, grazie alla generosit\u00e0 di Juania de Arriaran, una donna del luogo, vennero edificati un santuario e un monastero. Nel 1511 una comunit\u00e0 di Frati Minori Francescani prese in custodia il santuario. Nel 1522 Sant'Ignazio, in viaggio da Loyola a Navarrete, vi sost\u00f2 una notte. \nNel corso della sua lunga storia il santuario fu distrutto due volte da incendi e una terza volta \"manu militari\". Il primo incendio avvenne nel 1553; il secondo si verific\u00f2 nel 1622. Infine, il 18 agosto 1834, durante la prima guerra carlista, il generale Jos\u00e9 Ram\u00f3n Rodil y Campillo ordin\u00f2 la distruzione del complesso monastico e del santuario. Arantzazu rimase abbandonato per undici anni. \nNel 1845 iniziarono i lavori di ricostruzione e, il 19 novembre 1846, l'immagine della Beata Vergine, messa al sicuro a O\u00f1ati, fu riportata nel santuario. Nel 1878 i monaci francescani ritornarono a vivere nel monastero; da allora operarono costantemente per aumentare la fama e l'importanza del santuario. \nL'influenza di Arantzazu nella vita religiosa e culturale di tutto il Paese Basco \u00e8 innegabile. Il 6 giugno 1886 l'immagine fu incoronata con decreto della Santa Sede. Il 23 gennaio 1918 Benedetto XV autorizz\u00f2 la proclamazione di Nostra Signora di Arantzazu quale Patrona principale della Regione Basca.\nNel 1939, all'indomani della guerra civile, i monaci videro la necessit\u00e0 di edificare una nuova basilica al fine di migliorare e abbellire il santuario. Lanciarono pertanto un concorso d'idee. La seconda guerra mondiale interruppe il progetto, che pot\u00e9 essere ripreso alla fine degli anni quaranta.\nLa chiesa attuale.\nI vincitori del concorso furono due giovani architetti: Francisco Javier S\u00e1enz de Oiza (1918-2000) e Luis Laorga. Essi chiamarono a collaborare alcuni pregiati artisti:\nLa costruzione inizi\u00f2 il 9 settembre 1950 e fu completata tre anni dopo. La base della chiesa \u00e8 a forma di croce, con abside semicircolare. Vi sono cappelle ai lati dell'ampia navata e tre torri all'esterno. Nel 1962 il pittore Lucio Mu\u00f1oz (1929-1998) realizz\u00f2 i dipinti absidali coprendo una superficie di 600 metri quadrati, con l'aiuto dello scultore Julio L\u00f3pez e del pittore Joaqu\u00edn Ramos. Nel 1968 le statue degli Apostoli furono collocate sopra il portone d'ingresso. Jorge Oteiza aveva iniziato a scolpire le statue nel 1953, ma l'anno dopo il vescovo gli aveva ordinato di sospendere il lavoro perch\u00e9 il suo stile non concordava con le sculture classiche usate nelle chiese. In pratica durante i primi 15 anni la facciata della chiesa rimase spoglia.\nNell'estate del 1969, in occasione del V centenario dell'apparizione della Vergine, il complesso strutturale fu inaugurato e la nuova basilica fu consacrata. Rimase da decorare la cripta. N\u00e9stor Basterretxea la dipinse negli anni ottanta con una serie di affreschi molto modernisti e di grande impatto, in particolare il Cristo risorto che domina l'altare.\nTra il 2002 e il 2005 sono state attuate delle modifiche sulla spianata, con la costruzione di un nuovo edificio di servizio e di nuove strutture.\nL'edificio.\nLa chiesa \u00e8 in stile contemporaneo.\nSopra la porta d'ingresso della chiesa appaiono le statue dei \u201c14\u201d apostoli. Infatti, caso probabilmente unico nell'arte religiosa cattolica, ai 12 conosciuti sono stati aggiunti San Paolo e San Barnaba, gli unici che, pur non avendo conosciuto personalmente Ges\u00f9, sono ugualmente considerati apostoli. Ogni statua pesa 4-5 tonnellate\nL'immagine della Vergine di Arantzazu.\nLa statua della Vergine di Arantzazu \u00e8 scolpita nella pietra con un profilo in stile gotico. La Madonna, in abito regale, appare seduta. Nella mano destra tiene una sfera che simboleggia il mondo e nella sinistra il Bambino Ges\u00f9 \u00e8 seduto sulla sua gamba. Misura 36 cm e pesa 9 kg. \nIl suo viso \u00e8 rappresentato come quello di una ragazza del villaggio in buona salute. Il volto del bambino \u00e8 meno curato nei dettagli; la sua espressione ieratica fa pensare a un'influenza bizantina. Il Figlio tiene nella mano sinistra un frutto, dello stesso colore della sfera. La Madonna e il Bambino sono seduti su un tronco di biancospino con una grossa campanella (simbolo della vita rurale e della cultura agreste) ai lati.\nImportanza per la lingua basca.\nIl santuario di Arantzazu \u00e8 importante anche per la storia della lingua basca: nel 1968, nella cosiddetta \u00abAssemblea di Arantzazu\u00bb, fu avviato il processo di creazione di una lingua basca unita, che port\u00f2 alla creazione di un modello di scrittura unificato per tutti i baschi.\nInno.\nOgni domenica, al termine della Messa festiva, viene intonato l'inno della Vergine di Arantzazu. Le parole sono state scritte da J.J. Plana; la musica \u00e8 stata composta da M. Letamament.\nCammino dei Tre Templi.\nIl Cammino dei Tre Templi \u00e8 un itinerario di fede che attraversa significativamente i tre edifici religiosi di Guip\u00fazcoa. I templi sono: \nIl percorso \u00e8 lungo circa 45 km.\nGalleria d'immagini.\nAlcune vedute del Santuario della Vergine di Arantzazu."}
{"id": "8406029", "revid": "300067", "url": "https://it.wikipedia.org/wiki?curid=8406029", "title": "Sehmus Hazer", "text": ""}
{"id": "8406035", "revid": "287204", "url": "https://it.wikipedia.org/wiki?curid=8406035", "title": "Abbazia di Saint-Gildas di Rhuys", "text": "L'abbazia di Saint-Gildas de Rhuys \u00e8 un'antica abbazia benedettina la cui leggendaria fondazione \u00e8 legata alla seconda ondata migratoria Bretone in Armorica, con l'arrivo sul continente di san Gildas. Ma la sua storia \u00e8 poco conosciuta. L'interesse per questo monastero \u00e8 cresciuto in quanto ha una delle chiese romaniche pi\u00f9 belle della Bretagna.\nLa chiesa abbaziale \u00e8 stata classificata come monumento storico dal 1840. L'Ufficio dei Monumenti Storici iscrisse vari oggetti di arredamento come monumenti storici nel 1914. \nSito.\nL'abbazia si trova nella citt\u00e0 di Saint-Gildas-de-Rhuys, piazza Monseigneur Ropert, nel Morbihan.\nStoria.\nPossiamo distinguere tre periodi nella storia dell'abbazia di Rhuys:\nPrimo periodo.\nIn origine, dal VI al X secolo, vi era un'abbazia bretone, fondata, secondo la leggenda agiografica, intorno al 538 da san Gildas che l'avrebbe diretta fino alla sua morte nel 565.\nLa versione armoricana della biografia del santo riporta che, andato in Armorica per trascorrere la vecchiaia, sarebbe stato invitato da re Waroch I a riformare un monastero \"apud Mons Ruvisium\" (si tratterebbe appunto dell'abbazia), un promontorio che chiude da sud l\u2019insenatura su cui si affaccia la citt\u00e0 di Vannes.\n\u00c8 pi\u00f9 probabile che l'abbazia sia stata fondata da monaci che possedevano (o pretendevano di avere) le sue reliquie. La fondazione di questa abbazia non ha lasciato quasi traccia n\u00e9 negli archivi, rari per questo periodo, n\u00e9 nelle cronache. Nessun scavo archeologico serio ha studiato il sito.\nTre fatti sostengono che l'abazia venne fondata prima del X secolo: per prima cosa, dei monaci in fuga dai Normanni intorno al 919 ottennero protezione e si stabilirono vicino al castello di Raoul, il principe de D\u00e9ols (oggi Ch\u00e2teauroux), e fondarono l\u00ec un'abbazia di dedicata a san Gildas e affermarono di provenire da Rhuys. In secondo luogo i monaci che provenivano dall'abbazia di Fleury nel 1008 sostenevano sempre di aver trovato a Rhuys le rovine di una precedente abbazia dedicata a san Gildas. Infine, ci \u00e8 pervenuto un documento, l'inventario dei libri di questa prima abbazia: si tratta di un rotolo, che risale probabilmente al X secolo, che \u00e8 conservato nella biblioteca di Sainte-Genevi\u00e8ve a Parigi; questo contiene un elenco di libri i cui ultimi autori sono contemporanei alla partenza dei monaci dalla Bretagna intorno al 920. In questo elenco stati a lungo annotati un \"Textum Gildasii\", un vangelo di Gildas e due antifonari (libri di canti) descritti come bretoni.\nLa regola benedettina venne adottata nell'818.\nSecondo periodo.\nIl secondo periodo si estende dal 1008 alla fine del XV secolo. \u00c8 noto soprattutto per la chiesa romanica, le sue tombe, alcuni archivi salvati dalla distruzione e varie testimonianze.\nIl monastero fu restaurato dal 1008 su richiesta del duca di Bretagna Goffredo I. Un gruppo di monaci dell'abbazia di Fleury (oggi nel Loiret), guidato da un bretone, san Felice di Rhuys (\u2020 1038), eleva o ricostruisce completamente gli edifici. Si discute davvero se il nuovo monastero sia stato costruito esattamente sul sito di quello precedente.\nL'XI secolo \u00e8 caratterizzato dalla presenza di altri santi, prima san Gustavo di Rhuys, poi un abate poco conosciuto, san Rioc. L'abate Vitale sembra essere, secondo Ferdinand Lot, l'autore della \"Vita di san Gildas\", che scrisse intorno al 1060. L'abbazia svilupp\u00f2 quindi il culto di san Gildas e di altri santi ad esso collegati, come san Colombano di Bobbio, santa Brigida e sant'Armel. Esso detenne l'importante priorato di Saint-Sauveur a Locmin\u00e9. Presto il monastero pot\u00e9 contare su una ventina di priorati.\nIl passaggio di Abelardo.\nPoco dopo il 1100, sotto il regno di Conan III di Bretagna, l'abbazia sembrava mancare di risorse. I monaci cercano quindi un abate potente e riconosciuto in grado di aiutarli.\nNel 1125 nominarono abate Pietro Abelardo, famoso in alcuni ambienti, in particolare come fondatore della Scolastica, ma anche odiato da altri per alcune delle sue sfide ai dogmi affermati. Non riuscir\u00e0 a risollevare l'abbazia. Abelardo spiega in una lettera (in latino) che non venne volontariamente in Bretagna, ma per fuggire dai conflitti. Descrisse i monaci che doveva dirigere come poveri e vittime di un signorotto locale, ma erano anche molto indisciplinati. Si preoccupa ed \u00e8 indignato in particolare per il loro modo di vivere, poco legato alla loro funzione monastica: questi monaci, secondo Abelardo, trascorrevano pi\u00f9 tempo a caccia e ad attivit\u00e0 fisiche che a pregare e elevare il proprio spirito:\n\u00abLe porte dell'abbazia erano decorate solo con zampe di gallina, orsi e cinghiali, trofei insanguinati della loro caccia. I monaci si svegliavano solo al suono del corno e dei segugi che abbaiano. Erano crudeli e sfrenate nella loro licenza.\u00bb Abelardo sostenne che questi monaci avevano \u00ababitudini di vita sfrenati e ribelli in ogni occasione [...] I monaci mi infastidivano di continuo con le loro necessit\u00e0 quotidiane, ma la comunit\u00e0 non possedeva nulla che io potessi distribuire, e ciascuno di loro doveva tirar fuori dalla sua vecchia borsa i soldi necessari per mantenere s\u00e9 stesso, le sue concubine, e i figli e le sue figlie. Godevano nel vedermi preoccupato per questa situazione e non esitavano a rubare e a portar via tutto quello che potevano, in modo che quando non fossi riuscito a far quadrare i conti dell'amministrazione mi trovassi costretto ad essere meno rigoroso [nell'applicazione della regola monastica] o ad andarmene. Del resto il paese era talmente selvaggio e i suoi abitanti talmente lontani da qualsiasi forma di diritto o di civilt\u00e0 che non c'era davvero nessuno su cui potessi contare anche perch\u00e9 non era concepibile che io potessi scendere a compromessi con qualcuno.\u00bb Pietro Abelardo, sotto la pressione degli stessi monaci che, secondo lui, non accettavano la disciplina monastica, temendo per la sua vita (i monaci avevano versato del veleno nel calice della messa e questi avevano assoldato dei sicari per assassinarlo mentre faceva visita ad un malato a Nantes), dovette infine fuggire nel 1133. A sua memoria rimane il nome di una stradina di Saint-Gildas.\nNon \u00e8 noto se la chiesa abbaziale sia mai stata completata. Ma in seguito l'abbazia approfitt\u00f2 della presenza dei duchi di Bretagna nel vicino castello di Suscinio.\nNel 1189 la duchessa Costanza di Bretagna frequent\u00f2 un ufficio e fece una donazione all'abbazia. I figli dei duchi morti a Suscinio sono sepolti nell'abbazia. Ma le lacune storiche rimangono numerose, a causa della distruzione o della dispersione degli archivi dell'abbazia durante la guerra dei cent'anni.\nTerzo periodo.\nDalla fine del XV secolo alla rivoluzione francese, gli archivi dell'abbazia furono quasi interamente conservati. All'inizio del XVI secolo, il'abbazia venne affidata \"In commendam\" e questa si ritrova rapidamente mal tenuta, cadendo in rovina. L'11 settembre 1629, lettere patenti registrano i beni delle abbazie di D\u00e9ols, Saint-Gildas di Rhuys e il priorato di Grammont che sono collegati al dominio del ducato-paria di Ch\u00e2teauroux. L'abbazia fu rilevata dalla Congregazione di San Mauro nel 1649. Nel 1668 un fulmine colp\u00ec il campanile che, nella sua caduta, provoc\u00f2 il crollo della navata della chiesa abbaziale. La ricostruzione fu intrapresa, a partire dal 1699, dall'architetto Vannes Olivier Delourme. La navata venne costruita in stile neoclassico, mentre la torre venne trasferita alla facciata occidentale, per venire completata nel 1705.\nDurante la rivoluzione i monaci furono cacciati e gli edifici furono venduti come propriet\u00e0 nazionale nel 1796. Furono acquistati nel 1804 da Marie-Luise di Lamoignon, fondatrice delle Suore della carit\u00e0 di San Luigi. L'abbazia ritrova cos\u00ec la sua vocazione religiosa e cenne nuovamente restaurata. Le suore ne fanno una scuola, quindi un orfanotrofio.\nLa chiesa abbaziale fu restaurata dal \"Service des Monuments Historiques\" dal 1883 al 1891.\nL'abbazia nel XXI secolo.\nIntorno al 1960 le suore della carit\u00e0 di San Luigi ne fecero uno stabilimento specializzato per disabili. Questi ultimi vennero trasferiti a Vannes nel 1993, e le suore rinnovarono e ampliarono gli edifici per sviluppare una parte alberghiera, rispondendo in tal modo alla nuova vocazione dell'abbazia, destinata ad essere un centro culturale e spirituale.\nArchitettura e mobili della chiesa abbaziale.\nL'attuale chiesa conserva ancora splendidi elementi dell'abbazia romanica (coro, transetto settentrionale, trentadue capitelli con decorazioni geometriche e numerose tombe).\nLa parte pi\u00f9 antica \u00e8 il transetto settentrionale, risalente all'XI secolo, grande volume spogliato coperto da un quadro il cui apparato presenta linee di \"opus spicatum\". La sua abside fu ricostruita nel 1885. Troviamo la stessa attrezzatura nelle parti inferiori dell'abside fino alla nascita delle finestre. \u00c8 stato completamente ricostruito nei primi anni del XII secolo sulla base del precedente edificio nell'XI secolo, mantenendo la pianta del terreno e riempiendo parte dei capitelli per la rotonda dell'abside. Questi originariamente avevano una discrepanza di regolazione con le colonne, come mostrato in una foto scattata prima dei restauri.\nIl coro \u00e8 composto da due baie diritte i cui archi semicircolari sono accolti su cataste cruciformi e una rotonda scandita da cinque colonne collegate da archi rialzati sormontati da sette archi ciechi. \u00c8 circondato da un deambulatorio a volta, con due campate diritte e tre cappelle radianti. Fu fedelmente restaurato nel XIX secolo.\nPer la loro sobriet\u00e0, la navata e l'incrocio del transetto neoclassico si armonizzano bene con le restanti parti romaniche. La navata \u00e8 coperta da una volta a botte. Sostituisce l'antica navata romanica la cui disposizione \u00e8 nota per descrizioni. Aveva sei campate delimitate da colonne con capitelli scolpiti ed era coperto da una struttura. Le navate laterali erano arcuate. Era preceduto da un nartece di due campate. L'incrocio del transetto era sormontata da una torre quadrata.\nI capitelli romani, alcuni ancora presenti, altri depositati, presentano per lo pi\u00f9 variazioni sul modello corinzio con tre registri con motivi vegetali molto stilizzati. Uno dei capitelli, probabilmente della navata centrale, \u00e8 scolpito con leoni di fronte, con due teste laterali e una testa comune. All'esterno, il cornicione degli absidioli \u00e8 supportato da modiglioni scolpiti (teste umane e animali).\nDietro l'altare maggiore, la tomba di san Gildas \u00ab\u00e8 problematica, ma si possono considerare autentici i bifacciali degli abati Felice e Rioc posti in due loculi del crocevia nord e anche, molto vicino, quello di san Goustan\u00bb.\nLa monumentale pala d'altare della croce meridionale risale al primo terzo del XVII secolo e: adornava l'abside da cui fu rimosso nel 1880 quando il servizio di monumenti storici volle esaltare il carattere romanico dell'edificio.\nInfine il tesoro dell'abbazia, salvato durante la rivoluzione dal rettore Le Duin, la cui tomba \u00e8 ancora nel cimitero di Saint-Gildas, \u00e8 uno dei tesori reliquiari pi\u00f9 importanti della Bretagna: conservato in sacrestia, include una cassa per le reliquie di rame in legno del XIV secolo, un altro in argento del XV secolo, la testa-reliquiario in argento di san Gildas del XVI secolo, reliquiari a forma di arti in argento e vermeil (conterrebbero, secondo la tradizione un braccio, un ginocchio e una gamba di san Gildas), un calice in oro del XVI secolo, una mitra di seta ricamata in oro e argento (attribuito dalla tradizione ad Abelardo, risale in realt\u00e0 al XVI secolo), una croce processionale in argento del XVIII secolo, ecc."}
{"id": "8406037", "revid": "372624", "url": "https://it.wikipedia.org/wiki?curid=8406037", "title": "Necropoli di Vollein", "text": "La necropoli di Vollein (in francese, \"N\u00e9cropole de Vollein\") \u00e8 un sito archeologico situato nei pressi dell'omonimo villaggio del comune di Quart, in Valle d'Aosta, sulla destra orografica del vallone di Saint-Barth\u00e9lemy. \nSia da un punto di vista archeologico che geologico Vollein \u00e8 uno dei siti pi\u00f9 interessanti della Valle d'Aosta: alla necropoli neolitica si sommano numerose incisioni rupestri risalenti al II millennio a.C., mentre a un reticolo di \"trench\" si affiancano massi erratici e rocce montonate testimonianze del periodo delle glaciazioni che redono il geosito meta turistica ambita.\nDalla necropoli, liberamente visitabile, si offre il panorama della valle centrale.\nDescrizione.\nLa scoperta del sito archeologico risale al 1968, quando sono stati ritrovati i resti della necropoli del neolitico che si \u00e8 subito imposta come tra le pi\u00f9 antiche testimonianze di insediamenti umani in Valle d'Aosta. \nIl sito occupa un'area pseudo-rettangolare di circa 20 metri x 30 metri in cui si contano oltre 60 tombe a cista, formate originariamente da quattro lastroni montanti coperti da una lastra pi\u00f9 grande che deborda sui lati. Le tombe non presentano pavimentazione, sono poste direttamente sul suolo.\nNell\u2019area archeologica, le spaccature della roccia creano corridoi coperti e viottoli scoperti, mentre i \"trench\" principali simulano grandi boulevards. Secondo Francesco Prinetti le possibilit\u00e0 di difesa di un tale sito appaiono ottimali e il tutto suggerirebbe \u00abl'idea di un villaggio preistorico, di cui per\u00f2 non sono state trovate tracce insediative, non si sa se per ricerche insufficienti, per crolli gi\u00e0 avvenuti o perch\u00e9 proprio il villaggio non c'\u00e8 mai stato. Per ora solo le tombe, alcune decine, testimoniano di presenza umana in epoca neolitica, mentre le numerose incisioni rupestri, per quanto presumibilmente coeve, non danno garanzia di datazione.\u00bb\nLa necropoli di Vollein presenta varie analogie architettoniche con la necropoli di Champrotard.\nIl geosito di Vollein.\nIl geosito della necropoli di Vollein rappresenta il pi\u00f9 celebre e il pi\u00f9 studiato sistema di \"trench\" valdostano.\nCome spiega il geologo Francesco Prinetti, a Vollein il reticolo di \"trench\" che percorre il sito, ben allineato a quadrettare il terreno, crea un'area di sprofondamento delimitata ad est da una grande parete verticale, sulla quale sono tracciate alcune vie di arrampicata. Lo sprofondamento, di una quarantina di metri, si misura sull\u2019altezza della parete rimasta in piedi.\nL'area depressa, una conca pianeggiante larga diverse centinaia di metri, \u00e8 coperta da una distesa di grandi blocchi rocciosi separati da pi\u00f9 o meno stretti passaggi interstiziali. Su blocchi contrapposti le superfici sovente corrispondono, magari a livelli leggermente diversi, e a volte sono tagliate in modo speculare come avviene per lo scorrimento istantaneo della roccia lungo un piano di faglia. L'insieme delle rocce fratturate ha subito dunque un modesto dislocamento, compatibile con la presenza di fasci di faglie e con la quarantina di metri di discesa ipotizzata poco sopra. In particolare il gran blocco centrale mostra ancora nell'orientamento originale la superficie levigata dal ghiacciaio quaternario.\nMalgrado gli studi sulle DGPV e in particolare sul sito di Vollein parlino di \"movimenti lentissimi\", per Prinetti non \u00e8 escluso che la disposizione attuale sia dovuta ad un crollo, breve ma violento, per cedimento strutturale profondo, crollo che pu\u00f2 spiegare al meglio la fratturazione in superficie della massa rocciosa.\nIl dissesto di Vollein si inserisce infatti nella parte bassa di un vasto versante in frana di tipo DGPV, che inizia gi\u00e0 nei pressi del castello di Quart e si protende fin verso i valloni di Saint-Barth\u00e9lemy. La massa di roccia fratturata fluisce attualmente verso il basso a velocit\u00e0 comprese fra 4 ed 8 mm/anno, misurate sulle gallerie industriali che la attraversano: su tali valori di spostamento si fa presto ad accumulare, ai lati o su singoli punti di resistenza, un dislivello che pu\u00f2 poi venir recuperato con un crollo violento.\nAccesso.\nIl sito \u00e8 raggiungibile da Quart seguendo la Strada Regionale 37 fino a Vollein. Dal villaggio si scende a piedi lungo la strada per 300 metri circa, quindi prendendo il sentiero attrezzato si raggiunge in pochi minuti il geosito."}
{"id": "8406038", "revid": "400694", "url": "https://it.wikipedia.org/wiki?curid=8406038", "title": "Sat-Sat", "text": ""}
{"id": "8406042", "revid": "666668", "url": "https://it.wikipedia.org/wiki?curid=8406042", "title": "Andrey Linevich", "text": ""}
{"id": "8406044", "revid": "300067", "url": "https://it.wikipedia.org/wiki?curid=8406044", "title": "Gorkem Dogan", "text": ""}
{"id": "8406045", "revid": "57342", "url": "https://it.wikipedia.org/wiki?curid=8406045", "title": "Stefano Campus", "text": "Biografia.\nInizia l'attivit\u00e0 di fonico in ambito musicale, e si diploma in tecnica del suono nel 1999 al Centro sperimentale di cinematografia di Roma."}
{"id": "8406049", "revid": "300067", "url": "https://it.wikipedia.org/wiki?curid=8406049", "title": "Ragip Atar", "text": ""}
{"id": "8406050", "revid": "729019", "url": "https://it.wikipedia.org/wiki?curid=8406050", "title": "Mura di Loreto", "text": "Le mura di Loreto sono l'antica cinta di difesa della citt\u00e0 di Loreto (AN) nelle Marche.\nGi\u00e0 erette a partire dal 1315, vennero rifatte, potenziandole, fra il 1518 e il 1522 per volere di papa Leone X a difesa contro i Turchi.\nStoria e descrizione.\nPrima cinta muraria.\nCon l'arrivo in loco della Santa Casa (1294) cominciarono ad affluire numerosi pellegrini, e con essi anche i malintenzionati volti a rapinare questi ultimi e anche le donazioni che i papi cominciarono a inviare a Loreto. Cos\u00ec nel 1315 si intraprese la costruzione di una prima cinta muraria. Era un quadrilatero con torri agli angoli costruiti nell'arco di circa un secolo.\nLe mura rinascimentali.\nNella seconda met\u00e0 del XV secolo, gli attacchi, seguiti da razzie, dei Turchi diventavano sempre pi\u00f9 frequenti nell'Adriatico. Nel 1456 ci fu un tentativo di sbarco a Porto Recanati, nel 1479 l'attacco a grottammare e l'anno seguente stragi in Puglia.\nil cardinal Girolamo Basso Della Rovere, vescovo di Macerata e Recanati, inizi\u00f2, dunque, a migliorare le fortificazioni di Loreto, inviando un contingente d'armigeri da Recanati e, dal 1485, dotando la basilica dei camminamenti di ronda e d'avvistamento realizzati da Giuliano da Maiano e Baccio Pontelli. Tuttavia, per la raccolta dei fondi, i lavori procedettero lentamente.\nFu con il cruento attacco del sultano Selim il Crudele del 5 giugno 1518 a Porto Recanati, che il papa Leone X diede forti disposizioni per il potenziamento delle fortificazioni erigendo delle nuove mura.\nDal 1518 al 1522 si intraprese il grande cantiere che, come dalle disposizioni papali, doveva essere rapido. Si utilizzarono i materiali destinati all'ampliamento del porto di Recanati; si impiegarono 400 operai, al lavoro anche di domenica, e tre architetti: Antonio da Sangallo il Giovane che ide\u00f2 il progetto, Cristoforo Resse da Imola realizz\u00f2 i lavori e Andrea Sansovino perfezion\u00f2 l'opera. \nLe mura, dotate di merli arcuati binati e munite di 26 pezzi d'artiglieria, erano fortificate da tre baluardi pentagonali e due bastioni circolari. Il torrione circolare occidentale, il maggiore, dotato di 28 merli, nascondeva una cisterna; quello orientale, detto torrione Sangallo, con 16 merli e una garitta di vedetta, accoglieva le casematte.\nLe porte.\nSulla cinta muraria si apriva originariamente un solo ingresso, porta Osimana, che si dava verso nord-ovest, in direzione della citt\u00e0 di Osimo. In seguito venne realizzata la porta Marina, ad nord-est, che affaccia sulla piana del Musone, verso il monte Conero e dunque il mare Adriatico."}
{"id": "8406051", "revid": "1318658", "url": "https://it.wikipedia.org/wiki?curid=8406051", "title": "Pietro Cugini (medico)", "text": "\u00c8 lo scopritore della sindrome da danno tensivo degli organi bersaglio, o preipertensione pressurometria-diagnosticabile, o pre-ipertensione con minimi danni d'organo, a cui \u00e8 stato riconosciuto l\u2019eponimo nosografico di Sindrome di Cugini.\nFondatore della rivista scientifica \"Chronobiological Section\", fu anche direttore scientifico della rivista \u201cLa Clinica Terapeutica\u201d (2006).\nBiografia.\nNato da Antonio Cugini e Elvira Petrini, dedic\u00f2 tutta la vita all'insegnamento, alla ricerca, alla pratica medica e alla crescita dei suoi tre figli Silvia, Raffaella e Riccardo.\nGrande appassionato di vela, negli anni '70 e '80 partecip\u00f2 a diverse regate zonali e nazionali, principalmente sul Lago di Bracciano, a Lavinio, Anzio e Nettuno, cimentandosi nelle classi Flying Junior, Vaurien, 470 e la prediletta Flying Dutchman, al timone di \"Fantomas\", un Bianchi &amp; Cecchi del 1968.\nConsegu\u00ec la laurea \"cum laude\" in Medicina e Chirurgia presso l'Universit\u00e0 degli Studi di Roma \"La Sapienza\" nel 1962. Ottenne poi il diploma \"cum laude\" di specializzazione, rispettivamente, in cardiologia (1964), gastroenterologia (1966), ematologia (1967), endocrinologia e malattie metaboliche (1969), nonch\u00e9 l'idoneit\u00e0 nazionale al ruolo di primario nel 1978.\nFu \"Visiting Professor\" negli USA ed in Giappone, nell'ambito di progetti internazionali di ricerca, rispettivamente con i Chronobiology Laboratories della Minnesota University a Minneapolis (1980, 1985) e con lo Institute of Health Science della Kyushu University a Fukuoka (1988, 1990, 1996).\nCugini \u00e8 morto a Roma nella zona dell'Appio-Latino dove aveva sempre vissuto. Si trova seppellito nel Cimitero monumentale di Marino.\nAttivit\u00e0 didattica ed universitaria.\nPercorse la carriera universitaria accademica didattica, assistenziale e di ricerca presso la Facolt\u00e0 di Medicina e Chirurgia dell'Universit\u00e0 La Sapienza, afferendo all'Istituto di Patologia Medica 1962, poi Istituto di Clinica Medica II 1968, poi Dipartimento di Scienze Cliniche (dal 1999 in poi). Ottiene la Libera Docenza all\u2019unanimit\u00e0 in Endocrinologia nel 1972.\nRivest\u00ec numerosi incarichi come professore presso l'Universit\u00e0 degli Studi di Roma \"La Sapienza\", diviene Professore ordinario di Fisopatologia Endocrina, Semeiotica Medica, Patologia Medica, Metodologia clinica ed infine di Medicina interna. Durante questo periodo scrive parecchi libri inerenti alle materie d'insegnamento.\nInsegna anche alla scuola di specializzazione: Biochimica Endocrina, poi Fisiopatologia Endocrina e poi Cronoendocrinologia nella II Scuola di Specializzazione in Endocrinologia e Malattie del Ricambio e Rene ed Ipertensione Arteriosa nella II Scuola di Specializzazione in Nefrologia. \nViene chiamato come libero docente alla Facolt\u00e0 di Medicina e Chirurgia dell\u2019Universit\u00e0 di Firenze per insegnare Cronobiologia Clinica.\nNel 2001 si ritir\u00f2 dall'insegnamento continuando per\u00f2 nel suo percorso di ricerca e studio.\nScoperte clinico-scientifiche.\nLa sindrome di Cugini.\nDai suoi studi su una particolare forma di pre-ipertensione, che in qualche lieve modalit\u00e0 ha gi\u00e0 colpito alcuni organi in maniera impercettibile, cap\u00ec che questi pazienti avrebbero sviluppato problematiche di ipertensione, da curare in maniera preventiva senza aspettare l'insorgere della malattia. Questa intuizione port\u00f2 alla scoperta della sindrome che prende il suo nome, Sindrome di Cugini.\nArriv\u00f2 a queste conclusioni grazie al suo pionieristico studio statistico sui dati medici."}
{"id": "8406053", "revid": "767487", "url": "https://it.wikipedia.org/wiki?curid=8406053", "title": "Aldo Ma\u00edz", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 12 febbraio 2018 disputando l'incontro di Divisi\u00f3n Profesional perso 3-1 contro l'. Il 27 luglio 2019 \u00e8 stato ceduto in prestito al ."}
