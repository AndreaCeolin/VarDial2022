{"id": "8438349", "revid": "124546896", "url": "https://it.wikipedia.org/wiki?curid=8438349", "title": "Thomas Sackville, I conte di Dorset", "text": "Biografia.\nThomas Sackville nacque a Buckhurst, nella parrocchia di Withyham, nel Sussex. Sua madre Winifrede era la figlia di Sir John Bridges, Lord sindaco di Londra, mentre suo padre era il membro del parlamento Richard Sackville, cugino di Anna Bolena. Studi\u00f2 al St John's College dell'Universit\u00e0 di Cambridge e all'Hertford College dell'Universit\u00e0 di Oxford, prima di perfezionare gli studi giuridici all'Inner Temple, dove fu chiamato alla barra. Nel 1555 Thomas Sackville spos\u00f2 Cicely Baker, figlia di Sir John Baker. La coppia ebbe sette figli.\nFu eletto alla Camera dei Comuni nel 1558 come cavaliere della contea di Westmorland, mentre nel 1559 fu eletto per il collegio elettorale dell'East Grinstead, mentre nel 1563 ottenne invece la carica presso il collegio di Aylesbury. Nel 1561 fu, insieme a Thomas Norton, autore della tragedia \"Gorboduc\", portata in scena davanti alla regina; l'opera viene considerata la prima tragedia in blank verse della letteratura inglese e un precursore del popolare genere della tragedia di vendetta. Nel 1563 contribu\u00ec all'antologia poetica \"The Mirror for Magistrates\" con la poesia \"Complaint of Henry, Duke of Buckingham\".\nNel 1566 viaggi\u00f2 a Roma in un momento di grande tensione politica tra la corona inglese e il papato; durante il viaggio Sackville fu arrestato e detenuto per quattordici giorni per motivi ignoti. La morte del padre nello stesso anno lo spinse a ritornare in patria, dove nel 1567 divenne barone di Buckhurst. Nel 1571 fu inviato alla corte di Francia per portare le felicitazioni di Elisabetta I per le nozze tra Carlo IX ed Elisabetta d'Asburgo, con il compito anche di negoziare un'alleanza tra la corona inglese e il fratello del re francese, Francesco Ercole di Valois.\nNel 1572 fu tra i pari del regno che processarono Thomas Howard, IV duca di Norfolk, mentre nel 1586 ebbe il compito di comunicare a Maria di Scozia la sua sentenza di morte dopo l'approvazione del parlamento inglese. Nel 1587 fu ambasciatore nella Repubblica delle Sette Province Unite, ma la sua missione diplomatica non ebbe successo e Sackville incorse nelle ire della regina d'Inghilterra, che lo fece confinare nella sua abitazione per nove o dieci mesi. Il disappunto di Elisabetta I fu di breve durata e nel 1588 Sackville fu insignito dell'ordine della giarrettiera e mandato in missione diplomatica nei Paesi Bassi per un anno.\nNel 1591 fu nominato cancelliere dell'Universit\u00e0 di Oxford, mentre nel 1599 successe a William Cecil, I barone Burghley come Lord gran tesoriere, una carica che svolse abilmente fino alla morte. Nel 1601, in qualit\u00e0 di high steward, pronunci\u00f2 la sentenza capitale di Robert Devereux, II conte d'Essex. Dopo l'ascesa al trono inglese di Giacomo I, Sackville fu riconfermato come Lord tesoriere e nel 1604 fu nominato primo conte di Dorset.\nMor\u00ec improvvisamente all'et\u00e0 di settantuno o settantadue anni durante una riunione di gabinetto, presumibilmente stroncato da un ictus."}
{"id": "8438360", "revid": "767487", "url": "https://it.wikipedia.org/wiki?curid=8438360", "title": "Il nobile Or\u0161a", "text": "Il nobile Or\u0161a (\"\u0411\u043e\u044f\u0440\u0438\u043d \u041e\u0440\u0448\u0430, Bojarin Or\u0161a\") \u00e8 un film del 1909 diretto da P\u0451tr \u010cardynin."}
{"id": "8438363", "revid": "767487", "url": "https://it.wikipedia.org/wiki?curid=8438363", "title": "Van'ka il dispensiere", "text": "Van'ka il dispensiere (\"\u0412\u0430\u043d\u044c\u043a\u0430-\u043a\u043b\u044e\u0447\u043d\u0438\u043a\") \u00e8 un film del 1909 diretto da Vasilij Michajlovi\u010d Gon\u010darov."}
{"id": "8438364", "revid": "767487", "url": "https://it.wikipedia.org/wiki?curid=8438364", "title": "Vij (film 1909)", "text": "Vij (\"\u0412\u0438\u0439\") \u00e8 un film del 1909 diretto da Vasilij Michajlovi\u010d Gon\u010darov, basato sull'omonimo racconto di Gogol'."}
{"id": "8438367", "revid": "547034", "url": "https://it.wikipedia.org/wiki?curid=8438367", "title": "St\u00e9phane Clavier", "text": "Biografia.\nNasce a Parigi nel 1955 e inizia a lavorare come maestro di sci, prima di debuttare come aiuto regista nel 1977, in particolare nel film \"Les Bronz\u00e9s font du ski\" e \"Je vais craquer\" di Patrice Leconte. Ha realizzato diversi film commerciali prima di intraprenderne la regia, con un primo cortometraggio nel 1986, \"Le Torero hallucinog\u00e8ne\", e un primo lungometraggio co-diretto nel 1991, \"Les Secrets professionnels du docteur Apfelgl\u00fcck\". Lavora per la televisione dagli anni 2000.."}
{"id": "8438370", "revid": "122518586", "url": "https://it.wikipedia.org/wiki?curid=8438370", "title": "Isuzu Ascender", "text": "La Isuzu Ascender \u00e8 un'autovettura prodotta dalla casa automobilistica giapponese Isuzu tra il 2002 e il 2008.\nDescrizione.\nLa versione a 7 posti ha sostituito la Isuzu Trooper, mentre la versione a 5 posti ha rimpiazzato la Isuzu Rodeo e Isuzu Axiom.\nL'Ascender \u00e8 basata sulla piattaforma GMT360. Le motorizzazioni disponibili sono:\nLa produzione \u00e8 stata terminata il 6 giugno 2008, come parte del ritiro del marchio Isuzu dal mercato degli Stati Uniti."}
{"id": "8438374", "revid": "767487", "url": "https://it.wikipedia.org/wiki?curid=8438374", "title": "Brittany Kaiser", "text": "Kaiser ha collaborato con l'indagine di Mueller e ha testimoniato il suo coinvolgimento nell'attivit\u00e0 di Cambridge Analytica davanti al Parlamento del Regno Unito.\nBiografia.\nInfanzia e istruzione.\nKaiser \u00e8 nata a Houston e cresciuta a Lincoln Park nel North Side di Chicago. Suo padre lavorava nello sviluppo immobiliare e sua madre lavorava per Enron.\nKaiser ha frequentato le scuole elementari a Chicago fino a quando si \u00e8 trasferita per frequentare la Phillips Academy Andover nel 2005, poi ha studiato all'Universit\u00e0 di Edimburgo, alla City University of Hong Kong, alla Universit\u00e0 di Londra di Birkbeck e ha ottenuto certificati di studio presso il World Bank Institute e l'US Institute of Peace, e in seguito ha conseguito il dottorato di ricerca presso l'Universit\u00e0 del Middlesex.\nCarriera.\nMentre studiava in Scozia, Kaiser si \u00e8 presa un periodo di pausa per lavorare al team dei media di Barack Obama per la sua campagna presidenziale del 2007. Ha lavorato anche per Amnesty International come lobbista per la fine dei crimini contro l'umanit\u00e0.\nTra febbraio 2015 e gennaio 2018 Kaiser ha lavorato a tempo pieno per il SCL Group, la societ\u00e0 madre di Cambridge Analytica, come direttrice del business development. Durante il suo periodo in Cambridge Analytica Kaiser ha lavorato insieme al senior management, tra cui il CEO Alexander Nix.\nDopo lo scandalo Facebook-Cambridge Analytica, Kaiser \u00e8 fuggita in Thailandia. In seguito ha testimoniato davanti al Parlamento britannico su Cambridge Analytica e sulle minacce alla privacy poste da Facebook. Nell'aprile del 2018 Kaiser ha avviato una campagna su Facebook a favore della trasparenza, chiamata #OwnYourData.\nKaiser \u00e8 una dei protagonisti del documentario \"The Great Hack - Privacy violata\", di Netflix, che racconta il suo lavoro con Cambridge Analytica. Il documentario spiega come Cambridge Analytica abbia utilizzato i data brokers e un'applicazione online per accumulare informazioni su decine di milioni di utenti di Facebook, raccogliendo dati su vasta scala.\nIl libro di memorie di Kaiser, \"Targeted: The Cambridge Analytica Whistleblower's Inside Story of How Big Data, Trump, and Facebook Broke Democracy and How It Can Happen Again\", \u00e8 stato pubblicato da HarperCollins nell'ottobre 2019. Il libro descrive in dettaglio come le aziende utilizzano illegalmente i dati per influenzare le scelte delle persone. Il libro \u00e8 stato pubblicato anche in Italia, Francia, Spagna, Messico, Brasile, Germania e Paesi Bassi.\nNel giugno 2019 Kaiser \u00e8 stata nominata nel comitato consultivo di Phunware, un'azienda tecnologica che raccoglie la posizione dello smartphone e i dati degli utenti dei potenziali elettori per la campagna presidenziale del 2020 di Donald Trump. In un'intervista alla BBC,Kaiser ha detto che vorrebbe che Facebook vietasse la pubblicit\u00e0 politica.\nIl 1\u00ba gennaio 2020 Kaiser ha iniziato a pubblicare documenti interni di Cambridge Analytica che riguardano le elezioni in Brasile, Kenya e Malesia."}
{"id": "8438390", "revid": "122703857", "url": "https://it.wikipedia.org/wiki?curid=8438390", "title": "Nissan S130", "text": "La Nissan S130 \u00e8 il nome in codice di progetto che designa un'autovettura sportiva prodotta dalla casa automobilistica giapponese Nissan Motor e venduta con il marchio Nissan sul mercato giapponese come Nissan 280ZX e a marchio Datsun nel resto del mondo con i nomi di Datsun 280ZX, Nissan Fairlady Z e Nissan Fairlady 280Z. \nCostruita dal 1978 al 1983, rimpiazz\u00f2 la Nissan S30 alla fine del 1978. La 280ZX venne premiata nel 1979 dalla rivista Motor Trend come \"auto d'importazione dell'anno\" nel 1979. La 280ZX fu sostituita dalla Nissan 300ZX nel 1984. Della vettura sono stati prodotti pi\u00f9 di 414 000 esemplari.\nEra disponibile in tre versioni: coup\u00e9 a due posti secchi, con configurazione 2+2 e targa con hard top rigido asportabile."}
{"id": "8438392", "revid": "112578452", "url": "https://it.wikipedia.org/wiki?curid=8438392", "title": "Datsun 280ZX", "text": ""}
{"id": "8438394", "revid": "112578455", "url": "https://it.wikipedia.org/wiki?curid=8438394", "title": "Nissan 280ZX", "text": ""}
{"id": "8438399", "revid": "827882", "url": "https://it.wikipedia.org/wiki?curid=8438399", "title": "Zugno", "text": ""}
{"id": "8438402", "revid": "1305772", "url": "https://it.wikipedia.org/wiki?curid=8438402", "title": "Alvis 12/60", "text": "La 12/60 \u00e8 stata un'autovettura prodotta dalla casa automobilistica britannica Alvis dal 1931 al 1932 come versione sportiva della Alvis 12/50. La vettura fu sostituita dalla Alvis Firefly nel 1933.\nDescrizione.\nLa vettura era dotata di un motore in linea a quattro cilindri con distribuzione a valvole in testa. Diversamente dalla Alvis 12/50, il motore aveva due carburatori SU e una cilindrata di 1645 cm\u00b3, producendo 52 CV (38 kW) di potenza a 4500 giri/min.\nLa 12/60 era disponibile con la carrozzeria berlina a due porte e roadster a due porte. L'avantreno e il retrotreno ad assali rigidi erano sostenuti da sospensioni a molle a balestra semiellittica. Le versioni TK e TL della 12/60 si differenziano per la diversa tipologia di ruote. La velocit\u00e0 massima, che dipendeva dal tipo di carrozzeria, era di circa 120 km/h. Ne furono realizzati complessivamente 229 esemplari."}
{"id": "8438404", "revid": "113296553", "url": "https://it.wikipedia.org/wiki?curid=8438404", "title": "Marina Mizzau", "text": "Biografia.\nLaureata in Filosofia con tesi in estetica con Luciano Anceschi all'Universit\u00e0 di Bologna nel 1960, vi \u00e8 divenuta docente. Negli anni '80 \u00e8 stata presidente del corso di laurea in DAMS presso la facolt\u00e0 di Lettere e filosofia, nella quale era incardinata. Legata al Gruppo 63 e alla rivista Il Verri, ha svolto ricerche rilevanti nel campo della comunicazione, dedicandosi parallelamente alla narrativa, risultando tra i dodici finalisti del Premio Strega con i due romanzi pubblicati con l'editore Manni."}
{"id": "8438408", "revid": "287204", "url": "https://it.wikipedia.org/wiki?curid=8438408", "title": "Jur Hronec", "text": "Biografia.\nNacque nella modesta famiglia di Ondrej Hronec e da sua moglie Zuzana, nata Prib\u00e9kov\u00e1, in un ambiente rurale. Dopo aver conseguito la maturit\u00e0 al ginnasio di Ro\u017e\u0148ava, studi\u00f2 matematica e fisica all'universit\u00e0 di Cluj, ove fu accolto dal professor Ludwig Schlesinger, che aveva origini slovacche. \nDopo aver brillantemente completato gli studi universitari, fu insegnante al liceo evangelico di Ke\u017emarok dal 1906 al 1922 con alcune interruzioni, che coincidono con periodi di studio all'estero: infatti fra il 1908 e il 1914 fu a Gottinga, a Gie\u00dfen, a Berlino, in Svizzera e a Parigi, e fra il 1922 e il 1923 fu a Praga e ancora a Gottinga e a Giessen. Discusse la tesi di dottorato nel campo delle equazioni differenziali nel 1912 a Giessen, avendo come relatore Ludwig Schlesinger. \nJur Hronec consegu\u00ec l'abilitazione alla docenza all'Universit\u00e0 Carolina di Praga nel 1923. Dal 1924 al 1939 fu professore di matematica all'Alta scuola tecnica ceca di Brno. L'attivit\u00e0 pedagogica a Brno determin\u00f2 il suo indirizzo scientifico. Conoscendo l'importanza della matematica nelle scienze naturali e tecniche, applic\u00f2 la sua ricerca a problemi tecnici. Il suo lavoro comprende tre aree di attivit\u00e0: scientifica, pedagogica e pubblica. Concentr\u00f2 la sua attivit\u00e0 scientifica principalmente sulle equazioni differenziali. Studi\u00f2 i problemi della teoria di Fuchs sulle equazioni differenziali lineari e li generalizz\u00f2.\nFu autore di numerosi lavori scientifici, pubblicazioni e libri di testo universitari, i pi\u00f9 importanti dei quali sono:\nTenne conferenze in numerosi convegni e simposi nazionali e internazionali. Durante tutto il suo lavoro scientifico e pedagogico, fu in contatto con matematici all'estero e collabor\u00f2 attivamente con matematici cechi. L'importanza della personalit\u00e0 dell'insegnante \u00e8 stata sottolineata da Jur Hronec nelle sue opere pedagogiche:\nJur Hronec offr\u00ec un contributo significativo alla fondazione e allo sviluppo di universit\u00e0 scientifiche in Slovacchia. Nella primavera del 1936, fu il promotore dell'\"Azione per la costruzione delle universit\u00e0 slovacche\", di cui fu eletto presidente alla riunione inaugurale. Questa attivit\u00e0 ebbe successo: nel giugno del 1937, l'Assemblea nazionale approv\u00f2 una legge per la fondazione dell'Universit\u00e0 tecnica di Ko\u0161ice e il 4 agosto 1938, Jur Hronec ne divenne il primo rettore. Quando Ko\u0161ice fu annessa all'Ungheria in seguito al Primo arbitrato di Vienna, l'universit\u00e0 si trasfer\u00ec prima a Pre\u0161ov, poi a Martin e infine a Bratislava. Nel 1940, partecip\u00f2 alla fondazione della facolt\u00e0 di scienze dell'Universit\u00e0 Slovacca e dell'Universit\u00e0 di Economia di Bratislava. Nel 1946 fu presidente della commissione per l'istituzione dell'Universit\u00e0 di Agricoltura e Silvicoltura di Ko\u0161ice e nello stesso anno pose le basi della facolt\u00e0 di pedagogia di Bratislava, di cui fu preside dal 1946 al 1948.\nProfuse molto impegno per il dipartimento di matematica della facolt\u00e0 di scienze dell'Universit\u00e0 Comenio di Bratislava, di cui fu a capo per molti anni. Nel 1953 fu nominato membro dell'Accademia slovacca delle scienze. Fra il 1945 e il 1954 fu presidente della Matica slovensk\u00e1, nel 1946 divenne presidente del Museo slovacco di Bratislava. Prest\u00f2 molta attenzione ai giovani delle scuole superiori. Su sua iniziativa e con la collaborazione di numerosi matematici, in Slovacchia furono organizzati concorsi di matematica per studenti delle scuole superiori, dal 1951 sono confluiti nelle Olimpiadi di matematica. Jur Hronec ebbe frequenti rapporti con le unioni matematiche e fisiche mondiali. Fu il primo matematico slovacco a corrispondere all'Unione dei matematici cechi, di cui nel 1921 divenne membro. Ha gettato le basi dell'Unione dei matematici della Slovacchia.\nMor\u00ec il 1\u00ba dicembre 1959 a Bratislava e fu sepolto nel paese natale."}
{"id": "8438409", "revid": "92723", "url": "https://it.wikipedia.org/wiki?curid=8438409", "title": "Olimpiadi di matematica", "text": ""}
{"id": "8438413", "revid": "1543377", "url": "https://it.wikipedia.org/wiki?curid=8438413", "title": "Alvis 14/75", "text": "La Alvis 14/75 \u00e8 un'autovettura prodotta dalla casa automobilistica britannica Alvis dal 1927 al 1929, la prima Alvis con motore a sei cilindri.\nDescrizione.\nLa vettura montava un motore in linea a sei cilindri con distribuzione a valvole in testa, dotato di un solo carburatore Solex e con cilindrata di 1.870 cm\u00b3 (alesaggio \u00d7 corsa = 63 mm \u00d7 100 mm). L'avantreno e il retrotreno ad assali rigidi erano sostenuti da sospensioni a molle a balestra semiellittica.\nLa 14/75 era disponibile con due diverse misure di passo, 2.845 mm per la versione biposto e 3.010 mm per la variante a quattro posti. Le carrozzerie disponibili erano tre: berlina, cabriolet e roadster. Nel 1930 la 14/75 fu sostituita dalla Alvis Silver Eagle. "}
{"id": "8438418", "revid": "113194091", "url": "https://it.wikipedia.org/wiki?curid=8438418", "title": "Isuzu Florian", "text": "La Isuzu Florian \u00e8 un'autovettura prodotta dalla casa automobilistica giapponese Isuzu tra il 1967 e il 1983.\nDescrizione.\nDurante la sua carriera, la Florian \u00e8 rimasta sostanzialmente, con soltanto due restyling lingo il suo arco di vita. La Isuzu Florian \u00e8 stata presentata in versione al salone di Tokyo del 1966. Condivideva il telaio e altre componenti meccaniche con la Isuzu 117 Coup\u00e9. Al lancio era disponibile solo con un motore a benzina a quattro litri in linea da 1,6 litri che produceva 84 CV (62 kW) di potenza a 5200 giri/min. Successivamente nel 1977 fu aggiunta una versione da 1,8 litri diesel."}
{"id": "8438422", "revid": "112579553", "url": "https://it.wikipedia.org/wiki?curid=8438422", "title": "L'aria di Saturno", "text": ""}
{"id": "8438424", "revid": "122116001", "url": "https://it.wikipedia.org/wiki?curid=8438424", "title": "House on Mosfilmovskaya", "text": "House on Mosfilmovskaya (in russo: \u0414\u043e\u043c \u043d\u0430 \u041c\u043e\u0441\u0444\u0438\u043b\u044c\u043c\u043e\u0432\u0441\u043a\u043e\u0439) \u00e8 un complesso di due grattacieli situato nel Moscow International Business Center (MIBC) della capitale russa. \nDescrizione.\nSituato in via Mosfilmovskaya, \u00e8 un complesso residenziale composto da 2 edifici: una di 213 metri (54 piani) e l'altra 131 metri (34 piani). Il complesso \u00e8 stato completato nel dicembre 2011."}
{"id": "8438426", "revid": "287204", "url": "https://it.wikipedia.org/wiki?curid=8438426", "title": "Tanya Lopert", "text": "Biografia.\nFiglia del produttore e distributore cinematografico Ilya Lopert, inizi\u00f2 la carriera come attrice nel 1961 \u2013 dopo una prima comparsa a tredici anni in un film diretto da David Lean \u2013 partecipando a una settantina di pellicole e suddividendosi tra il cinema francese e quello italiano: lavora tra gli altri con Federico Fellini, Marco Ferreri, Alessandro Blasetti, Claude Lelouch, Alain Resnais ed \u00c9douard Molinaro.\nSui palcoscenici teatrali debutta nel 1972 diretta da Raymond Rouleau, Andr\u00e9as Voutsinas ed altri, interpretando autori del calibro di Tennessee Williams, Terrence McNally e August Strindberg. Dal 2005 traduce, adatta e cura la regia di testi teatrali di autori contemporanei come Simon Stephens, Eve Ensler e Polly Stenham. Sul piccolo schermo invece le sue apparizioni sono pi\u00f9 saltuarie in qualche film e serie televisiva. \u00c8 stata sposata con il produttore Jean-Louis Livi (nipote di Yves Montand), dal quale ha divorziato."}
{"id": "8438432", "revid": "287204", "url": "https://it.wikipedia.org/wiki?curid=8438432", "title": "Lopert", "text": ""}
{"id": "8438439", "revid": "46936", "url": "https://it.wikipedia.org/wiki?curid=8438439", "title": "Coppa della Palestina", "text": "La Coppa della Palestina () \u00e8 stata una competizione calcistica alla quale parteciparono le squadre nazionali dei Paesi Arabi aderenti alla UAFA. La prima edizione ha avuto luogo in Iraq nel 1972, mentre l'ultima edizione si \u00e8 svolta nel 1975. La nazione che conta pi\u00f9 vittorie \u00e8 l' con ben due edizioni vinte. \nLa competizione apparentemente \u00e8 stata la sostituta della Coppa araba durante la lunga interruzione che si \u00e8 avuta tra il 1966 e il 1985, anche se i titoli non vengono conteggiati nell'albo d'oro di quest'ultima."}
{"id": "8438450", "revid": "767487", "url": "https://it.wikipedia.org/wiki?curid=8438450", "title": "Le mucche", "text": "Le mucche \u00e8 un dipinto del pittore olandese Vincent van Gogh realizzato nel 1890 durante la sua permanenza nella casa del dottor Gachet ad Auvers-sur-Oise.\nL'opera fa parte di una serie di opere che Van Gogh ha dipinto verso la fine della sua vita. Il dipinto \u00e8 conservato al Palais des Beaux-Arts de Lille."}
{"id": "8438458", "revid": "1504506", "url": "https://it.wikipedia.org/wiki?curid=8438458", "title": "Duca della Bassa Pannonia", "text": ""}
{"id": "8438460", "revid": "1027057", "url": "https://it.wikipedia.org/wiki?curid=8438460", "title": "Universit\u00e0 federale settentrionale (artica)", "text": "L'Universit\u00e0 federale settentrionale (artica) (SAFU, ) \u00e8 un ente di istruzione accademica russo situato a Arcangelo, intitolato a Michail Vasil'evi\u010d Lomonosov."}
{"id": "8438461", "revid": "1027057", "url": "https://it.wikipedia.org/wiki?curid=8438461", "title": "SAFU", "text": ""}
{"id": "8438475", "revid": "767487", "url": "https://it.wikipedia.org/wiki?curid=8438475", "title": "Dr\u00f4le d'endroit pour une rencontre", "text": "Dr\u00f4le d'endroit pour une rencontre \u00e8 un film del 1988 diretto da Fran\u00e7ois Dupeyron."}
{"id": "8438478", "revid": "1027057", "url": "https://it.wikipedia.org/wiki?curid=8438478", "title": "Viktor Makeyev", "text": ""}
{"id": "8438480", "revid": "767487", "url": "https://it.wikipedia.org/wiki?curid=8438480", "title": "Mon \u00e2me par toi gu\u00e9rie", "text": "Mon \u00e2me par toi gu\u00e9rie \u00e8 un film francese del 2013 diretto da Fran\u00e7ois Dupeyron."}
{"id": "8438482", "revid": "287204", "url": "https://it.wikipedia.org/wiki?curid=8438482", "title": "Serraglio (disambigua)", "text": ""}
{"id": "8438483", "revid": "729019", "url": "https://it.wikipedia.org/wiki?curid=8438483", "title": "Pompilio Fastiggi", "text": "Biografia.\nPompilio nasce il 6 agosto 1911 a San Pietro in Calibano, frazione del comune di Pesaro, figlio di Ciro ed Ermelinda Pasquini; operaio della Fonderia Montecatini Pesaro e militante del PCd\u2019I.\nPer la sua attivit\u00e0 antifascista \u00e8 deferito al Tribunale speciale ed arrestato il 22 maggio 1936. Il 15 marzo 1937 \u00e8 condannato a 14 anni di reclusione, ridotti successivamente a 10, ne sconta 7 nelle carceri di Civitavecchia e San Gimignano. In seguito alla caduta del regime, uscito dal carcere di Civitavecchia il 27 agosto 1943, fa ritorno a Pesaro per dirigere, da segretario, la locale Federazione comunista provinciale (il primo dalla caduta del fascismo). Dopo l'8 settembre 1943 prende parte al lavoro cospirativo contro l'occupazione tedesca e contro i \u201crepubblichini\u201d con la lotta partigiana per la Guerra di liberazione nazionale, ed \u00e8 attivissimo organizzatore delle formazioni gappiste e ispettore delle Brigate partigiane \"Garibaldi\".\nIl 1\u00ba febbraio 1944, mentre si trova assieme a Evio Tomasucci in missione presso le formazioni partigiane dell'Alta Valmetauro per organizzare il movimento, segnalati ai militi fascisti del luogo, vengono entrambi condotti da questi nella caserma della milizia di Sant'Angelo in Vado, da dove Fastiggi tenta di fuggire ma superati i gradini della scala che danno accesso agli uffici del Comando, dopo aver estratto la pistola e fatto fuoco sulla scorta, rimane ucciso nel conflitto a fuoco che ne scaturisce.\nFinita la guerra si decise di ribattezzare la localit\u00e0 di San Pietro in Calibano col nome di Villa Fastiggi, dedicando la frazione alla memoria di Pompilio, personaggio di spicco e simbolo della Resistenza pesarese."}
{"id": "8438485", "revid": "144796", "url": "https://it.wikipedia.org/wiki?curid=8438485", "title": "Serraglio", "text": ""}
{"id": "8438488", "revid": "767487", "url": "https://it.wikipedia.org/wiki?curid=8438488", "title": "La potenza delle tenebre (film 1909)", "text": "La potenza delle tenebre (\"\u0412\u043b\u0430\u0441\u0442\u044c \u0442\u044c\u043c\u044b, Vlast' t'my\") \u00e8 un film del 1909 diretto da P\u0451tr \u010cardynin, tratto dal dramma omonimo di Leone Tolstoj."}
{"id": "8438490", "revid": "599013", "url": "https://it.wikipedia.org/wiki?curid=8438490", "title": "Prevostura di Saint-Gilles", "text": "Il priorato di Saint-Gilles, o \"collegiata di Saint-Gilles\", (in francese \"prieur\u00e9 de Saint-Gilles\" e \"coll\u00e9giale de Saint-Gilles\" rispettivamente) \u00e8 un complesso architettonico religioso che domina il borgo di Verr\u00e8s, nella Bassa Valle d'Aosta.\nTra il Medioevo e l'inizio del XIX secolo il convento dei canonici regolari di Saint-Gilles \u00e8 retto dal prevosto, per cui viene spesso indicato come prevostura di Saint-Gilles (in francese, \"Pr\u00e9v\u00f4t\u00e9 de Saint-Gilles\"). \u00c8 stato un importante centro di potere religioso medievale e centro di coordinamento per la religione cattolica in Piemonte, Valle d'Aosta e Savoia.\nDescrizione.\nL'insieme del complesso dedicato a sant'Egidio accorpa vari edifici costruiti tra il XI e il XVIII secolo a monte del borgo di Verr\u00e8s, lungo l'antica strada di Challand pavimentata con un pregevole acciottolato.\nVi si accede prendendo la rampa che devia a sinistra dopo pochi metri.\nDal terrazzino alla base della scalinata si osservano, verso l'alto, una colonna in pietra non locale del XIX secolo, una grande finestra a trifora, capolavoro del gotico valdostano, e una corona di mensole a met\u00e0 della torre campanaria.\nSalita la scalinata, si arriva all'accesso laterale e al portale della prevostura. Questo portale \u00e8 assai originale anche per l'assemblaggio dei blocchi, con eleganti colonne scolpite e motivi sobriamente ritorti che si rincorrono come tentacoli e s'armonizzano perfettamente nella verde tenuit\u00e0 della pietra rugosa.\nLa cappella degli Challant \u00e8 stata fatta costruire da Ibleto di Challant, padre di Francesco I di Challant, e ne conserva le spoglie secondo le sue volont\u00e0 testamentarie del 15 febbraio 1405.\nLa chiesa parrocchiale \u00e8 stata ricostruita negli anni 1770 sui resti dell'antica chiesa, nello stesso periodo in cui il conte Carlo Francesco Ottavio di Challant-Ch\u00e2tillon (1711-1770) fece annettere la cappella di San Giorgio e San Maurizio alle strutture della chiesa precedente.\nIl campanile e il grande edificio adiacente sono stati ricostruiti per volere del prevosto Carlo di Challant nel 1512, che fa edificare anche La Murasse e, al limitare del borgo verso Arnad al bivio per Issogne, la Grangia Nuova.\nStoria.\nIn origine, il convento dei canonici di Saint-Gilles di Verr\u00e8s \u00e8 retto dai prevosti.\nSecondo la storiografia antica viene fondato all'inizio del X secolo da Adalberto I d'Ivrea e dalla sua prima moglie. Seccessivi studi hanno tuttavia portato a datare la fondazione al 985 circa da parte dei Marchesi del Monferrato che lo affidano ai Benedettini dell'abbazia di Fruttuaria, ai quali succedono nel XII secolo i canonici regolari di Sant-Agostino.\nProgressivamente, Saint-Gilles si vede attribuire la gestione di numerose parrocchie della Valle d'Aosta: quelle di Verr\u00e8s, F\u00e9nis e Challand-Saint-Victor, poi quelle di Arnad, Saint-Marcel, Antey-Saint-Andr\u00e9, Chambave, Di\u00e9moz et Saint-Denis, Issime con la giurisdizione sulle due Gressoney (Gressoney-Saint-Jean et Gressoney-La-Trinit\u00e9), Montjovet, Torgon, Valtournenche, Ayas, Charvensod, Saint-Martin-de-Corl\u00e9ans di Aosta, Arvier e Aymavilles.\nNel 1113, il vescovo di Aosta Bosone I decide di affidare al convento la parrocchia di La Thuile e l'ospizio del Piccolo San Bernardo che conserver\u00e0 fino al 1466. Il potente priorato controlla allora anche le parrocchie piemontesi di Sant'Ambrogio, San Pietro e San Fedele a Ivrea e la chiesa di Sant'Emiliano di Cigliano.\nNella seconda met\u00e0 del XV secolo, Saint-Gilles \u00e8 affidato \"in commendam\" a Giorgio di Challant e quindi a Carlo di Challant, prevosto dal 1484 fino alla sua morte avvenuta nel 1518-1520. Successivamente, la famiglia di Challant lo affida a tre prevosti anziani di comodo, e rende palese il suo controllo totale dell'istituzione religiosa quando Renato di Challant ottiene la concessione del giuspatronato (\"jus patronatus ecclesiae parochialis\") con la bolla pontificia del 14 febbraio 1533, imponendo nel 1544 suo figlio illegittimo Francesco (\u2020 1584) a cui succedono altri prevosti, tutti discendenti da sua figlia legittima Isabella di Challant e Giovanni Federico Madruzzo, della famiglia dei principi vescovi di Trento e conte di Avio.\nQuesta egemonia perdura fino al 1648, quando Giovanni Battista Vercellino (1586 - 1651), vescovo di Aosta, riesce a introdurre i Canonici regolari della Congregazione del Salvatore di san Pietro Fourier. Di conseguenza, il commendatario Carlo Emanuele Madruzzo, principe vescovo di Trento e VIII conte di Challant, \u00e8 costretto a lasciare il convento.\nI nuovi prevosti castrali, malgrado debbano affrontare l'ostilit\u00e0 degli eredi della famiglia di Challant che si considerano parte lesa, conservano il convento per 71 anni.\nNel 1712, anno di decesso del secondo prevosto Jean-Nicolas Deffays, l'elezione del successore Antoine-Joseph Busquet urta gli interessi di Giorgio Francesco di Challant (\u2020 1729), V Barone di Ch\u00e2tillon e XIII conte di Challant. Quest'ultimo tra il 1712 e il 1718 porta avanti le pratiche del processo che si concluder\u00e0 a suo vantaggio: il 22 giugno 1717 il prevosto Busquet deve dimettersi e far posto ai Canonici regolari di Sant'Agostino, cedendo la carica a Paolo Francesco di Challant (\u2020 7 giugno 1745), nominato prevosto da papa Clemente XI il 18 gennaio 1718, a condizione tuttavia di condurre una vita regolare e claustrale.\nLa famiglia di Challant \u00e8 definitivamente espropriata dei diritti sul priorato nel 1772, e nel 1786 la carica di prevosto \u00e8 unificata a quella di curato di Verr\u00e8s.\nIl 1\u00ba settembre 1802, il convento viene soppresso dal governo imperiale francese e i canonici sono espulsi dal prefetto del Dipartimento della Dora Ange Gandolpho, ma sar\u00e0 riabilitato il 10 gennaio 1816 con l'annessione della Valle d'Aosta al Regno di Sardegna.\nNella collegiata di Saint-Gilles si trova la sepoltura del venerabile Egidio Giovanni Battista Laurent o Gilles Laurent (Montjovet, 12 settembre 1884 - Verr\u00e8s, 30 dicembre 1941)., conosciuto come \"Fr\u00e8re Gilles\", cui \u00e8 inoltre dedicata una via di Verr\u00e8s.\nL'8 dicembre 2015 nel complesso architettonico \u00e8 inaugurata la Casa del Pellegrino, ostello per i pellegrini che percorrono la Via Francigena."}
{"id": "8438494", "revid": "767487", "url": "https://it.wikipedia.org/wiki?curid=8438494", "title": "Il desiderio e la corruzione", "text": "Il desiderio e la corruzione (\"Rive droite, rive gauche\") \u00e8 un film del 1984 diretto da Philippe Labro."}
{"id": "8438495", "revid": "1861950", "url": "https://it.wikipedia.org/wiki?curid=8438495", "title": "Operatori di aeromobili Boeing 747", "text": ""}
{"id": "8438497", "revid": "767487", "url": "https://it.wikipedia.org/wiki?curid=8438497", "title": "Mazepa (film)", "text": "Mazepa (\"\u041c\u0430\u0437\u0435\u043f\u0430\") \u00e8 un film del 1909 diretto da Vasilij Michajlovi\u010d Gon\u010darov."}
{"id": "8438498", "revid": "767487", "url": "https://it.wikipedia.org/wiki?curid=8438498", "title": "Joannicus I di Costantinopoli", "text": "Biografia.\nPoco dopo la sua elezione, il patriarca Geremia I viaggi\u00f2 a Cipro, in Egitto, nel Sinai e in Palestina. Durante la sua permanenza a Gerusalemme, il clero e i notabili di Costantinopoli, infastiditi dalla sua lunga assenza, lo deposero nell'aprile o nel maggio del 1524, e al suo posto elessero il metropolita di Sozopol, Joannicus I. \nGeremia insieme ai Patriarchi di Alessandria e Antiochia, che chiam\u00f2 a Gerusalemme, scomunic\u00f2 Joannicus. Anche se la maggior parte del Santo Sinodo si schier\u00f2 dalla parte di Joannicus, il sultano Solimano il Magnifico ordin\u00f2 che Geremia venisse nuovamente incoronato patriarca, cerimonia che ebbe luogo a Costantinopoli il 24 settembre 1525. Joannicus torn\u00f2 in Tracia, dove mor\u00ec nel il monastero di San Giovanni Battista vicino a Sozopol intorno al 1526. "}
{"id": "8438500", "revid": "965985", "url": "https://it.wikipedia.org/wiki?curid=8438500", "title": "Le Tartuffe", "text": ""}
{"id": "8438504", "revid": "729019", "url": "https://it.wikipedia.org/wiki?curid=8438504", "title": "Odissea nell'ospizio (singolo)", "text": "Odissea nell'ospizio \u00e8 un singolo dell'attore italiano Jerry Cal\u00e0 con il gruppo musicale I Gatti di Vicolo Miracoli, pubblicato il 1\u00ba ottobre 2019 e parte della colonna sonora del film omonimo."}
{"id": "8438506", "revid": "767487", "url": "https://it.wikipedia.org/wiki?curid=8438506", "title": "Le anime morte (film 1909)", "text": "Le anime morte (\"\u041c\u0451\u0440\u0442\u0432\u044b\u0435 \u0434\u0443\u0448\u0438, M\u0451rtvye du\u0161i\") \u00e8 un film del 1909 diretto da P\u0451tr \u010cardynin, tratto dall'omonimo romanzo di Gogol'."}
{"id": "8438508", "revid": "767487", "url": "https://it.wikipedia.org/wiki?curid=8438508", "title": "Le tartuffe", "text": "Le tartuffe \u00e8 un film del 1984 diretto da G\u00e9rard Depardieu. Il film, che ha come protagonista lo stesso regista, \u00e8 basato sull'opera teatrale \"Il Tartuffo\" (1664) di Moli\u00e8re."}
{"id": "8438513", "revid": "120180096", "url": "https://it.wikipedia.org/wiki?curid=8438513", "title": "University Centre of the Westfjords", "text": "Il University Centre of the Westfjords \u00e8 un istituto universitario sito in \u00cdsafj\u00f6r\u00f0ur (Islanda). \nLe lezioni si avvalgono di modalit\u00e0 didattiche a distanza ed il centro universitario impiega mediamente 6 dipendenti, escludendo i docenti a contratto. L'edificio della University of Westfjords \u00e8 anche sede di attivit\u00e0 di ricerca (oltre che didattiche) coinvolgendo circa 50 persone tra docenti, ricercatori e personale dedicato. \nL'Universit\u00e0 \u00e8 nota per la qualit\u00e0 accademica degli insegnamenti erogati e per allinearsi con i requisiti sanciti dal processo di Bologna per quanto riguarda la collaborazione con altri centri universitari europei.\nStoria.\nEsso \u00e8 stato istituito il 2005 e le attivit\u00e0 didattiche hanno avuto inizio dall'anno successivo.\nNel 2008 e nel 2009 l'Universit\u00e0 offriva, in collaborazione con la Reykjav\u00edk University, studi preparatori per circa 40 studenti. \nIndirizzi di studio.\nL'universit\u00e0 ha all'attivo circa un centinaio di studenti ed eroga due programmi di master in \"Coastal and Marine Management\" (introdotto a partire dal 2008) e \"Coastal Communities and Regional Development\". Circa 20 studenti all'anno accedono a tali corsi universitari."}
{"id": "8438521", "revid": "767487", "url": "https://it.wikipedia.org/wiki?curid=8438521", "title": "Fort Saganne", "text": "Fort Saganne \u00e8 un film del 1984 diretto da Alain Corneau.\nIl film \u00e8 basato sul romanzo omonimo del 1980 scritto da Louis Gardel."}
{"id": "8438524", "revid": "1974457", "url": "https://it.wikipedia.org/wiki?curid=8438524", "title": "Codice della navigazione", "text": ""}
{"id": "8438526", "revid": "1612690", "url": "https://it.wikipedia.org/wiki?curid=8438526", "title": "Palais des Nations", "text": "Il Palais des Nations (in italiano \"Palazzo delle Nazioni\") \u00e8 un complesso di edifici contigui che ospita la sede dell'Ufficio delle Nazioni Unite a Ginevra in Svizzera.\nFu costruito tra il 1929 e il 1938 per ospitare il quartier generale della Societ\u00e0 delle Nazioni. In seguito dal 1946 \u00e8 stato utilizzato come sede dell'Ufficio delle Nazioni Unite a Ginevra, quando il Segretario generale delle Nazioni Unite ha firmato un accordo di sede con le autorit\u00e0 svizzere, sebbene la Svizzera sia diventata membro delle Nazioni Unite solo nel 2002. Solo nel 2012, il Palazzo delle Nazioni ha ospitato oltre 10 000 riunioni intergovernative.\nStoria.\nProgetto e costruzione.\nUn concorso fu indetto negli anni '20 per scegliere il progetto.\nUna giuria di architetti fu selezionata per scegliere tra 377 proposte, ma non fu in grado di decidere su un vincitore. Alla fine furono scelti cinque architetti per collaborare alla progettazione finale: Julien Flegenheimer dalla Svizzera, Camille Lef\u00e8vre e Henri-Paul N\u00e9not dalla Francia, Carlo Broggi dall'Italia e J\u00f3zsef V\u00e1g\u00f3 dall'Ungheria.\nIl palazzo al momento del suo completamento nel 1936 era il secondo complesso edilizio per volume pi\u00f9 grande in Europa dopo Versailles con 440.000 m\u00b3 contro i 460.000 m\u00b3 della residenza francese.\nEspansione per le Nazioni Unite.\nDopo il suo trasferimento della sede delle Nazioni Unite nel 1946, furono aggiunte due strutture all'edificio, che aumentarono considerevolmente le dimensioni del complesso. Tra il 1950 e il 1952 furono aggiunti tre piani all'edificio \"K\" e fu costruito l'edificio \"D\" per ospitare temporaneamente la sede dell'Organizzazione mondiale della sanit\u00e0. L'edificio \"E\" \u00e8 stato aggiunto tra il 1968 e il 1973 come struttura per le conferenze. Con le successive aggiunte, il complesso \u00e8 lungo 600 metri e ospita 2.800 uffici, con un volume totale di 853.000 m3.\nNel dicembre 1988 l'Assemblea generale delle Nazioni Unite trasfer\u00ec la 43\u00aa sessione dal quartier generale delle Nazioni Unite a New York al Palais des Nations.\nDescrizione.\nL'edificio si affaccia sul Lago di Ginevra, si trova all'interno del Parco dell'Ariana, che fu lasciato in eredit\u00e0 alla citt\u00e0 di Ginevra nel 1890 da Gustave de Revilliod de la Rive.\nSotto la posa della prima pietra del palazzo c'\u00e8 una capsula del tempo che contiene un documento con elencati tutti i nomi degli stati membri della Societ\u00e0 delle Nazioni, una copia della Convenzione della Societ\u00e0 delle Nazioni e una monete di tutti i paesi presenti alla decima Assemblea della Societ\u00e0 delle Nazioni. Davanti al complesso c'\u00e8 una scultura in bronzo raffigurante il Palazzo delle Nazioni con il Massiccio del Giura."}
{"id": "8438531", "revid": "1305772", "url": "https://it.wikipedia.org/wiki?curid=8438531", "title": "Natasha Mayers", "text": "Biografia.\nNata sull'isola di Saint Vincent, si \u00e8 trasferita a studiare negli Stati Uniti d'America, dove ha frequentato sia le superiori che il college per poi affiliarsi alla squadra di atletica leggera dell'University of Southern California. Ha fatto il suo debutto internazionale con la patria caraibica ai Giochi olimpici di , come una dei quattro atleti selezionati a rappresentare Saint Vincent e Grenadine. Successivamente ha partecipato a diverse edizioni dei Mondiali e, nel 2004, ha preso parte alla sua seconda edizione delle Olimpiadi ad , dove \u00e8 costretta a fermarsi ai quarti di finale a causa di uno stiramento. Ad Atene, \u00e8 stata portabandiera della delegazione nazionale nel corso della cerimonia d'apertura dei Giochi. Nel 2005 \u00e8 stata trovata con un eccesso di testosterone nel sangue ed \u00e8 stata sospesa per due anni dalle competizioni.Colta l'occasione per darsi una pausa dallo sport, Mayers \u00e8 ritornata a gareggiare a livello internazionale ai XIX Giochi del Commonwealth del 2010 in India, dove ha conquistato una medaglia di bronzo, successivamente elevata ad oro a causa di false partenze e test anti-doping. Sar\u00e0 l'unica medaglia d'oro vinta dallo stato del Mar dei Caraibi in quell'edizione dei Giochi e la seconda dal 1974. Quattro anni pi\u00f9 tardi ha richiesto dei fondi per poter difendere il proprio titolo ai XX Giochi del Commonwealth di Glasgow, senza per\u00f2 ricevere il supporto finanziario necessario alla partecipazione, decretando di fatto il ritiro di Mayers dalle competizioni sportive agonistiche."}
{"id": "8438532", "revid": "481349", "url": "https://it.wikipedia.org/wiki?curid=8438532", "title": "Reichstag (Repubblica di Weimar)", "text": "Il Reichstag era la Camera bassa del potere legislativo della Repubblica di Weimar. Nacque dalla creazione della Costituzione di Weimar nel 1919. Dopo la fine della Repubblica di Weimar, nel 1933, il Reichstag continu\u00f2 a funzionare, sebbene sporadicamente, come legislatura puramente nominale della Germania nazista.\nPanoramica.\nSecondo la Costituzione di Weimar del 1919, i membri del Reichstag dovevano essere eletti a suffragio universale secondo il principio della rappresentanza proporzionale. I voti erano espressi per le liste dei partiti a livello nazionale. Il mandato del legislatore era di quattro anni, tuttavia, lo scioglimento anticipato della camera era abbastanza diffuso. \nC'era una soglia di sbarramento per ottenere dei seggi nel Reichstag. A un partito era assegnato un seggio in legislatura per ogni 60.000 voti ricevuti in un determinato collegio elettorale, il che signific\u00f2 che le dimensioni complessive dell'assemblea fluttuavano con l'affluenza alle urne. Sebbene questa disposizione fosse intesa a ridurre gli sprechi di voti, comport\u00f2 anche la rappresentanza di un gran numero di partiti nella camera. In combinazione con il sistema nazionale di lista dei partiti, ci\u00f2 rese estremamente difficile formare un governo stabile. \nInoltre, ogni partito politico voleva spingere la Germania in una direzione diversa e spesso i partiti si rifiutavano di scendere a compromessi o addirittura di riconoscere altri partiti. Come scrisse lo studioso Erik von Kuehnelt-Leddihn nel 1943: \nIl parlamento approvava le leggi e il bilancio presentato dal governo, oltre a decidere sulle dichiarazioni di guerra e a ratificare i trattati internazionali. I membri del governo tedesco, erano responsabili nei confronti del Reichstag, che poteva obbligare alle dimissioni ministri o persino l'intero governo con una mozione di sfiducia. Poteva anche revocare i \"decreti di emergenza\" del Presidente del Reich ai sensi dell'articolo 48 della Costituzione - tuttavia, questi era in grado di sciogliere il Reichstag . Al contrario, il Reichsrat, il Consiglio dei rappresentanti statali, ebbe un'importanza minore. La costituzione prevedeva anche la possibilit\u00e0 di referendum, ma gli ostacoli da superare erano notevoli. Vi furono solo due plebisciti (nel 1926 sull'Espropriazione dei Principi e nel 1929 sulla \"Legge sulla Libert\u00e0\" contro il Piano Young), entrambi senza successo. \nDi solito, quando un cancelliere veniva rimosso dall'incarico, il suo sostituto era ben al di sotto della maggioranza. Ci\u00f2 fu particolarmente vero negli anni 1930, quando il presidente dovette ricorrere all'articolo 48 solo per condurre gli affari ordinari del governo. \nNelle elezioni del 1928, il Partito nazista ottenne solo 12 seggi nel Reichstag, divenendo il pi\u00f9 piccolo dei nove partiti della camera. Tuttavia, nei due anni successivi ne guadagn\u00f2 altri 95. Alle elezioni del 1932, i nazisti e il Partito Comunista, entrambi nemici dichiarati del sistema parlamentare, detenevano insieme la maggioranza assoluta dei seggi. Nel 1920-1923 e dal 1930 in poi, il parlamento fu spesso eluso da due strumenti non strettamente previsti dalla costituzione: \nCon quest'ultimo atto abilitante, il Reichstag rinunci\u00f2 formalmente alla sua esclusiva responsabilit\u00e0 nell'esercizio del potere legislativo. \nDa allora in poi, il parlamento tedesco funzion\u00f2 solo come assemblea di un partito e come organo che ratificava per acclamazione le decisioni della dittatura nazista. Anche nel suo ruolo puramente formale, il Reichstag del Terzo Reich si riun\u00ec solo venti volte, l'ultima volta il 26 aprile 1942. Il 25 gennaio 1943, cinque giorni prima della scadenza del mandato dell'ultimo Reichstag, venne rinviata la convocazione di un nuovo organismo per un altro mandato elettorale, fino al 30 gennaio 1947, con un decreto del \"F\u00fchrer.\" \nQuando i politici della Germania occidentale fondarono una nuova democrazia nel 1948-49, usarono la parola \"Bund\" (federazione) al posto di \"Reich\", termine ormai troppo legato al nazismo. Nella storia costituzionale tedesca, entrambi i termini erano quasi intercambiabili. Con il ricordo, ancora fresco, di come i nazisti avessero sfruttato le debolezze del Reichstag, gli articoli della Legge di base (costituzione della Germania occidentale) incorporarono diverse misure di salvaguardia per evitare che si ripetesse quanto successo nel recente passato. Il nuovo parlamento divenne il \"Bundestag\", eletto da una rappresentanza proporzionale mista, un mix di membri eletti da singoli collegi elettorali e liste di partiti statali. Per ottenere dei seggi in rappresentanza proporzionale, un partito doveva ottenere almeno il cinque percento dei voti nazionali o almeno tre seggi con elezione diretta. Il Cancelliere (\"Bundeskanzler\") doveva essere eletto a maggioranza assoluta nel \"Bundestag\" e poteva essere rimosso dalla sua carica solo se a un potenziale successore fosse gi\u00e0 garantita la maggioranza. Oltre al \"Bundestag\", il \"Bundesrat\" (che rappresentava i governi degli Stati federali) aveva il diritto di porre il veto a qualsiasi legge relativa agli interessi degli Stati.\nSede.\nDopo l'unificazione tedesca del 1870, il nuovo Reichstag si riun\u00ec per la prima volta nella sede del \"Landtag\" prussiano a Berlino. Nel 1871 decise di far costruire un nuovo edificio e nel frattempo scelse come sua sede una fabbrica di porcellana al numero 4 di Leipziger Stra\u00dfe. Circa 23 anni dopo, il nuovo edificio del Reichstag venne completato, ed inaugurato dall'imperatore nel 1894. Questo \u00e8 oggi noto come il \"Reichstagsgeb\u00e4ude\" o come il Reichstag. \nDopo che l'edificio fu gravemente danneggiato dall'incendio del febbraio 1933, il Reichstag nazista si riun\u00ec nel vicino Teatro Kroll. Verso la fine della seconda guerra mondiale l'edificio del Reichstag sopravvissuto, ma gravemente danneggiato, fu oggetto di numerosi attacchi sovietici perch\u00e9 era visto come un simbolo del Terzo Reich. Issarono la bandiera rossa appena in tempo per le celebrazioni della festa del 1\u00ba maggio del 1945. Dopo la guerra, l'edificio venne riparato e utilizzato come sala espositiva, ma per il nuovo \"Bundestag\" tedesco furono necessari importanti interventi di ristrutturazione e ricostruzione. Dal 1999, il \"Bundestag\" tedesco utilizza di nuovo l'ex Reichstag come edificio permanente. Il suo indirizzo ufficiale \u00e8 \"Platz der Republik 1\"."}
{"id": "8438533", "revid": "287204", "url": "https://it.wikipedia.org/wiki?curid=8438533", "title": "Kunshan Zuqiu Julebu", "text": "Il Kunshan Zuqiu Julebu () \u00e8 una squadra di calcio cinese fondata il 12 dicembre 2014 con sede nella citt\u00e0 di Kunshan, partecipante alla China League One.\nStoria.\nLo Zhenjiang Huasa, i cui membri alla fondazione avvenuta il 12 dicembre 2014, erano principalmente fan in Cina del FC Barcelona. Huasa, che significa \"Barca cinese\", era usato come il nome del club.\nHanno giocato nella China Amateur Football League 2016, vincendo la divisione provinciale di Jiangsu nello stesso anno. Lo Zhenjiang Huasa ha concluso al 6\u00ba posto nelle finali nazionali e ha vinto la promozione in China League Two 2017. Nel dicembre 2018, lo Zhenjiang Huasa si \u00e8 trasferito a Kunshan e ha cambiato il proprio nome in Kunshan FC. Con il sostegno del Comitato municipale del partito di Kunshan e del governo municipale, oltre a finanziamenti privati, il club \u00e8 stato in grado di ottenere stabilit\u00e0, migliorare la propria posizione al 9 \u00b0 posto e ottenere un totale di 80310 fan con la pi\u00f9 alta media di presenze (5534) alla fine della stagione del campionato 2019."}
{"id": "8438536", "revid": "889336", "url": "https://it.wikipedia.org/wiki?curid=8438536", "title": "Superliga serba 2018-2019", "text": ""}
{"id": "8438537", "revid": "889336", "url": "https://it.wikipedia.org/wiki?curid=8438537", "title": "Superliga serba 2016-2017", "text": ""}
{"id": "8438538", "revid": "729019", "url": "https://it.wikipedia.org/wiki?curid=8438538", "title": "Tempo decimale", "text": "Il tempo decimale \u00e8 un modo di misurare il tempo che divide il giorno in unit\u00e0 che stanno tra loro in rapporti pari a potenze di 10.\nSpesso questo termine indica in modo specifico il sistema usato per qualche anno in Francia durante la Rivoluzione francese, il quale divideva il giorno in 10 ore decimali che erano a loro volta divise in 100 minuti decimali; ogni minuto decimale era diviso in 100 secondi decimali, secondi decimali formavano quindi un giorno.\nIl principale vantaggio di questo sistema \u00e8 che poich\u00e9 si usa la base 10 per la divisione del tempo le conversioni risultano molto pi\u00f9 semplici (per esempio 1:23:45 equivale a 1,2345 ore decimali, a 123,45 minuti decimali, a secondi decimali e anche a 0,12345 giorni). Questa propriet\u00e0 permette di scrivere una marca temporale in modo lineare indicando l'orario come parte decimale del giorno (per esempio 01/02/2000.123 equivarrebbe a 1 ora e 23 minuti decimali dopo la mezzanotte del primo febbraio del 2000).\nStoria.\nCina.\nIl tempo decimale \u00e8 stato usato in Cina per gran parte della sua storia assieme al sistema duodecimale. Nel I millennio a.C. il giorno era diviso in 12 ore doppie () come anche in 10 \"shi\" e 100 \"ke\" ().\nDurante tre brevi intervalli di tempo il giorno \u00e8 stato diviso in un diverso numero di \"ke\": 120 dal 5 al 3 a.C., 96 dal 507 al 544 d.C. e 108 dal 544 al 565 d.C.\nMolti dei circa 50 calendari cinesi dividevano ulteriormente i \"ke\" in 100 \"fen\", anche se alcuni dividevano i \"ke\" in 60 \"fen\".\nNel 1280 il calendario \"Shoushi\" divise i \"fen\" in 100 \"miao\". Il tempo decimale cinese cadde in disuso nel 1645 quando il calendario \"Shixian\", basato sull'astronomia europea e portato in oriente dai Gesuiti, adott\u00f2 la divisione della giornata in 96 \"ke\", ciascuno della durata di un quarto d'ora.\nFrancia.\nJean le Rond d'Alembert scrisse nel 1754 nella Encyclop\u00e9die: \"\u00c8 auspicabile che tutte le divisioni, per esempio quelle della \"livre\", del \"sou\", della \"toise\", del giorno, dell'ora, ecc. siano basate sulle potenze di 10. Questa divisione risulterebbe in calcoli molto pi\u00f9 facili e comodi ed \u00e8 preferibile alle arbitrarie divisioni della \"livre\" in venti \"sou\", del \"sou\" in venti denari, del giorno in ventiquattro ore, dell'ora in 60 minuti, etc\".\nClaude Boniface Collignon propose nel 1788 di dividere il giorno in 10 ore da 100 minuti, ogni minuto in 1000 secondi e ogni secondo in 1000 \"tierces\". La distanza percorsa all'equatore dal terminatore in un \"tierce\", pari ad un miliardesimo della circonferenza terrestre, avrebbe costituito una nuova unit\u00e0 di lunghezza, equivalente a 4 centimetri.\nIl \"tierce\" sarebbe stato ulteriormente diviso in 1000 \"quatierces\", chiamati da Collignon \"microscopici punti di tempo\". Collignon sugger\u00ec anche una settimana di 10 giorni e la divisione dell'anno in 10 mesi.\nIl tempo decimale fu ufficialmente introdotto durante la Rivoluzione francese. Jean-Charles de Borda fece una proposta sul tempo decimale il 5 novembre 1792. Il 5 ottobre 1793 la Convenzione nazionale eman\u00f2 un decreto che stabiliva: \"Il giorno, da mezzanotte a mezzanotte, \u00e8 diviso in dieci parti, ogni parte in altre dieci e cos\u00ec via fino alla pi\u00f9 piccola porzione misurabile di tempo\".\nA queste parti fu dato un nome il 24 novembre 1793: la prima divisione fu chiamata ora e si aggiunse: \"La centesima parte dell'ora \u00e8 chiamata minuto decimale, la centesima parte del minuto \u00e8 chiamata secondo decimale\".\nMezzanotte fu quindi chiamata \"dix heures\" (dieci ore) o \"zero heures\" (zero ore) e mezzogiorno fu chiamato \"cinq heures\" (cinque ore). Quantunque gli orologi mostrassero l'ora sia nel formato standard sia in quello decimale, quest'ultimo non \u00e8 mai diventato di uso comune: il suo utilizzo ufficiale inizi\u00f2 il 22 settembre 1794 ma cess\u00f2 di essere obbligatorio il 7 aprile 1795, con la stessa legge che introdusse il sistema metrico.\nNonostante ci\u00f2, il tempo decimale fu usato in molte citt\u00e0, tra cui Marsiglia e Tolosa, dove un orologio decimale con la sola lancetta delle ore rimase al Campidoglio per cinque anni.\nDue dei quattro quadranti dell'orologio del palazzo delle Tuileries mostrarono l'ora decimale fino al 1801.\nIl tempo decimale era parte di un pi\u00f9 ampio tentativo di decimalizzazione nella Francia rivoluzionaria che includeva anche la riforma della valuta e l'adozione del sistema metrico e fu introdotto come parte del calendario rivoluzionario francese che divideva i mesi in 3 \"d\u00e9cades\" da 10 giorni. Il tempo decimale era basato sull'ora solare apparente del luogo, come era gi\u00e0 prassi.\nAlla Conferenza internazionale dei meridiani del 1884 la seguente risoluzione fu approvata senza voti contrari: \"La Conferenza esprime la speranza che gli studi per estendere il sistema decimale alla divisione dello spazio angolare ed al tempo possano essere ripresi al pi\u00f9 presto nei casi in cui questi portano reali vantaggi\".\nNegli anni '90 del XIX secolo Joseph Charles Fran\u00e7ois de Rey-Pailhade propose un nuovo sistema di tempo decimale che bench\u00e9 fosse stato largamente diffuso non ottenne nessun risultato.\nI francesi tentarono di decimalizzare di nuovo la divisione del giorno nel 1897, quando la \"Commission de d\u00e9cimalisation du temps\" fu creata dal Bureau des longitudes, con il matematico Henri Poincar\u00e9 come segretario. La commissione adott\u00f2 un compromesso, originariamente proposto da Henri de Sarrauton della Oran Geographical Society, di conservare la giornata di 24 ore, ma di dividere ogni ora in 100 minuti decimali e ogni minuto in 100 secondi. Il piano non fu accettato e fu abbandonato nel 1900.\nSvizzera.\nIl 23 ottobre 1998 la compagnia svizzera Swatch introdusse un tempo decimale chiamato Swatch Internet Time che divide il giorno in 1000 minuti decimali (della durata di 86,4 secondi) chiamati \".beats\" . Lo Swatch Internet Time varia tra @000 e @999 ed \u00e8 basato sul Tempo dell'Europa Centrale. Una linea dipinta presso il quartier generale di Swatch nella citt\u00e0 svizzera di Bienne \u00e8 stata dichiarata essere il meridiano di Bienne e il Tempo dell'Europa Centrale \u00e8 stato rinominato \"Bienne Meantime\" (BMT), anche se non corrisponde all'ora locale media di Bienne.\nAltri tipi di tempo decimale.\nFrazioni decimali dell'ora.\nNonostante il fallimento della proposta di Henri de Sarrauton l'utilizzo di frazioni decimali dell'ora \u00e8 rimasto di uso comune in determinati contesti.\nPer esempio \u00e8 comune trovare questo tipo di rappresentazione nei libri paga per semplificare i calcoli. Gli orologi marcatempo, infatti, spesso rilevano gli orari di lavoro in decimi o centesimi d'ora.\nIn campo aeronautico, dove sovente si presenta la necessit\u00e0 di sommare orari in un ambiente complicato, si semplificano i calcoli adottando questo metodo (per esempio invece di sommare 1:36 e 2:36 ottenendo 3:72 che equivale a 4:12 si sommano 1,6 ore e 2,6 ore ottenendo 4,2 ore).\nFrazioni di giorno.\nA volte in ambito scientifico o informatico si indica un orario come frazione decimale di un giorno. Questo tipo di rappresentazione pu\u00f2 essere apposto ad una data per indicare un preciso momento come nei seguenti esempi (che si riferiscono al mezzogiorno del 1\u00ba gennaio 2000):\nQuesto sistema \u00e8 usato per esprimere le epoche dei parametri orbitali.\nMultipli e sottomultipli del secondo nel SI.\nIl secondo \u00e8 l'unit\u00e0 di misura del tempo nel SI. Per intervalli di tempo inferiori o superiori al secondo si possono usare i multipli e i sottomultipli del secondo.\n\u00c8 possibile riferirsi ad un orario come al numero di secondi (o kilosecondi) trascorsi dalla mezzanotte (per esempio le 15:45 equivarrebbero a 56700 s o 56,7 ks dopo la mezzanotte) ma \u00e8 una pratica molto rara.\nIn ambito scientifico.\nIn ambito scientifico \u00e8 comune indicare gli intervalli di tempo come numeri decimali, poich\u00e9 \u00e8 pi\u00f9 semplice rispetto all'utilizzo di minuti, secondi, ore (per via della base sessagesimale) e mesi (per via della loro durata variabile).\nPoich\u00e9 ci sono 60 secondi in un minuto, un decimo di minuto equivale a = 6\u00a0secondi.\nPoich\u00e9 ci sono 60 minuti in un'ora, un decimo d'ora equivale a = 6\u00a0minuti.\nPoich\u00e9 ci sono 24 ore in un giorno, un decimo di giorno equivale a = 2,4\u00a0ore (2\u00a0ore e 24\u00a0minuti).\nPoich\u00e9 ci sono circa 365 giorni in un anno, un decimo di anno equivale a circa = 36,5\u00a0giorni. Quindi l'anno 2000.5 \u00e8 il 2\u00a0luglio 2000. Pi\u00f9 precisamente, un anno giuliano dura esattamente 365,25\u00a0giorni, quindi un decimo di anno giuliano equivale a 36,525\u00a0giorni (36\u00a0giorni, 12\u00a0ore e 36\u00a0minuti).\nQuesti valori, basati sull'anno giuliano, sono spesso usati in astronomia o in altre scienze collegate. Un anno gregoriano, che tiene conto delle eccezioni del calendario gregoriano, \u00e8 lungo 365,2425 giorni (la lunghezza media di un anno nel ciclo di 400 anni). Un decimo di anno gregoriano dura quindi 36,52425 giorni (3155695,2 secondi o 36 giorni, 12 ore, 34 minuti e 55,2 secondi)."}
{"id": "8438539", "revid": "767487", "url": "https://it.wikipedia.org/wiki?curid=8438539", "title": "La canzone del negoziante Kala\u0161nikov", "text": "La canzone del negoziante Kala\u0161nikov (\"\u041f\u0435\u0441\u043d\u044c \u043f\u0440\u043e \u043a\u0443\u043f\u0446\u0430 \u041a\u0430\u043b\u0430\u0448\u043d\u0438\u043a\u043e\u0432\u0430, Pesn' pro kupca Kala\u0161nikova\") \u00e8 un cortometraggio del 1909 diretto da Vasilij Michajlovi\u010d Gon\u010darov."}
{"id": "8438543", "revid": "62004", "url": "https://it.wikipedia.org/wiki?curid=8438543", "title": "Jonas Rickaert", "text": ""}
{"id": "8438553", "revid": "767487", "url": "https://it.wikipedia.org/wiki?curid=8438553", "title": "Un matrimonio russo nel XVI secolo", "text": "Un matrimonio russo nel XVI secolo (\"\u0420\u0443\u0441\u0441\u043a\u0430\u044f \u0441\u0432\u0430\u0434\u044c\u0431\u0430 XVI \u0441\u0442\u043e\u043b\u0435\u0442\u0438\u044f, Russkaja svad'ba XVI stoletija\") \u00e8 un film del 1909 diretto da Vasilij Michajlovi\u010d Gon\u010darov."}
{"id": "8438559", "revid": "290309", "url": "https://it.wikipedia.org/wiki?curid=8438559", "title": "Adrian Polly", "text": ""}
{"id": "8438564", "revid": "1418004", "url": "https://it.wikipedia.org/wiki?curid=8438564", "title": "Eavan Boland", "text": "Biografia.\nIl padre, Frederick Boland, era un diplomatico e la madre, Frances Kelly, una nota pittrice. Quando aveva sei anni, il padre fu nominato ambasciatore irlandese nel Regno Unito; la famiglia lo segu\u00ec a Londra, dove la Boland ebbe le sue prime esperienze di atteggiamenti e sentimenti anti-irlandesi. Questa ostilit\u00e0 rafforz\u00f2 il suo sentirsi irlandese. Parl\u00f2 di questo in \"An Irish Childhood in England: 1951\".\nA 14 anni, torn\u00f2 a Dublino per frequentare la Holy Child School a Killiney. Frequent\u00f2 poi il Trinity College di Dublino, pubblicando nel suo primo anno, nel 1962, un opuscolo di poesie (\"23 Poesie\") e laureandosi con lode in letteratura e lingua inglese nel 1966. Da allora ricopr\u00ec numerosi incarichi di insegnante e pubblicato poesie, critiche in prosa e saggi. Ha insegnato al Trinity College di Dublino, all'University College di Dublino e al Bowdoin College ed \u00e8 stata membro dell'International Writing Program presso la University of Iowa.\nDal 1996 \u00e8 stata docente di letteratura inglese presso la Stanford University, dividendo il suo tempo tra Palo Alto e la sua casa a Dublino. Ebbe sempre a cuore l'identit\u00e0 nazionale irlandese e il ruolo delle donne nella storia del suo paese.\nUn certo numero di poesie della sua produzione sono tuttora studiate da studenti irlandesi che prendono il Leaving Certificate. Ha ricevuto nel 1994 il Lannan Literary Award for Poetry e nel 2020 un Costa Book Award nella categoria \"Poesia\" per la raccolta \"The Historians\".\nBoland mor\u00ec a Dublino nell'aprile 2020, a 75 anni, per un ictus.\nVita privata.\nBoland spos\u00f2 il romanziere Kevin Casey nel 1969 e ebbe due figlie."}
{"id": "8438565", "revid": "125354593", "url": "https://it.wikipedia.org/wiki?curid=8438565", "title": "Zaccaria Trevisan (politico 1414)", "text": "Biografia.\nFamiglia e formazione.\nEra figlio di Zaccaria \"senior\", morto pochi mesi prima della sua nascita, e di Caterina Marcello. Proveniva dalla famiglia Trevisan \"di San Stae\" la quale, bench\u00e9 ammessa nel patriziato solo nel 1381, era riuscita a collocarsi stabilmente nell'\u00e9lite della nobilt\u00e0 veneziana. Non va confuso con un omonimo cugino, suo coetaneo, che fu padre del procuratore di San Marco Domenico e nonno del doge Marcantonio.\nNel 1432 fu presentato in Avogaria dal prozio Azzo e da Francesco Barbaro. Quest'ultimo era stato amico e discepolo di suo padre (nel testamento lo aveva equiparato ai propri figli) e fece a sua volta da mentore al Trevisan: in una lettera quest'ultimo lo defin\u00ec \u00abpadre ottimo\u00bb e \u00abintegerrimo\u00bb.\nNon \u00e8 un caso, quindi, se gli interessi iniziali del Trevisan furono, pi\u00f9 che la politica, gli studi umanistici. Cos\u00ec, anche se nel 1434 entr\u00f2 in Maggior Consiglio come avogadore piccolo presso un tribunale secondario (ancora una volta patrocinato dal Barbaro), non interruppe la propria formazione. Allievo di Paolo della Pergola alla scuola di Rialto, l'8 novembre 1434 ottenne la licenza e il dottorato \"in artibus\" all'Universit\u00e0 di Padova. Si ciment\u00f2 poi nel diritto e nel 1435 compose un'orazione in occasione della licenza \"in utroque iure\" del compagno di studi Giovanni Marin.\nAll'inizi\u00f2 si indirizz\u00f2 verso la vita consacrata e forse potrebbe aver ricevuto la tonsura se non gli ordini minori; cos\u00ec riferisce il Barbaro in una lettera inviata al patriarca di Aquileia Ludovico di Teck, raccomandandoglielo per la nomina a protonotario apostolico. Cambi\u00f2 idea poco tempo dopo e nel 1349 spos\u00f2 Dorotea di Santo Venier, nipote del doge Francesco Foscari per parte di madre. Dal matrimonio nacquero almeno tre figli maschi: Giovanni (consigliere ducale), Andrea (podest\u00e0 e poi vescovo di Feltre) e Benedetto.\nTra il 25 e il 26 agosto 1442 ottenne la licenza e il dottorato in diritto. In quell'occasione Marco Don\u00e0 compose un discorso elogiativo in cui un\u00ec la celebrazione di Zaccaria \"senior\" a quella del figlio; di quest'ultimo esalt\u00f2 la condotta austera, che lo aveva portato a cimentarsi con costanza agli studi e il carattere umile, pi\u00f9 adatto a un ecclesiastico che a un politico.\nIn realt\u00e0, sebbene entrambi fossero divenuti uomini di successo, le differenze tra padre e figlio furono notevoli: Zaccaria \"senior\" riusc\u00ec sempre a trovare un equilibrio tra le proprie passioni culturali e la vita pubblica, che esercit\u00f2 anche al di fuori della Serenissima; Zaccaria \"iunior\", invece, si serv\u00ec delle proprie conoscenze per percorrere una ragguardevole carriera politica, ma sempre all'interno delle magistrature veneziane.\nCarriera politica.\nA partire dai trent'anni, fece parte dei Consigli della Repubblica quasi senza interruzioni, fatte salve le parentesi che lo videro impegnato fuori da Venezia: per almeno quattro volte sedette nel Consiglio Ducale, per almeno cinque nel Consiglio dei Dieci e per almeno dodici nel Collegio dei Savi (savio di Terraferma fino al 1451, quindi savio Grande).\nFu per\u00f2 nella diplomazia e nel governo dei reggimenti che il Trevisan ebbe modo di mettere in pratica le sue competenze nell'oratoria e nel diritto.\nNel 1443 fu nominato ambasciatore a Bologna. L'anno successivo era a Rimini presso Sigismondo Malatesta, nel 1445 nuovamente a Bologna e nel 1446 a Firenze. Tornato in patria nell'aprile 1447, ripart\u00ec per Roma dove, con altri tre patrizi, rec\u00f2 gli omaggi della Repubblica al neoeletto papa Niccol\u00f2 V (fu lui a pronunciare l'orazione di saluto). Nel 1448 venne inviato presso Ludovico di Savoia per parlare di un'alleanza militare e, secondo quanto raccontato da Marin Sanudo il Giovane, rinunci\u00f2 alla dotazione stanziata pur di ottenere l'incarico.\nGrazie alle sue disponibilit\u00e0 economiche, si prodig\u00f2 nei confronti dei nobili poveri (fino a creare dei rapporti di clientelismo) e anche gli altri umanisti, come Niccol\u00f2 Sagundino.\nNel 1449-50 ricopr\u00ec la carica di podest\u00e0 di Verona. Come gi\u00e0 avevano fatto altri rettori umanisti e giuristi (Francesco Barbaro a Vicenza nel 1425 e Ludovico Foscarini a Feltre nel 1439-40), mise in pratica le proprie competenze per riformare gli statuti cittadini.\nSuccessivamente fu ancora impegnato in diplomazia e nel 1451 rivolse ai fiorentini un'epistola, dopo essere stato in una missione a Napoli e a Firenze nel tentativo di concludere un'alleanza che ponesse fine alle guerre in Italia.\nDivenuto luogotenente della Patria del Friuli, ricevette a Venzone il titolo di cavaliere, concessogli dall'imperatore Federico III che era stato accolto a Venezia con grandi onori mentre tornava dall'incoronazione a Roma.\nTornato in laguna, ripart\u00ec nel maggio 1454 per rappresentare la Repubblica alla dieta di Ratisbona. Ma nell'autunno, prima della fine dell'assemblea, fu incaricato di sondare una possibile alleanza con Firenze, il papa e gli Aragonesi. Incontr\u00f2 Alfonso il Magnanimo a Gaeta tuttavia, a causa delle difficolt\u00e0 incontrate, dovette essere affiancato dall'ambasciatore ordinario Giovanni Moro con cui il sovrano aveva maggiore confidenza. Questo \"smacco\" dimostrerebbe come le migliori doti del Trevisan, anche dopo decenni di carriera politica, restassero quelle culturali.\nRientrato in patria, nel febbraio 1456 venne eletto in Avogaria per affiancare Ludovico Foscarini nei difficili anni del processo a Jacopo Foscari e della deposizione del padre, il doge Francesco.\nL'ultima fase ella sua esistenza lo vide principalmente impegnato nella capitale o nei reggimenti di Terraferma. Fu capitano di Brescia (1456-57), capitano di Verona (1459-60) e podest\u00e0 di Padova (1462-63); in quest'ultimo caso venne ricordato per aver effettuato la ricognizione delle reliquie di san Luca evangelista, a causa di una controversia fra i benedettini padovani e i francescani veneziani. \nNel 1462 figur\u00f2 tra i quarantuno elettori del doge Cristoforo Moro.\nNel 1464 svolse la sua ultima missione, prendendo parte a una delegazione di dieci patrizi per rendere omaggio al neoeletto papa Paolo II (il veneziano Pietro Barbo); fu lui a comporre l'orazione di saluto, che \u00e8 pervenuta fino ai nostri giorni. Caduto malato, per questa ragione rientr\u00f2 in patria in ritardo. \nEletto ancora consigliere ducale, nel giugno 1466 ebbe il permesso di curarsi per un mese alle terme euganee, ma dovette morire poco dopo visto che il 18 luglio risulta in carica un nuovo consigliere. Venne sepolto nella chiesa della Certosa, non a caso visto che gi\u00e0 nel 1449 una lettera del Barbaro accenna a un legame tra il Trevisan e i certosini; lo raggiunse, una ventina d'anni dopo, la moglie Dorotea.\nUmanista.\nIl Trevisan fu un esponente dell'umanesimo veneziano, ma certamente non quanto lo era stato il padre. Produsse pochi lavori, di cui ci sono pervenuti alcuni discorsi (perlopi\u00f9 pronunciati durante le missioni diplomatiche) e due epistole di annuncio o ringraziamento. Tutte queste opere sono legate ad avvenimenti della sua carriera politica, che fu l'impegno che lo assorb\u00ec maggiormente sin dalla giovinezza.\nCome gi\u00e0 accennato, sarebbe stata proprio la preparazione culturale a determinarne il successo nella vita pubblica, unito al prestigio del padre e al legame matrimoniale con i Foscari. Questo port\u00f2 i due aspetti ad intrecciarsi e talvolta contraddirsi, visto che i valori culturali ed etici dell'umanesimo spesso si scontravano con l'ambizione e i compromessi della politica; cos\u00ec, se inizialmente fu il primo a dare impulso alla seconda, in seguito convissero ponendosi reciprocamente delle grossi ostacoli (vedi lo \"smacco\" di Gaeta)."}
{"id": "8438574", "revid": "1974457", "url": "https://it.wikipedia.org/wiki?curid=8438574", "title": "Trattati istitutivi dell'Unione Europea", "text": ""}
{"id": "8438575", "revid": "6923", "url": "https://it.wikipedia.org/wiki?curid=8438575", "title": "Barbara Rosiek", "text": "Biografia.\nNata a Cz\u0119stochowa, fece il suo debutto letterario nel 1985 come autrice di \"Pami\u0119tnik Narkomanki\" (in italiano \"Diario di un tossicodipendente\"), un libro che lei inizi\u00f2 a scrivere quando aveva 14 anni e che complet\u00f2 mentre studiava. L'opera descrive la sua vita dominata dalla sua lotta contro la tossicodipendenza. Rompere l'abitudine \u00e8 stato un processo lungo e difficile per Rosiek che ha richiesto perseveranza e forza.\nGrazie al successo di quel libro, Rosiek divent\u00f2 una delle autrici pi\u00f9 popolari tra i ragazzi polacchi, dopo Stephen Meyer, Joanne K. Rowling, J. R. R. Tolkien e Paulo Coelho..\nIl libro \u00e8 stato anche pi\u00f9 volte ambientato teatralmente: il teatro Zag\u0142\u0119bie (Beata Cio\u0142kowska ha interpretato Barbara Rosiek), Teatr im. Wanda Siemaszkowa in Rzesz\u00f3w (2005; Ewa Gre\u015b), Teatr Powszechny im. Jan Kochanowski in Radom (2008; Patrycja Zywert) e Kielce Theater of Reading (Magdalena Jarek).\nDopo aver abbandonato la dipendenza, si laure\u00f2 in psicologia presso l'Universit\u00e0 della Slesia a Katowice e inizi\u00f2 a lavorare come psicologa clinica negli ospedali di Lubliniec e Cz\u0119stochowa e nell'Associazione delle famiglie e degli amici dei bambini dipendenti, ma a causa della cattiva salute, ad un certo punto dovette smettere di lavorare professionalmente. Nel 1993 entr\u00f2 a far parte del dipartimento dell'Unione degli scrittori polacchi di Cracovia. Era interessata alla filosofia, ancor pi\u00f9 attratta dai viaggi. Alla domanda su quale fosse stata la cosa pi\u00f9 importante della sua vita, rispose: amore, amicizia, tranquillit\u00e0. La scrittura fu per lei una forma di terapia che l'ha resa molto calma e grazie a ci\u00f2 \u00e8 stata in grado di sopravvivere a periodi difficili. Non poteva immaginare la vita senza possibilit\u00e0 di esprimere la sua ansia e l'atteggiamento nei confronti delle proprie esperienze. Sosteneva che si trattasse anche di un contatto spirituale con Dio e del dialogo con il resto del mondo.\nOltre al \"Diario di un tossicodipendente\" che \u00e8 stato anche ambientato teatralmente, Rosiek ha scritto pochi altri libri come \"By\u0142am schizofreniczk\u0105\" (in inglese \"I was schizophrenic\"). Pubblic\u00f2 anche una decina di raccolte poetiche.\nNel 2002, le fu assegnata una medaglia d'argento dall'International Biographical Center di Cambridge per la produzione letteraria.\nNel 2010, per il 25\u00ba anniversario del suo lavoro, ebbe il Premio del sindaco di Cz\u0119stochowa e, per il 30\u00ba anniversario, il Premio del Ministro della Cultura e del Patrimonio Nazionale. Nel maggio 2016, il Ministro della Cultura e del Patrimonio Nazionale consegn\u00f2 a Barbara Rosiek la medaglia di bronzo al merito per la cultura, la Gloria Artis. Bas\u00f2 i suoi libri successivi, anche se spesso scritti in prima persona, sull'esperienza dei suoi pazienti.\nMor\u00ec il 27 aprile 2020. Qualche anno prima aveva avuto un incidente che le aveva spezzato la schiena."}
{"id": "8438576", "revid": "767487", "url": "https://it.wikipedia.org/wiki?curid=8438576", "title": "Comuni italiani di lingua friulana", "text": "Regione autonoma Friuli-Venezia Giulia.\nNella Regione autonoma Friuli-Venezia Giulia l\u2019ambito territoriale interessato agli interventi di tutela e valorizzazione della lingua friulana \u00e8 delimitato, ai sensi dell\u2019articolo 5 della legge regionale 22 marzo 1996, n. 15 (Norme per la tutela e la promozione della lingua e della cultura friulana), dai Decreti del Presidente della Giunta regionale n. 0412/Pres. del 13.11.1996 e n. 0160/Pres. del 20.5.1999. Nel medesimo territorio si applicano le disposizioni della legge regionale 18 dicembre 2007, n. 29 (Norme per la tutela, valorizzazione e promozione della lingua friulana), come previsto dall\u2019articolo 3 della stessa.\nPer quanto riguarda la legge 482/99 (Norme in materia di tutela delle minoranze linguistiche storiche), il territorio di tutela \u00e8 quello stabilito dalla Deliberazione della Giunta regionale del Friuli-Venezia Giulia n. 2680 del 3 agosto 2001, emanato in attuazione dell\u2019articolo 1, comma 5, del D.P.R. 2 maggio 2001, n. 345 (Regolamento di attuazione della L. 15 dicembre 1999, n. 482), secondo cui \u201cLa presenza della minoranza si presume quando il comune o parte di esso sia incluso nella delimitazione territoriale operata da una legge statale o regionale anteriore alla data di entrata in vigore della legge e che si riferisca esclusivamente alle lingue ammesse a tutela dall'articolo 2 della legge stessa\u201d. Il territorio considerato da tale Deliberazione \u00e8 quello previsto dai Decreti presidenziali del 1996 e del 1999.\nVa qui ricordato che anche le Province di Udine e Gorizia deliberarono ufficialmente, ai sensi della legge 482/99, l\u2019ambito di tutela per la lingua friulana, rispettivamente con le Deliberazioni consiliari n. 91 del 15.12.2000 e n. 3 del 07.02.2001. Tuttavia, tali delimitazioni sono state superate dalla Deliberazione della Giunta regionale del Friuli-Venezia Giulia n. 2680 del 3 agosto 2001.\nDi rilievo, esclusivamente ai fini dell\u2019applicazione della legge 482/99, sono invece 3 deliberazioni provinciali successive: le Deliberazioni del Consiglio provinciale di Gorizia n. 6 del 12.03.2003 e n. 28 del 24.11.2003, che hanno ricompreso rispettivamente i comuni di Monfalcone e Sagrado; e la Deliberazione del Consiglio provinciale di Udine n. 86 del 26.11.2003 , inerente al comune di Malborghetto-Valbruna.\nAmbito di tutela della lingua friulana in Friuli-Venezia Giulia.\n\"Ex provincia di Gorizia:\"\nCapriva del Friuli, Cormons, Dolegna del Collio, Farra d\u2019Isonzo, Gorizia, Gradisca d\u2019Isonzo, Mariano del Friuli, Medea, Monfalcone*, Moraro, Mossa, Romans d\u2019Isonzo, Sagrado*, San Lorenzo Isontino, Villesse.\n\"Ex provincia di Pordenone:\"\nAndreis, Arba, Aviano, Barcis, Budoia, Casarsa della Delizia, Castelnovo del Friuli, Cavasso Nuovo, Claut, Clauzetto, Cordenons, Cordovado, Fanna, Fontanafredda, Frisanco, Maniago, Meduno, Montereale Valcellina, Morsano al Tagliamento, Pinzano al Tagliamento, Polcenigo, Pordenone, San Giorgio della Richinvelda, San Martino al Tagliamento, San Quirino, San Vito al Tagliamento, Sequals, Sesto al Reghena, Spilimbergo, Tramonti di Sopra, Tramonti di Sotto, Travesio, Valvasone Arzene, Vito d\u2019Asio, Vivaro, Zoppola.\n\"Ex provincia di Udine:\"\nAiello del Friuli, Amaro, Ampezzo, Aquileia, Arta Terme, Artegna, Attimis, Bagnaria Arsa, Basiliano, Bertiolo, Bicinicco, Bordano, Buja, Buttrio, Camino al Tagliamento, Campoformido, Campolongo Tapogliano, Carlino, Cassacco, Castions di Strada, Cavazzo Carnico, Cercivento, Cervignano del Friuli, Chiopris-Viscone, Chiusaforte, Cividale del Friuli, Codroipo, Colloredo di Monte Albano, Comeglians, Corno di Rosazzo, Coseano, Dignano, Dogna, Enemonzo, Faedis, Fagagna, Fiumicello Villa Vicentina, Flaibano, Forgaria nel Friuli, Forni Avoltri, Forni di Sopra, Forni di Sotto, Gemona del Friuli, Gonars, Latisana, Lauco, Lestizza, Lignano Sabbiadoro, Magnano in Riviera, Majano, Malborghetto-Valbruna, Manzano, Martignacco, Mereto di Tomba, Moggio Udinese, Moimacco, Montenars, Mortegliano, Moruzzo, Muzzana del Turgnano, Nimis, Osoppo, Ovaro, Pagnacco, Palazzolo dello Stella, Palmanova, Paluzza, Pasian di Prato, Paularo, Pavia di Udine, Pocenia, Pontebba, Porpetto, Povoletto, Pozzuolo del Friuli, Pradamano, Prato Carnico, Precenicco, Premariacco, Preone, Prepotto, Ragogna, Ravascletto, Raveo, Reana del Rojale, Remanzacco, Resiutta, Rigolato, Rive d\u2019Arcano, Rivignano Teor, Ronchis, Ruda, San Daniele del Friuli, San Giorgio di Nogaro, San Giovanni al Natisone, Santa Maria la Longa, San Vito al Torre, San Vito di Fagagna, Sauris, Sedegliano, Socchieve, Sutrio, Talmassons, Tarcento, Tarvisio, Tavagnacco, Terzo d\u2019Aquileia, Tolmezzo, Torreano, Torviscosa, Trasaghis, Treppo Grande, Treppo Ligosullo, Tricesimo, Trivignano Udinese, Udine, Varmo, Venzone, Verzegnis, Villa Santina, Visco, Zuglio.\nComuni inseriti nell'ambito territoriale di tutela della lingua friulana in Friuli-Venezia Giulia\nRegione Veneto.\nLa tutela della minoranza linguistica friulanofona nel Veneto orientale si basa sulla legge regionale 23 dicembre 1994, n.73, la quale, all\u2019articolo 3, comma 1, lettera d), fa espressamente riferimento tra i soggetti beneficiari dei contributi alle \u201cassociazioni culturali friulane del portogruarese\u201d.\nA seguito dell\u2019approvazione della legge 482/99, il Consiglio provinciale di Venezia ha provveduto a riconoscere ufficialmente la minoranza linguistica friulana presente nel suo territorio, limitatamente ai comuni di San Michele al Tagliamento (delibera n. 2006/00032 del 20.04.2006), Teglio Veneto (delibera n.2006/120 del 21.12.2006) e Cinto Caomaggiore (delibera n.2006/121 del 21.12.2006). Tale riconoscimento \u00e8 susseguente alle deliberazioni con cui i consigli dei tre Comuni sopra citati hanno richiesto allo stesso Consiglio provinciale di ricomprendere i territori comunali nell'ambito territoriale nel quale si applicano le disposizioni di tutela delle minoranze linguistiche storiche previste ai sensi della legge 482/99.\nNelle predette delibere si stabilisce, tuttavia, che la consistenza della minoranza friulana riguarda l\u2019intero comprensorio del Portogruarese, riferibile ai Comuni di Cinto Caomaggiore, Concordia Sagittaria, Fossalta di Portogruaro, Gruaro, Portogruaro, San Michele al Tagliamento, Teglio Veneto.\nQuindi, se l\u2019ambito territoriale in cui si applicano le disposizioni di tutela delle Minoranze linguistiche storiche delle popolazioni friulane come previsto dalla legge 482/1999 \u00e8 limitato ai tre comuni citati in precedenza, le predette delibere della Provincia di Venezia, anche in base alla L.R. 73/1994, hanno preso atto che la lingua friulana \u00e8 tradizionalmente e significativamente parlata anche in altri quattro comuni del mandamento portogruarese.\nAmbito di tutela della lingua friulana in Veneto.\nCinto Caomaggiore, Concordia Sagittaria, Fossalta di Portogruaro, Gruaro, Portogruaro, San Michele al Tagliamento, Teglio Veneto.\nComuni inseriti nell'ambito territoriale di tutela della lingua friulana in Veneto"}
{"id": "8438577", "revid": "118748616", "url": "https://it.wikipedia.org/wiki?curid=8438577", "title": "Palazzo Schaumburg", "text": "Il Palazzo Schaumburg \u00e8 un palazzo in stile tardo neoclassico situato a Bonn, in Germania.\nStoria.\nFu poi acquistato dal principe Adolfo di Schaumburg-Lippe e ampliato. Il 31 gennaio 1939 l'esercito acquist\u00f2 il palazzo da Ernst Wolrad, principe di Schaumburg-Lippe.\nFu la sede principale della Cancelleria federale tedesca e la principale residenza ufficiale del Cancelliere della Repubblica Federale Tedesca dal 1949 al 1976. Era semplicemente conosciuta anche come la casa del Cancelliere federale (in tedesco \"Haus des Bundeskanzlers\"). Dal 2001 ha servito come seconda sede ufficiale della Cancelleria federale tedesca e seconda residenza ufficiale del Cancelliere della Repubblica Federale Tedesca. Il palazzo fu costruito tra il 1858 e il 1860 per il produttore di tessuti Wilhelm Loeschigk."}
{"id": "8438579", "revid": "2166030", "url": "https://it.wikipedia.org/wiki?curid=8438579", "title": "Agnese di Gheldria", "text": "Origine.\nSecondo il \"Gisleberti Chronicon Hanoniense\", Agnese era figlia del conte di Gheldria e conte di Zutphen, Enrico I (\"Agnetam filiam Henrici nobilissimi comitis de Ghelre\") e di Agnese d'Arnstein, come conferma anche la \"Vita Lodewici comitis de Arnstein\", riportando che una sorella del conte d'Arnstein, si spos\u00f2 nella Contea di Zutphen (\"in Sutpheniensem transiit comitiam\"), senza precisare il nome, riportando che era la settima sorella del conte Ludovico, quindi una discendente degli Arnstein.&lt;br&gt;Secondo il \"Kronijk van Arent toe Bocop\" Enrico I di Gheldria era il figlio maschio del conte di Gheldria, Gerardo II e della contessa di Zutphen, Ermengarda, come ci vene confermato dalla \"Historia sive notitia episcopatus Daventriensis\".\nBiografia.\nAgnese, nel 1167, sia secondo la \"Chronica Albrici Monachi Trium Fontium\", che il \"Gisleberti Chronicon Hanoniense\", aveva sposato il conte di Lussemburgo e Conte di Namur Enrico, che, sia secondo la \"Chronica Albrici Monachi Trium Fontium\", che il \"Gisleberti Chronicon Hanoniense\", era figlio del Conte di Namur, Goffredo I e della sua seconda moglie, Ermesinda di Lussemburgo, figlia del conte di Lussemburgo e difensore dell'abbazia di San Massimino di Treviri e dell'abbazia di Stablo, Corrado I e di Clemenza d'Aquitania, come ci viene confermato sia da \"La formation territoriale des principaut\u00e9s belges au moyen-\u00e2ge (Brussels), Vol. II\", che dalla \"Chronica Albrici Monachi Trium Fontium\" e dal documento n\u00b0 465a del \"Urkundenbuch zur geschichte der: jetzt die preussischen, Volume 1\", inerente ad una donazione fatta da Clemenza (\"Clementia venerabilis comitissa\"), con l'approvazione anche della figlia Ermesinda (\"filie Irmesindis\").&lt;br&gt;Enrico era al suo secondo matrimonio, avendo sposato, in prime nozze, nel 1157, secondo il documento CX del \"Cartulaire de l'Abbaye de Saint-Bertin\", Lauretta di Fiandra, figlia del signore di Bitche, in Alsazia e conte delle Fiandre, Teodorico di Alsazia e della sua prima moglie, Swanhilde, di cui non si conoscono gli ascendenti, e che, secondo il \"Flandria Generosa\", era una consanguinea.&lt;br&gt;Enrico da Lauretta non aveva avuto figli.\nAncora il \"Gisleberti Chronicon Hanoniense\" ci informa che, dopo 4 anni, Enrico rimand\u00f2 al padre la moglie, Agnese; secondo John Allyne Gade, nel suo \"Luxembourg in the Middle Ages\" (non consultato), Agnese, dopo aver lasciato il marito si ritir\u00f2 in convento, e dopo diversi anni, anche su sollecitazione di papa Alessandro III, si giunse ad un accordo con Enrico; il \"Gisleberti Chronicon Hanoniense\" ci conferma che, dopo quindici anni di separazione, anche per le sollecitazioni del conte di Fiandra (Filippo I), dell'arcivescovo di Colonia (Philipp von Heinsberg) e del duca di Lovanio (Goffredo III), i coniugi tornarono insieme e, nel successivo mese di luglio 1186, Agnese, qui ricordata come sorella del conte di Gheldria, Ottone I (il padre, Enrico I, era morto, nel 1181), partor\u00ec una figlia.\nDi Agnese non si hanno pi\u00f9 informazioni; secondo il \"N\u00e9crologe de l'abbaye de Floreffe, de l'ordre de Pr\u00e9montr\u00e9, au dioc\u00e8se de Namur\", Agnese (Agnetis comitisse de Gelra) mor\u00ec prima del marito, un 27 gennaio e fu e sepolta a Floreffe, nell'abbazia fondata dai suoi suoceri.\nFigli.\nAgnese ad Enrico diede una sola figlia:"}
{"id": "8438581", "revid": "486946", "url": "https://it.wikipedia.org/wiki?curid=8438581", "title": "Incidente aereo del Tupolev Tu-134 di Mozambique Airlines del 1986", "text": ""}
{"id": "8438588", "revid": "767487", "url": "https://it.wikipedia.org/wiki?curid=8438588", "title": "La morte di Ivan il Terribile", "text": "La morte di Ivan il Terribile (\"\u0421\u043c\u0435\u0440\u0442\u044c \u0418\u043e\u0430\u043d\u043d\u0430 \u0413\u0440\u043e\u0437\u043d\u043e\u0433\u043e, Smert' Ioanna Groznogo\") \u00e8 un film del 1909 diretto da Vasilij Michajlovi\u010d Gon\u010darov e tratto da un dramma di Aleksej Konstantinovi\u010d Tolstoj."}
{"id": "8438589", "revid": "47767", "url": "https://it.wikipedia.org/wiki?curid=8438589", "title": "Gwen (nome)", "text": "Origine e diffusione.\nSi tratta della forma femminile del nome gallese Gwyn, derivante da \"gwyn\" (al femminile appunto \"gwen\"), che vuol dire \"bianco\", \"chiaro\", \"benedetto\".\nL'uso di questo \u00e8 attestato, nell'antica forma latinizzata \"Vinda\", gi\u00e0 in un'iscrizione tombale in Cumbria di epoca romana. Viene usato anche come forma abbreviata di vari altri nomi che cominciano per \"Gwen-\", come ad esempio Gwendolen e Gwenllian.\nOnomastico.\nL'onomastico si pu\u00f2 festeggiare in memoria di diverse sante che portarono questo nome (o le sue varianti), alle date seguenti:"}
{"id": "8438595", "revid": "599013", "url": "https://it.wikipedia.org/wiki?curid=8438595", "title": "Isaiah Wilson (giocatore di football americano)", "text": "Carriera universitaria.\nWilson pass\u00f2 la sua prima stagione con i Georgia Bulldogs nel 2017 come \"redshirt\", poteva cio\u00e8 allenarsi con la squadra ma non scendere in campo. Nelle successive due stagioni disput\u00f2 come titolare 24 gare su 25. Nel 2019 fu inserito nella seconda formazione ideale della Southeastern Conference. A fine anno decise di rinunciare alle ultime due stagioni nel college football e di passare professionista.\nCarriera professionistica.\nTennessee Titans.\nWilson fu scelto nel corso del primo giro (29\u00ba assoluto) del Draft NFL 2020 dai Tennessee Titans. Il 5 dicembre fu sospeso per la partita della settimana 13 contro i Cleveland Browns per avere violato le regole della squadra. Quattro giorni dopo fu inserito in lista riserve, chiudendo la sua prima stagione con una sola presenza. \nMiami Dolphins.\nNel 2021 Wilson fu scambiato con i Miami Dolphins (assieme a una scelta del settimo giro) per una scelta del settimo giro del Draft NFL 2021. Fu svincolato dopo tre giorni dopo essersi presentato in ritardo alle visite mediche e avere saltato due allenamenti."}
{"id": "8438596", "revid": "110157", "url": "https://it.wikipedia.org/wiki?curid=8438596", "title": "Lega dei Socialdemocratici (Hong Kong)", "text": "La Lega dei Socialdemocratici (; ) \u00e8 un partito politico socialdemocratico di Hong Kong fondato nel 2006 da parte di un gruppo di attivisti socialdemocratici del campo pro-democrazia.\nTra i suoi membri fondatori vi sono Leung Kwok-hung, l'ex democratico Albert Chan e il conduttore radiofonico, giornalista e autore Wong Yuk-man che fu il primo presidente nella storia del partito.\nPer via delle sue idee e tattiche, la LSD era considerata l'ala radicale del campo pro-democrazia. \u00c8 formata da legislatori, attivisti e semplici residenti. Si oppone alle diseguaglianze economiche create dalla collusione tra il governo e le grosse aziende; in quanto partito socialdemocratico, crede che per una societ\u00e0 giusta servano redistribuzione della ricchezza, intervento pubblico nell'economia e democrazia diretta.\nIn occasione dell'elezione del Chief Executive del 2007, la LSD rifiut\u00f2 di cooperare col Democratic Party e col Civic Party e critic\u00f2 i due partiti per aver scelto Alan Leong come proprio candidato poich\u00e9 riteneva che Leong mancasse delle caratteristiche necessarie per essere considerato un democratico.\nOttenne i suoi risultati elettorali migliori alle elezioni del consiglio legislativo del 2008 nelle quali ricevette il 10% dei voti e ottenne 3 seggi.\nNel 2010, il partito propose il \"Referendum delle Cinque Circoscrizioni\" per spingere il governo ad implementare il suffragio universale entro il 2012. In seguito al compromesso raggiunto tra il Democratic Party e il governo sulla proposta di riforma costituzionale, il partito sub\u00ec una devastante sconfitta in seguito alla quale due dei suoi tre legislatori lasciarono il partito e fondarono People Power.\nDal 2020 il partito \u00e8 guidato da Raphael Wong Ho-ming e prima dell'esclusione di Leung Kwok-hung aveva un proprio membro nel Consiglio Legislativo di Hong Kong.\nIdeologia e tattiche.\nLa LSD non chiede l'indipendenza di Hong Kong dalla Repubblica Popolare Cinese ma \u00e8 favorevole al perseguimento di un'ampia autonomia, ha un atteggiamento favorevole alla migrazione di cittadini cinesi provenienti da altre zone della Repubblica e condanna gli atteggiamenti xenofobi nei loro confronti. Oltre alle questioni relative alla democraticit\u00e0 del governo di Hong Kong e all'autonomia dalla Cina, ha a cuore temi specifici delle sinistre socialdemocratiche.\nA causa delle sue forme radicali di protesta, molti dei suoi esponenti pi\u00f9 importanti sono stati arrestati.\nRisultati elettorali.\nElezioni distrettuali.\nAlle elezioni legislative del 2016 la LSD e People Power hanno presentato una lista comune."}
{"id": "8438602", "revid": "1345932", "url": "https://it.wikipedia.org/wiki?curid=8438602", "title": "Ghiacciaio Mulock", "text": "Il ghiacciaio Mulock \u00e8 un ghiacciaio lungo circa 90\u00a0km e largo circa 22 alla bocca, situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine direttamente dall'Altopiano Antartico, da cui fluisce verso sud-est scorrendo tra la dorsale Conway, nelle montagne di Cook, a sud, e la dorsale Worcester, a nord, fino a entrare nell'insenatura di Mulock, andando ad alimentare la barriera di Ross, tra capo Lankester e capo Teall. Lungo il suo percorso il flusso del ghiacciaio Mulock \u00e8 arricchito da quello di diversi altri ghiacciai, tra cui l'Heap e il Fastook, che gli si uniscono da sud-ovest, il Kehle, che gli si unisce da nord-est, e il Deception, che gli si unisce da nord. \nStoria.\nLa parte terminale del ghiacciaio Mulock fu avvistata e mappata durante la spedizione Discovery, condotta negli anni 1901-04 dal capitano Robert Falcon Scott. L'intera formazione \u00e8 stata poi mappata da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1960-62, e cos\u00ec battezzata dal Comitato neozelandese per i toponimi antartici in onore del tenente George Mulock, della marina militare britannica, che nel 1901, a bordo della \"Morning\", partecip\u00f2 alla spedizione di soccorso della spedizione Discovery, bloccata in Antartide."}
{"id": "8438603", "revid": "1345932", "url": "https://it.wikipedia.org/wiki?curid=8438603", "title": "Ghiacciaio Evteev", "text": "Il ghiacciaio Evteev \u00e8 un ghiacciaio lungo circa 17\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante sud-orientale della dorsale Worcester, da cui fluisce verso sud a partire dal versante meridionale della scogliera The Podium fino ad andare ad alimentare la barriera di Ross, a ovest dell'isola Teall. \nStoria.\nIl ghiacciaio Evteev \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1959-63, e nel 1964 \u00e8 stato cos\u00ec battezzato dal Comitato consultivo dei nomi antartici in onore di Sveneld A. Evteev, un glaciologo sovietico residente alla stazione McMurdo nel 1960."}
{"id": "8438604", "revid": "1345932", "url": "https://it.wikipedia.org/wiki?curid=8438604", "title": "Ghiacciaio Heap", "text": "Il ghiacciaio Heap \u00e8 un ghiacciaio lungo circa 19\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante settentrionale delle montagne di Cook, da cui fluisce verso nord-est scorrendo lungo il versante orientale della mesa Henry fino a unire il proprio flusso a quello del ghiacciaio Mulock. \nStoria.\nIl ghiacciaio Heap \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1959-63, e cos\u00ec battezzato dal Comitato consultivo dei nomi antartici in onore di John A. Heap, un membro della squadra di ricerca sulla barriera di Ross dell'Universit\u00e0 del Michigan nel 1962-63."}
{"id": "8438605", "revid": "1345932", "url": "https://it.wikipedia.org/wiki?curid=8438605", "title": "Ghiacciaio Kehle", "text": "Il ghiacciaio Kehle \u00e8 un ghiacciaio lungo circa 15\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante sud-occidentale della dorsale Worcester, da cui fluisce verso sud-ovest a partire dal versante meridionale del monte Speyer e scorrendo lungo il versante occidentale del monte Dawson-Lambton, fino a unire il proprio flusso a quello del ghiacciaio Mulock. \nStoria.\nIl ghiacciaio Kehle \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1959-63, e nel 1964 \u00e8 stato cos\u00ec battezzato dal Comitato consultivo dei nomi antartici in onore di Ralph Kehle, un glaciologo di stanza alla base Little America V nella stagione 1959-60."}
{"id": "8438608", "revid": "1305772", "url": "https://it.wikipedia.org/wiki?curid=8438608", "title": "Jacques Pellen", "text": "Biografia.\nNel corso degli anni suon\u00f2 con illustri musicisti come Peter Gritz, Kenny Wheeler, Bruno Nevez, Henri Texier, Riccardo Del Fra e il violinista Didier Lockwood.\nPellen \u00e8 morto il 21 aprile 2020 all'ospedale di Brest a seguito della pandemia di COVID-19."}
{"id": "8438612", "revid": "56620", "url": "https://it.wikipedia.org/wiki?curid=8438612", "title": "Mogens Wieth", "text": "\u00c8 apparso in ventisette film, in gran parte danesi, tra il 1940 e il 1962. Era figlio dell'attore Carlo Wieth."}
{"id": "8438619", "revid": "767487", "url": "https://it.wikipedia.org/wiki?curid=8438619", "title": "Taras Bul'ba (film)", "text": "Taras Bul'ba (\"\u0422\u0430\u0440\u0430\u0441 \u0411\u0443\u043b\u044c\u0431\u0430\") \u00e8 un film del 1909 diretto da Aleksandr Osipovi\u010d Drankov."}
{"id": "8438622", "revid": "599013", "url": "https://it.wikipedia.org/wiki?curid=8438622", "title": "Noah Igbinoghene", "text": "Carriera universitaria.\nIgbinoghene al college gioc\u00f2 ad Auburn dal 2019. Nella sua prima stagione gioc\u00f2 nel ruolo di wide receiver dopo di che nel 2018 pass\u00f2 a cornerback. Divenne titolare in quella stagione e mantenne tale ruolo anche nel 2019. A fine anno decise di passare tra i professionisti. La sua carriera nel college football si concluse con 92 tackle e un intercetto, oltre a 2 touchdown segnati su ritorno.\nCarriera professionistica.\nIgbinoghene fu scelto nel corso del primo giro (30\u00ba assoluto) del Draft NFL 2020 dai Miami Dolphins. Debutt\u00f2 come professionista nella gara del primo turno contro i New England Patriots. La settimana seguente mise a segno i primi 4 placcaggi contro i Buffalo Bills. La sua stagione da rookie si chiuse con 11 tackle, 2 passaggi deviati e 2 fumble recuperati, disputando tutte le 16 partite."}
{"id": "8438624", "revid": "287204", "url": "https://it.wikipedia.org/wiki?curid=8438624", "title": "Verkehrsmuseum Dresden", "text": "Il Verkehrsmuseum Dresden \u00e8 un museo con sede a Dresda in Germania, che ospita una collezioni di veicoli da trasporto ferroviario, marittimo, su gomma e aereo.\nIl museo \u00e8 ospitato all'interno del palazzo Johanneum nella piazza Neumarkt. Il Johanneum fu costruito tra il 1586 e il 1590 ed \u00e8 uno dei pi\u00f9 antichi edifici museali di Dresda.\nStoria.\nLa storia del museo inizia il 1\u00ba maggio 1952, quando iniziarono i negoziati tra la Hochschule f\u00fcr Verkehrswesen (Scuola superiore per i trasporti) e il Ministero dei trasporti per la costruzione di un museo dei trasporti nella Repubblica democratica tedesca. Il museo era destinato a ospitare le mostre del Saxon Railway Museum che era stato danneggiato durante la seconda guerra mondiale. Dopo che Dresda fu scelta come sede del museo, i primi veicoli furono sistemati in una rimessa di locomotive alla stazione Neustadt di Dresda. Nel 1953 erano in mostra due piccole collezioni. L'apertura effettiva nell'allora ancora danneggiato Johanneum ebbe luogo nel 1956. La prima mostra esposta al piano terra si chiamava \"120 anni di storia del trasporto sassone\". \nIl 24 novembre 1958, il museo fu trasferito alla propriet\u00e0 del Ministero dei trasporti. Il restauro degli interni fu completato nel 1966 mentre quello della facciata fu ultimato due anni dopo.\nA causa del limitato spazio presente nel Johanneum, non tutte le opere sono esposte nel palazzo. Numerose locomotive sono di stanza nell'ex deposito di locomotive Deutsche Reichsbahn (Betriebswerk o Bw) a Dresda-Altstadt."}
{"id": "8438625", "revid": "2091899", "url": "https://it.wikipedia.org/wiki?curid=8438625", "title": "Calcare di Moltrasio", "text": "Il calcare di Moltrasio \u00e8 una formazione di origini giurassiche, fanno parte della famiglia dei calcari selciferi.\nCaratteristiche.\nQuesto calcare ha una colorazione grigio-scuro con patine di color nocciola, in esso sono presenti strati interni marnoso-argillosi di spessore variabile, questo \u00e8 composto in parte di silice sotto forma di cemento.\nLa roccia a livello stratigrafico ha uno spessore che pu\u00f2 variare da pochi centimetri fino a superare 50 centimetri e pu\u00f2 essere lineare o ondulata, in alcuni punti i strati sono irregolari che danno una morfologia a becco di flauto, questa roccia pu\u00f2 dare informazioni riguardo alle sue variazioni litologiche dovute a condizioni paleogeografiche di sedimentazione."}
{"id": "8438627", "revid": "228587", "url": "https://it.wikipedia.org/wiki?curid=8438627", "title": "Baronettato", "text": ""}
{"id": "8438629", "revid": "287204", "url": "https://it.wikipedia.org/wiki?curid=8438629", "title": "Alvis 12/50", "text": "La Alvis 12/50 \u00e8 stata un'autovettura prodotta dalla casa automobilistica britannica Alvis dal 1923 al 1929 e dal 1930 al 1932 in varie versioni. Sostitu\u00ec la Alvis 10/30. Venne prodotta in versione due e quattro posti, con carrozzeria aperta o chiusa, che furono costruite principalmente da \"Carbodies\" e da \"Cross &amp; Ellis\".\nDescrizione.\nLe prime due versioni prodotte furono la 12/50 SA e la 12/50 SB, che avevano montato un motore in linea a quattro cilindri e, per la prima volta nella storia della casa automobilistica britannica, con distribuzione a valvole in testa. Il motore aveva una cilindrata di 1.496 cm\u00b3 (alesaggio \u00d7 corsa = 68 mm \u00d7 103 mm) e produceva 50 CV (37 kW) di potenza. La SA aveva un passo di 2.756 mm, mentre la SB di 2.858 mm, ed entrambi i modelli erano lunghi 3.886 mm. I motori della SA e della SB erano alloggiati in un telaio in piombo ausiliario imbullonato relativamente resistente alla torsione. La SA \u00e8 stata costruita in versione turismo due posti e roadster due posti. La SB era invece disponibile in versione turismo a quattro posti. Entrambi i modelli avevano freni a tamburo sulle ruote posteriori e possedevano un cambio a quattro marce non sincronizzato.\nLa 12/50 SC, che fu introdotta nel 1924, sostitu\u00ec le versioni SA e SB e la Alvis 12/40, che aveva una distribuzione a valvole laterali. La SC aveva un motore pi\u00f9 grande con una cilindrata di 1.598 cm\u00b3 (alesaggio \u00d7 corsa = 68 mm \u00d7 110 mm) sempre producente la stessa potenza, ovvero 50 CV. Il vecchio motore da 1.496 cm\u00b3, opportunamente modificato, venne utilizzato nelle competizioni automobilistiche. La SC aveva il telaio pi\u00f9 lungo della SB. Come \"optional\", i freni potevano essere disponibili anche sulle ruote anteriori.\nLa 12/50 TE, che fu introdotta nel 1926, aveva un telaio rinforzato e un motore da 1.645 cm\u00b3 (alesaggio \u00d7 corsa = 69 mm \u00d7 110 mm) erogante 50 CV a 4.500 / min. Questo nuovo motore aveva un nuovo basamento. La 12/50 TF, presentata anch'essa nel 1926, era la sua versione sportiva ed era dotata di un motore pi\u00f9 piccolo da 1.496 cm\u00b3. La precedente frizione a cono precedente fu sostituita da una frizione a secco a disco singolo. Su tutti i modelli della 12/50 dalla TF in poi, il motore e la frizione vennero avvitati direttamente al telaio principale, rendendo superfluo il telaio ausiliario dei modelli precedenti. Sia la TE che la TF, come tutti i modelli costruiti in seguito, avevano di serie i freni agenti sulle quattro ruote.\nLa 12/50 TE e la 12/50 TF furono sostituite nel 1927 dai modelli TG e SD , con la TG che era pi\u00f9 grande della SD. La TG era disponibile in versione turismo, mentre la SD aveva una testata con valvole di aspirazione pi\u00f9 grandi, che era pi\u00f9 adatta per l'uso sportivo. Sempre nel 1927 fu lanciata la 12/50 TH, con il cambio della TG ma con il motore della SD. I modelli SD e TG furono prodotti fino al 1929.\nDal 1929 al 1930 la 12/50 non fu pi\u00f9 costruita perch\u00e9 fu lanciata la Alvis FWD nelle versioni FA, FB, FD e FE, tutte a trazione anteriore. Esse non raggiunsero per\u00f2 i volumi di vendita sperati, quindi nel 1930 venne deciso di rimettere in produzione la 12/50 nella versione TJ, che fu l'ultima della serie. Aveva un motore da 1.645 cm\u00b3 e fu prodotta fino al 1932. I modelli Alvis prodotti in questi anni differivano dai modelli precedenti per alcuni aspetti. In particolare, avevano una batteria anzich\u00e9 un'accensione magnetica, una calandra cromata e un serbatoio della benzina integrato nel retrotreno anzich\u00e9 montato su una paratia, come sulle 12/50 precedenti. Le varianti sportive della 12/50 TJ erano i modelli Alvis 12/60 TK, prodotto dal 1931 al 1932, e la 12/50 TL, che venne realizzata solo nel 1932. Il modello successore della 12/50 fu la Alvis Firefly."}
{"id": "8438631", "revid": "1974457", "url": "https://it.wikipedia.org/wiki?curid=8438631", "title": "Genere teatrale", "text": ""}
{"id": "8438632", "revid": "1974457", "url": "https://it.wikipedia.org/wiki?curid=8438632", "title": "Generi teatrali", "text": ""}
{"id": "8438639", "revid": "767487", "url": "https://it.wikipedia.org/wiki?curid=8438639", "title": "Kishen Bholasing", "text": "Biografia.\nDefinito uno dei migliori interpreti del Baithak Gana della sua epoca, suonava il Dholak ed \u00e8 stato la voce principale del gruppo Kishen &amp; Friends. Si \u00e8 esibito nei Paesi Bassi e nel Suriname durante eventi sportivi della Wrestling Federation surinamese.\nMolti dei membri della famiglia di Bholasing erano noti anche per aver fatto musica baithakgana, tra cui suo padre, Angad Bholasing, sua madre, Rosie Bholasing-Jiboth, e sua zia, Motimala Bholasing.\nMorte.\nIl 24 marzo 2020 fu annunciato che Bholasing era stato infettato da COVID-19. Il cantante \u00e8 morto a 35 anni il 12 aprile, nell'Academic Medical Center di Amsterdam a causa di complicazioni della malattia."}
{"id": "8438641", "revid": "729019", "url": "https://it.wikipedia.org/wiki?curid=8438641", "title": "Bombardamenti di Potenza", "text": "I bombardamenti di Potenza avvennero nei giorni compresi tra l'8 ed il 19 settembre 1943 ad opera dell'aviazione Alleata, nel corso della seconda guerra mondiale.\nAntefatti.\nLa sera dell\u20198 settembre 1943 fu trasmesso per radio l\u2019annuncio dell\u2019armistizio con le forze alleate.\nI Bombardamenti.\nLe vie e le piazze di Potenza si animarono di gente che commentava l\u2019avvenimento, ma tra le 22 e 23,30 , preceduti dal suono delle sirene e dal rombo degli aerei, gli schianti e le deflagrazioni delle bombe si abbatterono sulla citt\u00e0 inerme: erano spezzoni incendiari che colpirono i due quartieri opposti di San Luca e Portasalza.\nLa sera dell\u20198, infatti, un\u2019incursione della Royal Air Force colpisce il Palazzo Loffredo, sede del Liceo e del Convitto Nazionale e la Cattedrale di San Gerardo.\nLa mattina del 9 settembre 1943, verso le dieci, sul cielo del capoluogo appaiono massicce formazioni di quadrimotori B 17 \u201cFortezze Volanti\u201d e B 24 \u201cLiberator\u201d appartenenti alle forze aeree americane di base in Nord Africa, le quali, in gruppi di tre, molto accostati tra loro, sganciano bombe sul Palazzo delle Scuole Elementari, in via del Popolo, dove sono di stanza le truppe della VII Armata\nDanni e vittime.\nIl bilancio complessivo delle vittime fu di 187 morti, di cui 118 uomini e 69 donne. Le vittime civili furono 150, 37 i caduti militari.\nConseguenze.\nL\u2019evento bellico, con i bombardamenti susseguitisi dall\u20198 al 19 settembre 1943, determiner\u00e0 con la sua forza demolitrice l\u2019urgenza di ricostruire l\u2019abitato, gravemente danneggiato, e in particolare modo il rione Addone."}
{"id": "8438644", "revid": "767487", "url": "https://it.wikipedia.org/wiki?curid=8438644", "title": "Il negoziante temerario", "text": "Il negoziante temerario (\"\u0423\u0445\u0430\u0440\u044c-\u043a\u0443\u043f\u0435\u0446, Uchar'-kupec\") \u00e8 un cortometraggio del 1909 diretto da Vasilij Michajlovi\u010d Gon\u010darov."}
{"id": "8438651", "revid": "729019", "url": "https://it.wikipedia.org/wiki?curid=8438651", "title": "Stazione di Coombe Junction Halt", "text": "La stazione ferroviaria di Coombe Junction Halt serve i villaggi di Coombe e Lamellion vicino a Liskeard, Cornovaglia, Regno Unito. Si trova sulla Looe Valley Line, gestita dalla Great Western Railway. Tutti i treni su questa linea devono invertire la marcia a Coombe Junction, ma solo pochissimi percorrono il breve tratto fino alla banchina per consentire ai passeggeri di scendere o salire.\n\u00c8 una delle uniche due stazioni nel sistema delle ferrovie nazionali britanniche (dicembre 2009, tabella 140) ad avere ufficialmente il suffisso \"Halt\" (l'altra \u00e8 St Keyne Wishing Well Halt sulla stessa linea). Il termine \"Halt\" \u00e8 stato definitivamente rimosso dagli orari della British Rail, dai segnali delle stazioni e da altri documenti ufficiali nel 1974; il termine \u00e8 stato ripristinato solo per queste due stazioni nel 2008.\nCon 26 passeggeri arrivati o partiti tra aprile 2014 e marzo 2015, era la seconda stazione meno utilizzata in Gran Bretagna, dopo Shippea Hill.\nStoria.\nLa Liskeard and Looe Railway fu aperta il 27 dicembre 1860 solamente al traffico merci, il servizio passeggeri opera invece dall'11 settembre 1879. La ferrovia a quei tempi si collegava con la Liskeard and Cardon Railway a Moorswater, la stazione di Coombe fu creata dopo l'installazione di una banchina nel 1896. I treni si sarebbero potuti fermare per consentire la discesa dei passeggeri diretti alla stazione ferroviaria di Liskeard se essi avessero notificato il capotreno, dato che la strada da Coombe era considerevolmente pi\u00f9 breve rispetto che da Moorswater.\nLa linea tra Coombe Junction fino alla stazione ferroviaria di Liskeard \u00e8 stata aperta al traffico merci il 25 febbraio 1901. I treni passeggeri hanno iniziato a servire questa linea il 15 maggio 1901, quando Moorswater era ormai chiusa ai passeggeri. Tutti i treni fermavano in quella che ora \u00e8 la stazione di Coombe Junction mentre la locomotiva si invertiva per continuare il viaggio. La disposizione originale dei binari includeva un anello a sud della stazione per consentire il passaggio di due treni, ma dal 1928 questo fu combinato con la piattaforma stradale, \u00e8 ora quindi consentita la presenza di un solo treno nello scalo.\nSul lato ovest della linea era situato un pannello di segnalazione vicino all'incrocio, ma dal 1981 i punti sono azionati dal macchinista del treno usando due telai di terra sul lato est della linea (n. 1 e No. 2 Ground Frame) appena a nord della piattaforma.\nDescrizione.\nC'\u00e8 una sola banchina, sulla destra dei treni in arrivo, a cui si pu\u00f2 accedere dalla strada proveniente da Lamellion, all'estremit\u00e0 nord, o da un sentiero che costeggia il binario dal passaggio a livello a Coombe House (casa di riposo), a sud.\nI treni passeggeri devono fare inversione a Coombe Junction, ma la maggior parte lo fa senza entrare nella stazione. La linea che prosegue oltre la piattaforma viene utilizzata solo per i treni merci poco frequenti per il terminal del cemento di Moorswater, che si trova appena oltre il viadotto Moorswater, il viadotto trasporta il principale corridoio ferroviario della Cornovaglia.\nServizi.\nCoombe \u00e8 servita da soli due treni al giorno in ogni direzione dal luned\u00ec al sabato. Non c'\u00e8 servizio domenicale.\nFerrovia comunitaria.\nLa ferrovia tra Liskeard e Looe \u00e8 designata nel Regno Unito come \"community rail\" ed \u00e8 supportata dal marketing fornito dal Devon and Cornwall Rail Partnership. La linea \u00e8 pubblicizzata con il nome di \"Looe Valley Line\"."}
{"id": "8438678", "revid": "1974457", "url": "https://it.wikipedia.org/wiki?curid=8438678", "title": "Protocollo (cerimoniale)", "text": ""}
{"id": "8438687", "revid": "767487", "url": "https://it.wikipedia.org/wiki?curid=8438687", "title": "La maga (film 1909)", "text": "La maga (\"\u0427\u0430\u0440\u043e\u0434\u0435\u0439\u043a\u0430, \u010carodejka\") \u00e8 un film del 1909 diretto da Vasilij Michajlovi\u010d Gon\u010darov, basato sull'omonima tragedia di Ippolit Vasil'evi\u010d \u0160pa\u017einskij."}
{"id": "8438697", "revid": "736476", "url": "https://it.wikipedia.org/wiki?curid=8438697", "title": "Jasmin Lord", "text": "Il ruolo che le ha dato la popolarit\u00e0 \u00e8 quello di Rebecca von Lahnstein nella soap opera \"Verbotene Liebe\".\nBiografia.\nJasmin Lord nasce a Stoccarda il 6 novembre 1989.\nDopo una vacanza a New York, con in genitori, decide di fermarsi nella metropoli statunitense per studiare recitazione presso la New York Film Academy.\nTornata in Germania, a il proprio debutto televisivo nel 2008, entrando a far parte del cast principale della soap opera di ARD 1 \"Verbotene Liebe\" nel ruolo di Rebecca von Lahnstein, ruolo che interpreta fino all'episodio 3888, andato in onda il 27 luglio 2011. Il ruolo le vale nel 2011 il German Soap Award come star pi\u00f9 sexy della soap opera.\nNel 2012, \u00e8 protagonista, nel ruolo di Milla, del thriller televisivo diretto da Kai Meyer-Ricks \"Blutsschwestern - Jung, magisch, t\u00f6dlich\" e nel 2013 der cortometraggio Honeymoon Hotel, che la vale il Premio Max Oph\u00fcl. In seguito, nel 2014, \u00e8 protagonista, nel ruolo di Evita Ferreira, del film TV del ciclo \"Rosamunde Pilcher\" \"La vendetta di Evita\" (\"Evitas Rache\")."}
{"id": "8438699", "revid": "93556", "url": "https://it.wikipedia.org/wiki?curid=8438699", "title": "BacktoWork", "text": "BacktoWork24 Srl \u00e8 una societ\u00e0 italiana, iscritta nel registro Consob dei portali di equity crowdfunding, gestore del portale di investimenti online in startup e piccole imprese \"BacktoWork\". La societ\u00e0 \u00e8 partecipata dal Gruppo Intesa Sanpaolo.\nAttivit\u00e0.\nCome portale di equity crowdfunding BacktoWork permette ad investitori privati, qualificati ed istituzionali di investire online nel capitale di rischio di PMI e startup.\nLe aziende che utilizzano il servizio possono quindi raccogliere capitali, tramite uno strumento online, per sviluppare i propri progetti di impresa. Possono utilizzare il servizio tutte le societ\u00e0 di capitali ad esclusione delle Srls.\nStoria.\nLa societ\u00e0 \u00e8 stata fondata nel 2012 da Carlo Bassi e Alberto Bassi con l'obiettivo di creare un portale in grado di veicolare capitali privati e competenze manageriali verso le piccole imprese.\nNel 2013, nell'ambito di un progetto di corporate venture capital denominato Fabbrica24, il Gruppo 24 ORE, acquisisce la maggioranza della societ\u00e0 (90%), incubandola all'interno del Gruppo fino a luglio 2017.\nDurante la stagione 2017 del Motomondiale BacktoWork \u00e8 stato partner del team Aprilia Racing sviluppando un progetto di open innovation..Nell'ambito di questa partnership al Gran Premio motociclistico di San Marino e della Riviera di Rimini \u00e8 stata presentata l'iniziativa di realt\u00e0 aumentata a supporto dei meccanici\nNel luglio 2017 il management, supportato da un pool di business angels, effettua un'operazione di management buyout della societ\u00e0 dal Gruppo 24 Ore\nNel febbraio 2018 la societ\u00e0 completa un'operazione di fusione con la societ\u00e0 Equinvest Srl, entrando di fatto nel mercato dell'equity crowdfunding.\nNel giugno 2019 il Gruppo Intesa Sanpaolo tramite il fondo di corporate venture capital Neva Finventures Spa , controllato al 100% da Intesa Sanpaolo Innovation Center Spa, sottoscrive interamente un Round serie A aperto dalla societ\u00e0.\nNel marzo 2020 la societ\u00e0, in partnership con Fideuram - Intesa Sanpaolo Private Banking, ha realizzato una delle raccolte tramite equity crowdfunding pi\u00f9 grandi in Europa (7,6 Mln di Euro) per l'azienda e-Novia Spa tramite la societ\u00e0 veicolo Fin-Novia Srl.\nNel luglio 2020 la capogruppo Intesa Sanpaolo Spa ha rilevato da Neva Finventures Spa la partecipazione nella societ\u00e0"}
{"id": "8438701", "revid": "121338623", "url": "https://it.wikipedia.org/wiki?curid=8438701", "title": "Giovanni Buzzoni", "text": "Biografia.\nIscritto fin da giovanissimo al Partito Comunista Italiano, si oppose attivamente al fascismo, finendo perseguitato dalla dittatura. Catturato per le sue iniziative sovversive, venne deportato in Germania, ma riusc\u00ec a fuggire dal treno prima di arrivarvi.\nPrese parte alla fondazione del Comitato di liberazione nazionale di Ferrara come rappresentante dei comunisti. Durante il mandato per nomina prefettizia di Michele Tortora ebbe l'incarico di vicesindaco della citt\u00e0, mentre fu eletto sindaco di Ferrara in seguito alle prime elezioni democratiche del 1946.\nFu eletto alla Camera dei deputati nel 1972 e nel 1976."}
{"id": "8438707", "revid": "1345932", "url": "https://it.wikipedia.org/wiki?curid=8438707", "title": "Ghiacciaio Delta", "text": "Il ghiacciaio Delta \u00e8 un ghiacciaio lungo circa 8\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante orientale della dorsale Worcester, da cui fluisce verso nord-est, scorrendo tra il versante settentrionale del picco Northcliffe, fino a unire il proprio flusso a quello del ghiacciaio Skelton a sud dell'estremit\u00e0 meridionale della scogliera Delta.\nStoria.\nIl ghiacciaio Delta \u00e8 stato mappato e battezzato dai membri del reparto neozelandese della Spedizione Fuchs-Hillary, condotta dal 1956 al 1958. Inizialmente battezzato \"ghiacciaio Cascade\" in virt\u00f9 delle cascate di ghiaccio presenti nella sua parte inferiore, il ghiacciaio \u00e8 stato poi rinominato con il suo nome attuale in associazione con la scogliera Delta quando \u00e8 risultato che il nome ghiacciaio Cascade era gi\u00e0 stato dato a un'altra formazione."}
{"id": "8438709", "revid": "1345932", "url": "https://it.wikipedia.org/wiki?curid=8438709", "title": "Ghiacciaio Dilemma", "text": "Il ghiacciaio Dilemma \u00e8 un ghiacciaio lungo circa 11\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante orientale della dorsale Worcester, da cui fluisce verso nord-est, scorrendo tra il versante settentrionale del monte Ant Hill e quello meridionale del picco Northcliffe, fino a unire il proprio flusso a quello del ghiacciaio Skelton.\nStoria.\nIl ghiacciaio Dilemma \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva dalle difficolt\u00e0 trovate dai membri della spedizione nel discendere il ghiacciaio."}
{"id": "8438710", "revid": "1345932", "url": "https://it.wikipedia.org/wiki?curid=8438710", "title": "Ghiacciaio Ant Hill", "text": "Il ghiacciaio Ant Hill \u00e8 un ghiacciaio lungo circa 11\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante orientale della dorsale Worcester, da cui fluisce verso nord-est, scorrendo lungo il versante meridionale del monte Ant Hill, fino a unire il proprio flusso a quello del ghiacciaio Skelton, a nord dell'estremit\u00e0 settentrionale della scogliera Bareface.\nStoria.\nIl ghiacciaio Ant Hill \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva da quello del vicino monte Ant Hill, a sua volta cos\u00ec chiamato per via del grande anticlinale presente nella scogliera ai piedi del monte."}
{"id": "8438711", "revid": "1345932", "url": "https://it.wikipedia.org/wiki?curid=8438711", "title": "Ghiacciaio Mason", "text": "Il ghiacciaio Mason \u00e8 un ghiacciaio lungo circa 8\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante orientale della dorsale Worcester, da cui fluisce verso est, scorrendo lungo il versante meridionale della scogliera Bareface fino a unire il proprio flusso a quello del ghiacciaio Skelton. \nStoria.\nIl ghiacciaio Mason \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1959-63, e nel 1964 \u00e8 stato cos\u00ec battezzato dal Comitato consultivo dei nomi antartici in onore di Richard G. Hogan-Mason, un biologo residente alla stazione McMurdo nelle stagioni 1961-62 e 1962-63."}
{"id": "8438713", "revid": "466539", "url": "https://it.wikipedia.org/wiki?curid=8438713", "title": "Sam Hargrave", "text": "Biografia.\n\u00c8 noto soprattutto per le sue collaborazioni con Anthony e Joe Russo come coordinatore degli stuntman in diversi film del Marvel Cinematic Universe."}
{"id": "8438718", "revid": "767487", "url": "https://it.wikipedia.org/wiki?curid=8438718", "title": "V polno\u010d' na kladbi\u0161\u010de", "text": "V polno\u010d' na kladbi\u0161\u010de (\"\u0412 \u043f\u043e\u043b\u043d\u043e\u0447\u044c \u043d\u0430 \u043a\u043b\u0430\u0434\u0431\u0438\u0449\u0435\") \u00e8 un film del 1910 diretto da Vasilij Michajlovi\u010d Gon\u010darov."}
{"id": "8438725", "revid": "436907", "url": "https://it.wikipedia.org/wiki?curid=8438725", "title": "Everything Dies", "text": ""}
{"id": "8438735", "revid": "298229", "url": "https://it.wikipedia.org/wiki?curid=8438735", "title": "Geronimo Goeloe", "text": "Biografia.\nNato sull'isola di Cura\u00e7ao, ha gareggiato per le Antille Olandesi a partire dal 2000. A livello individuale \u00e8 riuscito anche a qualificarsi ai Giochi olimpici di , senza proseguire oltre le batterie, e a vincere una medaglia di bronzo ai Campionati sudamericani in Colombia. Con la staffetta ha preso parte alla finale dei Mondiali di Helsinki. Con la dissoluzione dello stato caraibico olandese, ha partecipato ad un altro Mondiale, nel 2011 in Corea del Sud, questa volta da solo ma senza troppo successo.\nHa studiato educazione fisica a Porto Rico, dove ha partecipato a numerosi campionati studenteschi e seniores."}
{"id": "8438736", "revid": "767487", "url": "https://it.wikipedia.org/wiki?curid=8438736", "title": "Vadim (film)", "text": "Vadim (\"\u0412\u0430\u0434\u0438\u043c\") \u00e8 un film del 1910 diretto da P\u0451tr \u010cardynin."}
{"id": "8438738", "revid": "547034", "url": "https://it.wikipedia.org/wiki?curid=8438738", "title": "Glasney College", "text": "Il Glasney College (in cornico: \"Kolji Glasneth\") \u00e8 stato fondato nel 1265 a Penryn, in Cornovaglia, in Inghilterra, dal vescovo Bronescombe ed era un centro di potere ecclesiastico nella Cornovaglia medievale e probabilmente la pi\u00f9 conosciuta e la pi\u00f9 importante delle istituzioni religiose corniche.\nStoria.\nIl sito di Glasney era posto alla testa di una piccola insenatura. Gran parte dell'edificio fu modellato sulla Cattedrale di Exeter e, come difesa, il vescovo Bronescombe costru\u00ec tre torri, formando un blocco che fungeva da protezione sia per il monastero che per la citt\u00e0 di Penryn.\nDopo la sua fondazione nel 1265, nel tardo Medioevo, Glasney era il pi\u00f9 grande edificio clericale della Cornovaglia, grande quanto uno degli antichi monasteri, e con un reddito equivalente, principalmente derivato dalle decime rettorali di Budock, Colan, Feock, Kea, Manaccan, Mevagissey, Mylor, St Allen, St Enoder, St Gluvias, St Goran, St Just in Penwith, Sithney e Zennor.\nNon c'erano monaci in questo edificio o chiesa collegiale, ma un prevosto e 12 canonici secolari che detenevano il patrocinio di sedici parrocchie. William Bodrugan fu il primo Prevosto ufficiale di Glasney, dal 17 aprile 1283 al 1288, prima di diventare arcidiacono della Cornovaglia.\nQui e altrove in Cornovaglia sono state realizzate opere misteriose in lingua cornica. Oggi sopravvivono solo poche opere in lingua cornica, alcune tra le quali composte a Glasney, come le Ordinalia: \"La creazione del mondo\", \"La passione di nostro Signore\", \"La risurrezione di Nostro Signore\"; e \"Bewnans Meriasek\", la vita di San Meriasek santo patrono di Camborne.\nDistruzione di Glasney.\nLa dissoluzione dei monasteri da parte del re Enrico VIII, tra il 1536 e il 1545, segn\u00f2 la fine dei grandi priorati della Cornovaglia, ma come edificio religioso Glasney sopravvisse fino al 1548, quando sub\u00ec lo stesso destino. Lo sfacelo e il saccheggio delle universit\u00e0 della Cornovaglia a Glasney e Crantock hanno posto fine all'erudizione formale che ha contribuito a sostenere la lingua e l'identit\u00e0 culturale della Cornovaglia, e ha svolto un ruolo significativo nel fomentare l'opposizione alle \"riforme\" culturali che hanno portato alla Rivolta del Prayer Book del 1549. Il granito prelevato dal monastero fu usato per formare e costruire il forte di Re Enrico VIII al castello di Pendennis.\nOltre ad essere centri di eccellenza culturale indigena, molti in Cornovaglia hanno visto queste istituzioni essere ponti verso il passato celtico, persino con il paganesimo cristianizzato dei loro antenati.\nQuando le tradizionali processioni religiose e i pellegrinaggi furono banditi nel 1548, furono inviati commissari a distruggere tutti i simboli del cattolicesimo romano della Cornovaglia. In Cornovaglia, questo lavoro ricadde su William Body, la cui profanazione dei santuari religiosi fece arrabbiare molti. Insieme ad altri assalti ai diritti legali, alla cultura, alla lingua e alla religione della Cornovaglia, ci\u00f2 port\u00f2 al suo omicidio il 5 aprile 1548 a Helston.\nEredit\u00e0.\nOggi gli unici resti sopravvissuti di Glasney sono una parte del muro e un arco. Nel 1986 \u00e8 stata fondata a Penryn la Friends of Glasney College Society dal Dott. James Whetter, che nel suo libro \"The History of Glasney College\" descrive la distruzione di Glasney come un colpo dannoso alla storia e allo spirito della nazione cornica."}
{"id": "8438744", "revid": "22475", "url": "https://it.wikipedia.org/wiki?curid=8438744", "title": "Homage to Wilkie Collins", "text": "Homage to Wilkie Collins \u00e8 un breve saggio scritto da Thomas Stearns Eliot nel quale l'autore si propone di analizzare rapidamente alcuni romanzi di genere giallo per rintracciare cinque regole generali, ricavate dal modello de \"La pietra di Luna\" di Wilkie Collins, utili a scrivere un buon racconto poliziesco..\nNel saggio, Elliot prende atto del fatto che nel periodo a lui contemporaneo il numero di romanzi gialli \u00e8 in costante aumento. Lo scopo del testo \u00e8 di suggerire come la crescente domanda e offerta di polizieschi abbia creato un nuovo stile \u201csuperiore\u201d e una serie di regole generali che tendono a tornare e ad approssimarsi allo stile di Wilkie Collins. Eliot sostiene che qualunque storia poliziesca si basi sulle regole tracciate da questo autore in \"La pietra di luna\", riconosciuto dall'autore come all'origine del genere, oltre che il miglior romanzo giallo mai scritto. Per Eliot, di conseguenza, la tipica \"detective story\" inglese \u00e8 libera dall\u2019influenza di Poe, che la maggior parte dei critici individuano come inventore di questo genere con \"I delitti della Rue Morgue\" . L\u2019uso dell'espressione \"tipica \"detective story\" inglese\" non \u00e8 casuale, poich\u00e9 Eliot sostiene che l\u2019identit\u00e0 della \"detective story\" sia profondamente legata a quella del Paese in cui nasce, cambiando perci\u00f2 identit\u00e0 a seconda dei diversi contesti nazionali. Secondo il poeta, ad esempio, mentre la \"detective story\" inglese trova il suo capostipite in \"The Moonstone\", quella francese deriverebbe invece da \"Il Conte di Montecristo\" di Alexandre Dumas.\nLe cinque regole della detective fiction secondo Eliot.\nLa storia non deve basarsi su travestimenti elaborati e incredibili.\nSecondo Eliot, il ricorso a travestimenti da parte dei personaggi deve essere occasionale e accidentale, proprio come nel lavoro di Collins. L'autore sottolinea come il lettore possa accettare questi espedienti nel caso di personaggi come Sherlock Holmes o Ars\u00e8ne Lupin, ma sostiene che si tratti di eccezioni.\nIl carattere e il movente del criminale dovrebbero essere normali.\nSecondo Eliot, il criminale deve agire sempre spinto da un movente, poich\u00e9 l'autore di una \"detective story\" deve dare al lettore la possibilit\u00e0 di capire perch\u00e9 egli agisca in un determinato modo. Eliot fornisce un esempio di questa regola sostenendo che il criminale non debba rubare perch\u00e9 affetto da cleptomania, in quanto questo implicherebbe che le sue azioni non dipendono dalla sua volont\u00e0.\nLa storia non deve fare affidamento n\u00e9 su fenomeni occulti, n\u00e9 su scoperte misteriose e assurde fatte da scienziati solitari.\nFantasmi e strane influenze con poteri terrificanti fanno parte di questa categoria. Eliot suggerisce che gli scrittori di gialli possano essere tentati dall\u2019usare questo genere di espedienti seguendo il successo dei romanzi di Herbert George Wells, ma precisa che Wells si mantiene nei limiti di un genere diverso dal poliziesco.\nMacchinari elaborati e bizzarri sono irrilevanti.\nSecondo Eliot, gli autori di \"detective stories\" di \"tendenza classica e austera\" aborriscono questo tipo di espedienti: \"gli scrittori che si dilettano con tesori nascosti in strani luoghi, messaggi in codice, rune e rituali, non dovrebbero essere incoraggiati\". . Anche in questo caso, Eliot ritiene di dover fare una precisazione, ritenendo che i casi de \"Lo scarabeo d'oro\" di Poe e de \"La pietra di Luna\" di Collins rappresentino un'eccezione alla regola: nonostante alcuni di questi espedienti siano presenti in questi racconti, infatti, i loro autori forniscono ragioni sufficienti per il loro utilizzo.\nIl detective dovrebbe essere altamente intelligente ma non sovrumano.\nEliot conclude la sua lista sostenendo che il detective deve dare modo al lettore di seguire i suoi percorsi logici e garantirgli la possibilit\u00e0 di arrivare alla conclusione insieme a lui. Il detective non deve quindi avere tratti sovrumani e arrivare alla conclusione in modo repentino, senza far capire al lettore come abbia fatto. Il poeta prende ancora una volta in considerazione \"The Moonstone\", sostenendo come il sergente Cuff non abbia poteri di deduzione soprannaturali ma semplicemente una mente e dei sensi allenati."}
{"id": "8438748", "revid": "404449", "url": "https://it.wikipedia.org/wiki?curid=8438748", "title": "Werther Curti", "text": "Biografia.\nFervente antifascista, si iscrisse al Partito Comunista Italiano e fu membro attivo del comitato clandestino ferrarese dal 1941, prendendo parte alla fondazione del locale Comitato di liberazione nazionale. In seguito alla sua partecipazione a uno sciopero, fu arrestato nel 1944. \nNel 1945 venne incaricato dal CLN dell'assessorato alle finanze del comune di Ferrara e serv\u00ec come vicesindaco durante il mandato di Giovanni Buzzoni. Nel 1948 sostitu\u00ec quest'ultimo nella carica di sindaco della citt\u00e0.\nDeceduto nel 1995, gli \u00e8 stata intitolata una via nella frazione di Aguscello nel 2006. "}
{"id": "8438751", "revid": "810736", "url": "https://it.wikipedia.org/wiki?curid=8438751", "title": "35 maggio", "text": ""}
{"id": "8438753", "revid": "112585933", "url": "https://it.wikipedia.org/wiki?curid=8438753", "title": "ORF 3", "text": ""}
{"id": "8438754", "revid": "122246", "url": "https://it.wikipedia.org/wiki?curid=8438754", "title": "Atlantide Pallavolo Brescia 2019-2020", "text": "Questa voce raccoglie le informazioni riguardanti l'Atlantide Pallavolo Brescia nelle competizioni ufficiali della stagione 2019-2020.\nStagione.\nLa stagione 2019-20 \u00e8 per l'Atlantide Pallavolo Brescia, col nome sponsorizzato di Sarca Italia Chef Centrale Brescia, la sesta in Serie A2. Viene confermato l'allenatore, Roberto Zambonardi, e alcuni giocatori come Alberto Cisolla, Simone Tiberti, Fabio Bisi e Dane Mijatovi\u0107: tra i nuovi acquisti quelli di Andrea Galliani, Roberto Festi e Mauro Gavotto, quest'ultimo arrivato a stagione gi\u00e0 iniziata, mentre tra le cessioni quelle di Sebastiano Milan, Leonardo Scanferla, Damiano Valsecchi e Gianluca Signorelli.\nIl campionato si apre con la sconfitta contro la , mentre il primo successo arriva nella giornata successiva ai danni dell', a cui fa seguito altre quattro vittorie: nelle ultime cinque giornate del girone di andata per il club di Brescia maturano quattro sconfitte, chiudendo al sesto posto in classifica, utile per qualificarsi alla Coppa Italia di Serie A2/A3. Anche nelle prime giornate cinque giornate del girone di ritorno l'Atlantide Brescia riesce a vincere una sola gara, quella contro la alla quindicesima giornata: dopo due successi di fila il campionato viene prima interrotto, poi definitivamente sospeso a causa del diffondersi in Italia della pandermia di COVID-19. Al momento dell'interruzione del campionato la squadra stazionava al settimo posto in classifica.\nGrazie al sesto posto al termine del girone di andata, l'Atlantide Brescia partecipa alla Coppa Italia di Serie A2/A3: supera nei quarti di finale l' e in semifinale la per poi essere sconfitta in finale dall'.\nOrganigramma societario.\nArea direttiva\nArea organizzativa\nArea comunicazione\nArea marketing\nArea sanitaria"}
{"id": "8438760", "revid": "852776", "url": "https://it.wikipedia.org/wiki?curid=8438760", "title": "Emanuel Ca\u021be", "text": ""}
{"id": "8438763", "revid": "287204", "url": "https://it.wikipedia.org/wiki?curid=8438763", "title": "Gisela Elsner", "text": "Biografia.\nStudi\u00f2 letteratura, filosofia e teatro all'Universit\u00e0 di Vienna, e in seguito lavor\u00f2 come scrittrice freelance. Fece parte del Gruppo 61 e del Gruppo 47. Ottenne notoriet\u00e0 internazionale con il romanzo d'esordio, \"I nani giganti\" (\"Der Riesenzwerge\", 1964), una satira radicale e corrosiva della classe borghese; il libro fu tradotto in 14 lingue e vinse il prestigioso Premio Formentor. Fu anche autrice di drammi radiofonici e librettista per un'opera di Christof Herzog.\nGli ultimi anni di vita furono contraddistinti da forti delusioni professionali e personali: rimasta senza casa editrice dal 1988 e sostanzialmente dimenticata, a causa delle sue idee leniniste visse con forte travaglio interiore la riunificazione tedesca e la conseguente dissoluzione ideologica. Si suicid\u00f2 nel maggio 1992, a soli 55 anni.\nNel 2000 la sua figura ritorn\u00f2 al centro dell'attenzione come protagonista del film \"Hanna Flanders\", diretto dal figlio Oskar Roehler."}
{"id": "8438768", "revid": "287204", "url": "https://it.wikipedia.org/wiki?curid=8438768", "title": "Noriko Ogawa", "text": "Biografia.\nNata a Kawasaki, la Ogawa ha studiato al Tokyo College of Music (1977-1980) e alla Juilliard School di New York (1981\u20135) e in seguito con Benjamin Kaplan.\nCarriera.\nDopo essere arrivata seconda in un concorso musicale giapponese nel 1984, la Ogawa ottenne il terzo premio nel Concorso Internazionale di Piano di Leeds del 1987, che lanci\u00f2 la sua carriera di concertista internazionale. Il suo debutto a New York arriv\u00f2 nel 1982 e quello di Londra nel 1988.\nDal 1997 la Ogawa \u00e8 stata un artista discografica esclusiva per la BIS Records. Dal 2001 ha formato un duo pianistico con la pianista britannica Kathryn Stott e le due artiste hanno registrato opere di Frederick Delius per la BIS. Nel 2003 hanno eseguito per la prima volta \"Circuit\" di Graham Fitkin. Ha anche una collaborazione di lunga data con il clarinettista Michael Collins.\nLa Ogawa \u00e8 diventata famosa per aver registrato i concerti per pianoforte di Alexander Tcherepnin con il direttore d'orchestra Lan Shui e l'Orchestra Sinfonica di Singapore.\nHa lavorato a stretto contatto con il compositore giapponese T\u014dru Takemitsu e nel settembre 2008 \u00e8 apparsa come sostenitrice della sua musica nel programma di musica classica della BBC World News, \"Visionaries\".\nNel 2011 ha concluso una serie completa di incisioni di Debussy e un nuovo disco di Mozart per la BIS Records. I suoi dischi di Debussy hanno vinto l'Editor's Choice della rivista Gramophone, come per l'incisione con Takemitsu.\nLa Ogawa commissiona regolarmente nuove opere ed ha eseguito anteprime di opere di compositori di musica classica contemporanea, come Yoshihiro Kanno o Dai Fujikura.\nInsegna alla Guildhall School of Music and Drama (Professoressa di pianoforte) di Londra e al Tokyo College of Music (Professore invitato) di Tokyo.\nOpere umanitarie.\n\u00c8 stata impegnata nella raccolta fondi per gli aiuti e per la ricostruzione dopo il terremoto giapponese del marzo 2011.\n\u00c8 ambasciatrice della cultura per la National Autistic Society, eseguendo concerti per i genitori di bambini autistici. Chiama questa serie di concerti \"concerti di Jamie\", dal nome del figlio gravemente autistico di due amici musicisti, con i quali viveva a Londra, e che aiut\u00f2 mentre imparavano a riconoscere e poi a far fronte al disturbo. A proposito di questo ha dichiarato semplicemente: \"Non sono un dottore, non sono un'infermiera, non sono un'insegnante per qualcuno con bisogni speciali, ma sono una musicista. Quello che ho capito \u00e8 che posso fare qualcosa, posso suonare concerti che danno a persone come i genitori di Jamie un attimo di pausa e un'opportunit\u00e0 di incontrare altre persone che si prendono cura dei bambini autistici\"."}
{"id": "8438771", "revid": "729019", "url": "https://it.wikipedia.org/wiki?curid=8438771", "title": "Batteria Schleswig-Holstein", "text": "La batteria Schleswig-Holstein \u00e8 stata un'installazione militare sita a Hela, in Polonia, realizzata durante il corso della seconda guerra mondiale dalla Kriegsmarine tedesca, e destinata alla difesa degli approdi dei porti di Danzica e Gdynia, nel Mare Baltico.\nStoria.\nNel settembre 1939, subito dopo la conquista della Polonia, al fine di precludere l'accesso agli importanti porti di Gdynia e Danzica, l'alto comando tedesco decise di installare una batteria costiera armata con 3 pezzi da 406\u00a0mm 40,6 cm SK C/34 originariamente destinati alla navi da battaglia Classe H. la cui costruzione era stata sospesa. Tale arma sparava un proiettile da 600\u00a0kg a 56\u00a0km di distanza, e uno da 1\u00a0030\u00a0kg a 43\u00a0km. La canna di 20\u00a0m di lunghezza di questo cannone avena una durata media di vita pari a 250 o 300 colpi. Il rateo di tiro era pari a 1 colpo al minuto con elevazione fino a +20\u00b0, e di 1 colpo ogni 2 minuti con elevazione oltre i 20\u00b0. La batteria comprendeva due depositi munizioni, e una torre per la direzione del tiro alta 23 metri, su 8 piani, dotata di telemetro stereoscopico.\nLa costruzione di questa batteria, denominata (MAA 2.119) \"Schleswig-Holstein\", inizi\u00f2 sulla penisola di Hela, a 20\u00a0km da Danzica, nell'ottobre 1940 senza che gli aerei da ricognizione alleati riuscissero a scoprire i lavori. Le torri ricevettero rispettivamente i nomi di \"Anton\", \"Bruno\" e \"Caesar\".\nEssa divenne operativa nel 1941, iniziando i tiri di prova nel maggio dello stesso anno, cui ne seguirono altri nei mesi di giugno ed ottobre, per un totale di 20 colpi. Dopo l'inizio dell'Operazione Barbarossa, cio\u00e8 l'invasione tedesca dell'Unione Sovietica, essa perse di importanza e nel settembre 1941 l'Oberkommando der Marine (OKM), vista la debole minaccia rappresentata dalle due vecchie navi da battaglia classe Gangut della flotta del Baltico, decise di trasferire i cannoni a Sangatte, nel Pas de Calais. Al fine di rinforzare le difese del costruendo Vallo Atlantico, essi andarono a costituire la nuova batteria Lindemann, capace di colpire obiettivi nell'Inghilterra meridionale. I cannoni e il personale lasciarono Hela nell'aprile 1942 partendo per la Francia. Molti anno dopo la fine della guerra i resti della batteria, casematte e torre di comando, sono entrati a far parte del Muzeum Obrony Wybrze\u017ca di Hel, e sono ancora visibili."}
{"id": "8438773", "revid": "767487", "url": "https://it.wikipedia.org/wiki?curid=8438773", "title": "\u017dizn' i smert' Pu\u0161kina", "text": "\u017dizn' i smert' Pu\u0161kina (\"\u0416\u0438\u0437\u043d\u044c \u0438 \u0441\u043c\u0435\u0440\u0442\u044c \u041f\u0443\u0448\u043a\u0438\u043d\u0430\") \u00e8 un film del 1910 diretto da Vasilij Michajlovi\u010d Gon\u010darov."}
{"id": "8438779", "revid": "6923", "url": "https://it.wikipedia.org/wiki?curid=8438779", "title": "Gillian Cross", "text": "Biografia.\nNata Gillian Clare Arnold a Londra nel 1945 dallo scienziato e musicista James Eric e dall'insegnante d'inglese Joan, vive e lavora nel Warwickshire.\nHa compiuto gli studi al Somerville College di Oxford (Bachelor of Arts nel 1969) e all'Universit\u00e0 del Sussex (Master of Arts nel 1972 e dottorato di ricerca nel 1974).\nHa esordito nel 1979 con il romanzo \"The Runaway\" e da allora ha pubblicato numerosi romanzi per ragazzi tra i quali la serie \"Demon Headmaster\" trasposta in due occasioni in serie TV.\nTra i riconoscimenti ottenuti si segnalano una medaglia Carnegie nel 1990 per \"Wolf\" e un premio Costa nel 1992 per \"Il caso del grande elefante\"."}
{"id": "8438799", "revid": "767487", "url": "https://it.wikipedia.org/wiki?curid=8438799", "title": "L'idiota (film 1910)", "text": "L'idiota (\"\u0418\u0434\u0438\u043e\u0442, Idiot\") \u00e8 un film del 1910 diretto da P\u0451tr Ivanovi\u010d \u010cardynin e ispirato al romanzo omonimo di F\u00ebdor Dostoevskij. Si tratta di un cortometraggio muto di 15 minuti, nonch\u00e9 del primo adattamento cinematografico de \"L'idiota\".\nTrama.\nNei 15 minuti della pellicola si alternano una decina di scene. Dopo un'inquadratura sul treno in corsa per Pietroburgo, compaiono nello scompartimento del treno i primi due personaggi, il principe My\u0161kin e il giovane Parf\u00ebn Rogo\u017ein.\nNella scena successiva My\u0161kin si ritrova in casa del generale Epan\u010din. Appare poi per la prima volta in scena Nastas'ja Filippovna, che \u00e8 testimone dello schiaffo che Ganja (il segretario del generale) d\u00e0 al principe in faccia.\nPoco dopo, Nastas'ja Filippovna getta i soldi di Ganja nel fuoco; Ganja sviene e Rogo\u017ein porta via Nastas'ja Filippovna.\nMy\u0161kin fa visita a Rogo\u017ein e si sofferma sul dipinto Il corpo di Cristo morto nella tomba di Hans Holbein il Giovane. Pi\u00f9 tardi, Rogo\u017ein cerca di uccidere il principe My\u0161kin, ma lo ferisce soltanto. My\u0161kin si \u00e8 ormai ripreso dall'accaduto e cammina con Aglaja Ivanovna, la figlia minore del generale Epan\u010din, lungo le rive della Neva.\nNelle scene conclusive si vede Nastas'ja Filippovna scappar via dalla chiesa poco prima del suo matrimonio con My\u0161kin. Infine, Rogo\u017ein avvicina My\u0161kin e lo conduce presso la sua dimora: qui mostra al principe il corpo di Nastas'ja Filippovna. I due si accovacciano a terra e la piangono insieme.\nAccoglienza.\nNel 2005 Neya Zorkaya si \u00e8 cos\u00ec espresso sul cortometraggio:"}
{"id": "8438804", "revid": "1318658", "url": "https://it.wikipedia.org/wiki?curid=8438804", "title": "Samson Fran\u00e7ois", "text": "Biografia.\nFran\u00e7ois nacque a Francoforte, dove suo padre lavorava al consolato francese. Sua madre, Rose, lo chiam\u00f2 Samson, per la forza, e Pascal, per l'intelligenza. Fran\u00e7ois scopr\u00ec presto il piano, all'et\u00e0 di due anni, e i suoi primi studi furono in Italia, con Pietro Mascagni, che lo incoraggi\u00f2 a tenere il suo primo concerto all'et\u00e0 di sei anni.\nDopo aver studiato al Conservatorio di Nizza dal 1932 al 1935, dove vinse pi\u00f9 volte il primo premio, Fran\u00e7ois giunse all'attenzione di Alfred Cortot, che lo incoraggi\u00f2 a trasferirsi a Parigi e a studiare con Yvonne Lef\u00e9bure all'\u00c9cole Normale de Musique. Studi\u00f2 anche pianoforte con Cortot (che secondo quanto riferito trov\u00f2 che era quasi impossibile dargli lezioni) e armonia con Nadia Boulanger. Nel 1938 si trasfer\u00ec al Conservatorio di Parigi per studiare con Marguerite Long, la decana degli insegnanti francesi dell'epoca. Vinse la sezione pianistica del Concorso inaugurale (1943) Marguerite Long-Jacques Thibaud.\n\u00c8 Quest'ultimo fu particolarmente ammirato per le sue esecuzioni di Chopin, Schumann, Debussy e Ravel. Molte di queste interpretazioni sono ora disponibili su compact disc. Nel 2012 le sue registrazioni di Debussy sono state premiate con il \"Preis der Deutschen Schallplattenkritik\". Fran\u00e7ois era un appassionato fan di jazz, in particolare del pianista Bud Powell, che viveva e si esibiva a Parigi e sosteneva che il jazz influenzava il suo modo di suonare. Compose, tra le altre opere, un concerto per pianoforte e musiche di scena per film.\nSpos\u00f2 Josette Bahvsar e il loro figlio Maximilien nacque nel 1955. Maximilien, che pubblic\u00f2 una biografia di suo padre nel 2002 (vedi bibliografia di seguito), mor\u00ec nel Nuovo Messico l'11 ottobre 2013. Lo stile di vita stravagante, il bell'aspetto e il suo modo appassionato di suonare, ma estremamente disciplinato, gli ha conferito lo status di pianista cult. Ha avuto un attacco di cuore sul palcoscenico durante un concerto nel 1968. Solo due anni dopo \u00e8 seguita la sua morte prematura.\nLo stesso Fran\u00e7ois disse \"non suonare mai semplicemente per suonare bene\" e, in un'osservazione chiaramente ispirata alle sue influenze jazz, \"Deve essere che non si abbia mai l'impressione di essere obbligati a suonare la nota successiva\"."}
{"id": "8438816", "revid": "697352", "url": "https://it.wikipedia.org/wiki?curid=8438816", "title": "Giuseppe Ferrari (politico)", "text": "Biografia.\nNato nel 1920 a Ferrara, fu un convinto antifascista e si iscrisse giovanissimo al Partito Comunista Italiano. Imprigionato per le sue attivit\u00e0 sovversive, venne scarcerato nel 1943. Fu sindaco di Ferrara dal 1964 al 1970."}
{"id": "8438817", "revid": "125555591", "url": "https://it.wikipedia.org/wiki?curid=8438817", "title": "Gianluca Dapiran", "text": "Caratteristiche tecniche.\nAla sinistra che possiede un movimento del braccio molto veloce che gli consente di segnare reti anche da posizioni molto defilate; abile anche in conclusioni spettacolari, predilige la girella per sorprendere il portiere avversario.\nDotato di un fisico possente, in difesa pu\u00f2 essere impiegato in tutti i ruoli, avendo iniziato la carriera a Trieste giocando in avanti nella difesa 5-1, proseguendo poi a Bolzano e in Spagna giocando come primo e secondo in difese 6-0 e 5-1, per poi passare al centro con il suo rientro a Trieste.\nCarriera.\nClub.\nTrieste.\nInizia a giocare a pallamano nella Pallamano Trieste, club della sua citt\u00e0. Il percorso giovanile \u00e8 costellato di successi in quanto vince cinque titoli nazionali in cinque anni tra U16 e U20.\nFa il suo esordio in Serie A nella stagione 2011-2012, il 12 novembre 2011 nella gara vinta in casa contro l'Ambra.\nNella Stagione 2015-2016 \u00e8 il capocannoniere della squadra, avendo chiuso il campionato con 123 reti all'attivo.\nSSV Bozen.\nData la partenza di Demis Radov\u010di\u0107 alla Junior Fasano, il Bozen decide di puntare su Dapiran per ricoprire il ruolo di ala sinistra. Il 4 giugno 2016 viene ufficializzato il suo passaggio alla societ\u00e0 altoatesina. Nel biennio a Bolzano Dapiran vince uno Scudetto e una Supercoppa italiana, affermandosi come una delle migliori ali sinistre italiane.\nBM Benidorm.\nIl 25 maggio 2018 firma per la squadra spagnola del BM Benidorm, squadra militante in Liga ASOBAL. A fine stagione raggiunge una comoda salvezza, aumentando il suo minutaggio.\nCB Ciudad de Logro\u00f1o.\nIl 17 maggio 2019 i media spagnoli confermano il passaggio di Dapiran dal Benidorm al CB Ciudad de Logro\u00f1o.\nAlla fine anticipata del campionato causa la pandemia di COVID-19 del 2020 in Europa, va in \"nomination\" assieme ad Aitor Ari\u00f1o del Barcellona e a Jaime Fern\u00e1ndez dell'Ademar Leon come miglior ala sinistra della stagione sul sito specializzato \"balonmanoactual.com\". Al termine del sondaggio risulta il pi\u00f9 votato e viene nominato nella Top7 della stagione.\nIl 27 maggio 2020 viene candidato come miglior ala sinistra della stagione 2019-2020 in Liga ASOBAL per entrare nella Top7 ufficiale del campionato.\nChiude al terzo posto della classifica cannonieri, risultando il miglior marcatore della squadra.\nNonostante la buona stagione, Dapiran lascia il Logro\u00f1o l'8 luglio 2020, anche a causa delle difficolt\u00e0 economiche che avevano colpito il club.\nIl ritorno a Trieste.\nDopo che gi\u00e0 nel 2018 la Pallamano Trieste aveva provato a riportare Dapiran a casa, l'11 luglio di due anni dopo viene ufficializzato il suo ritorno, in seguito al cambio di propriet\u00e0 che ha interessato la societ\u00e0 giuliana. Il 29 maggio 2021, alla vigilia dell'ultima di campionato contro Conversano, la societ\u00e0 ufficializza il rinnovo del contratto con termine nel 2024.\nDopo una buona campagna acquisti, la squadra si ritrova a dicembre a lottare per le ultime posizioni e nonostante il rinnovo triennale appena siglato, Dapiran rescinde il contratto che lo legava al club, concludendo la sua seconda esperienza triestina con 231 reti in 37 partite disputate.\nBrixen.\nTre giorni dopo la notizia della rescissione con Trieste, viene reso ufficiale l'ingaggio fino al termine della stagione con i rivali del Brixen. \nNazionale.\nDapiran fa il suo esordio ufficiale con la Nazionale maggiore il 2 gennaio 2014 in una gara valida per le qualificazioni ai Mondiali 2015. Successivamente prende parte alle qualificazioni a Europei e ai Mondiali.\nStatistiche.\nPresenze e reti nei club.\n\"Statistiche aggiornate al 4 febbraio 2022.\"\nCronologia, presenze e reti in nazionale.\n\"Aggiornato al 16 gennaio 2022\""}
{"id": "8438818", "revid": "112588674", "url": "https://it.wikipedia.org/wiki?curid=8438818", "title": "Alfeo Grignani", "text": "Carriera.\nHa avuto una lunga carriera arbitrale, ha iniziato a venticinque anni a dirigere in IV\u00aa Serie ed in Serie C, il 31 maggio 1963 a Treviso esordisce in Serie B arbitrando Treviso-Salernitana (2-1), nella serie cadetta ha diretto per tredici stagioni, sommando 69 arbitraggi. Nella massima serie arbitra per la prima volta a Roma il 27 maggio 1956 nella partita Roma-Triestina (4-1), nelle nove stagioni in Serie A dirige 62 incontri, l'ultimo dei quali il 20 dicembre 1964 Cagliari-Foggia (0-1).\nNel 1956 \u00e8 stato insignito del Premio Florindo Longagnani, un prestigioso riconoscimento che veniva allora assegnato al miglior arbitro esordiente in Serie A.\nBiografia.\nAncora mentre arbitrava, ma in special modo terminata la carriera di arbitro \u00e8 stato dirigente di alcune aziende del settore ceramico, tra le quali la Marazzi di Sassuolo."}
{"id": "8438825", "revid": "381576", "url": "https://it.wikipedia.org/wiki?curid=8438825", "title": "European Deaf Sport Organization", "text": "L'European Deaf Sport Organization (EDSO) \u00e8 l'organizzazione che governa per delle attivit\u00e0 sportive per le comunit\u00e0 sorde suddivisi in varie categorie di sport per l'Europa."}
{"id": "8438827", "revid": "1005847", "url": "https://it.wikipedia.org/wiki?curid=8438827", "title": "Claudio Vecchi", "text": "Ebbe vari incarichi dirigenziali all'interno del Partito Comunista Italiano di Ferrara e nelle associazioni sindacali e di categoria, quale segretario della Federbraccianti, della Camera del lavoro e segretario regionale della Cgil.\nFu sindaco di Ferrara dal 1980 al 1983 e senatore dal 1983 al 1992."}
{"id": "8438829", "revid": "31886", "url": "https://it.wikipedia.org/wiki?curid=8438829", "title": "Ottone I di Gheldria", "text": "Origine.\nSecondo il \"Kronijk van Arent toe Bocop\", Ottone era il figlio maschio secondogenito del conte di Gheldria e conte di Zutphen, Enrico I (\"Gherrit und dye ander Otte\") e di Agnese d'Arnstein, come conferma anche la \"Vita Lodewici comitis de Arnstein\", riportando che una sorella del conte d'Arnstein, si spos\u00f2 nella Contea di Zutphen (\"in Sutpheniensem transiit comitiam\"), senza precisare il nome, riportando che era la settima sorella del conte Ludovico, quindi una discendente degli Arnstein.&lt;br&gt;Secondo il \"Kronijk van Arent toe Bocop\" Enrico I di Gheldria era il figlio maschio del conte di Gheldria, Gerardo II e della contessa di Zutphen, Ermengarda, come ci vene confermato dalla \"Historia sive notitia episcopatus Daventriensis\".\nBiografia.\nSuo padre, Enrico I, compare un'ultima volta come testimone nel documento n\u00b0 463 del \"Urkundenbuch f\u00fcr die Geschichte des Niederrheins, Band I\", di incerta datazione compreso tra il 1167 ed il 1177, assieme al figlio primogenito, Gerardo (\"Henricus comes de Gelre et filius eius Gerardus\"), inerente ad una garanzia fatta dall'arcivescovo di Colonia, Philipp von Heinsberg al monastero di Bedburg; Enrico I mor\u00ec nel 1182 e fu sepolto nell'abbazia di Kamp.&lt;br&gt;Dato che il figlio primogenito, Gerardo era morto, all'inizio di quello stesso anno, senza discendenza, gli succedette Ottone come Ottone I, come ci viene confermato dal \"Gisleberti Chronicon Hanoniense\", che lo cita conte di Gheldria (\"Ottonis comitis de Gelhra\"), nel 1185.\nSuo fratello, Gerardo, come riportano sia gli \"Annales Egmundani\", che la \"Flandria Generosa (Continuatio Bruxellensis)\" ed il \"Gisleberti Chronicon Hanoniense\" aveva da poco sposato (1181) la contessa di Boulogne, Ida di Lorena.&lt;br&gt;Gli \"Annales Egmundani\" riportano altres\u00ec che, Gerardo mor\u00ec in quello stesso anno.\nAnche il documento n\u00b0 513 del \"Urkundenbuch f\u00fcr die Geschichte des Niederrheins, Band I\", datato 1188, cita Ottone come conte di Gheldria, assieme alla moglie, Riccarda (\"Otto dei gratia comes Gelrensis una cum uxore nostra Richarda\").\nSecondo la \"Chronologia Johannes de Bek\", Ottone, nel 1189, aveva preso parte alla terza crociata ed in Terra Santa era stato compagno d'arme di Guglielmo, futuro Conte d'Olanda.\nSecondo il documento n\u00b0 404 del \"Ooorkondenboek der graafschappens Gelre en Zutfen\", nel 1203, Ottone (\"Otto, Dei gratia Gelre comes\") fece una donazione alla chiesa della beata Maria di Bedebur col consenso della moglie, Riccarda e dei figli Gerardo, Ottone e Luigi (\"Richardis uxoris mee et heredum meorum scilicet Gerardi, Ottonis sive Lodevici\").\nNon si conosce l'anno esatto della morte di Ottone I; avvenne tra il 1203 ed il 1207, poich\u00e9 in quest'ultimo anno, nel documento n\u00b0 421 del \"Ooorkondenboek der graafschappens Gelre en Zutfen\", viene citato come conte di Gheldria, il figlio, Gerardo (\"Gerhardus comes Gelrie et Zutphanie\").\nMatrimonio e discendenza.\nOttone, quinto conte di Gheldria (\"Otto dye twede van den naem, 5\u00b0 grave van Gelre\"), secondo il \"Kronijk van Arent toe Bocop\", nel 1180, aveva sposato Riccarda, figlia del conte di J\u00fclich (\"graven docter van Gullick toe wiue, Richgerda\"), Ottone I di Baviera (\"Otto dictus de Schiren\"), come ci viene confermato dalla \"Genealogia Ottonis II Ducis Bavari\u00e6 et Agnetis Duciss\u00e6\", che divenne duca di Baviera e gener\u00f2 cinque figlie, di cui una spos\u00f2 Ottone I di Gheldria (\"Otto comes de Gelre\") e di Agnese di Looz.&lt;br&gt;Ottone da Riccarda ebbe otto figli:"}
{"id": "8438831", "revid": "46936", "url": "https://it.wikipedia.org/wiki?curid=8438831", "title": "Coppa della Palestina 1972", "text": "La Coppa della Palestina 1972 \"(\u0643\u0623\u0633 \u0641\u0644\u0633\u0637\u064a\u0646 1972)\" fu la prima edizione della Coppa della Palestina, competizione calcistica per nazionali organizzata dalla UAFA. La competizione si svolse in Iraq dal 1 gennaio al 14 gennaio 1972 e vide la partecipazione di nove squadre: , , , , , , , e .\nLa UAFA organizz\u00f2 questa competizione dal 1972 al 1977 e si giocarono tre edizioni (l'ultima del 1977 fu cancellata). La competizione apparentemente era la sostituta della Coppa araba durante la lunga interruzione che si \u00e8 avuta tra il 1966 e il 1985, anche se i titoli non vengono conteggiati nell'albo d'oro di quest'ultima.\nFase finale.\nFase a gruppi.\nGruppo A.\n ed qualificati alle semifinali.\nGruppo B.\n ed qualificati alle semifinali."}
{"id": "8438832", "revid": "84184", "url": "https://it.wikipedia.org/wiki?curid=8438832", "title": "The Stranger (serie televisiva)", "text": "The Stranger \u00e8 una serie televisiva britannica di genere thriller scritta da Danny Brocklehurst e basata sul romanzo di Harlan Coben del 2015 con l'omonimo titolo. La miniserie \u00e8 stata presentata in anteprima su Netflix il 30 gennaio 2020.\nTrama.\nAdam Price \u00e8 un padre di due figli felicemente sposato, la cui vita viene stravolta in seguito all\u2019incontro con una sconosciuta, la quale rivela un segreto sul conto della moglie di Adam. Questa informazione lo catapulter\u00e0 in un mondo di pericoli e di menzogne dalla comunit\u00e0 in cui vive.\nProduzione.\nNel gennaio del 2019, \u00e8 stato annunciato che Netflix avrebbe iniziato lo sviluppo di una miniserie basata sul romanzo di Harlan Coben del 2015, con adattamento televisivo scritto da Danny Brocklehurst e con Richard Armitage come personaggio principale. A marzo, il cast \u00e8 stato annunciato completo, con le aggiunte di altri attori tra cui Siobhan Finneran, Hannah John-Kamen, Jennifer Saunders, Anthony Head e Stephen Rea .\nLe riprese.\nLe riprese sono iniziate a marzo 2019 a Manchester. Le altre scene sono state girate a Bury e Bolton in aprile, e a Stockport in giugno."}
{"id": "8438838", "revid": "76963", "url": "https://it.wikipedia.org/wiki?curid=8438838", "title": "Peter Lanyon", "text": "Biografia.\nNato a St Ives in Cornovaglia, Peter Lanyon ha ricevuto per la prima volta lezioni da Borlase Smart. Nel 1937, entr\u00f2 a far parte della Euston Road School dove studi\u00f2 con Victor Pasmore.\nDal 1940 al 1945, combatt\u00e9 nella Royal Air Force. Dagli anni '50 divenne una delle figure di spicco della \"Scuola di St. Ives\" tra cui troviamo Barbara Hepworth, Ben Nicholson, Terry Frost, Patrick Heron. La sua prima mostra personale fu tenuta a Londra nel 1950; lo stesso anno ha iniziato a insegnare. Nel 1954, ricevette il Premio della critica britannica.\nA partire dal 1957, fu particolarmente interessato ai pittori americani che incontr\u00f2 a New York, in particolare a Robert Motherwell e Mark Rothko. Consapevole dell'impasse nella tradizione del paesaggio britannico, cerca nuove soluzioni. Ha quindi iniziato la pratica del volo a vela a partire dal 1959. La sua pratica artistica si combina con i numerosi incontri di artisti, i seminari che fa negli Stati Uniti, in Messico o in Cecoslovacchia.\nSposato e padre di 6 figli, mor\u00ec in un incidente in aliante il 31 agosto 1964."}
{"id": "8438846", "revid": "1974457", "url": "https://it.wikipedia.org/wiki?curid=8438846", "title": "Prontuario farmaceutico", "text": ""}
{"id": "8438852", "revid": "1305772", "url": "https://it.wikipedia.org/wiki?curid=8438852", "title": "Oh Yeah (Yello)", "text": "Oh Yeah \u00e8 un singolo degli Yello del 1985 estratto dal loro album \"Stella\".\nStoria.\nRiferendosi a \"Oh Yeah\", Boris Blank degli Yello dichiar\u00f2: \nAlcuni attribuiscono buona parte della notoriet\u00e0 di \"Oh Yeah\" al film \"Una pazza giornata di vacanza\" (1986), ove appare tra i brani della colonna sonora. La canzone fu anche usata in altre commedie della seconda met\u00e0 degli anni ottanta e divenne un clich\u00e9 hollywoodiano del periodo.\nAccoglienza.\nLa canzone ebbe un enorme successo: risulta infatti essere il pi\u00f9 grande successo degli Yello nonch\u00e9 il brano che contribu\u00ec pi\u00f9 di tutti ad arricchire Dieter Meier; si stima che, a partire dal 2017, il duo svizzero avesse accumulato circa 175 milioni di dollari grazie ad \"Oh Yeah\". Negli USA, il brano raggiunse il cinquantunesimo posto della Hot 100 e il trentaseiesimo in nella classifica dance del 1987. Nel novembre dello stesso anno raggiunse la posizione numero 47 delle classifiche tedesche mentre, durante il mese di ottobre dell'anno seguente, si piazz\u00f2 al nono posto di quelle australiane.\nIl critico cinematografico Jonathan Bernstein osserv\u00f2 che, nonostante non avesse mai raggiunto lo status di \"hit\", la canzone \"\u00e8 diventata sinonimo di avidit\u00e0 e lussuria. Ogni volta che in un film, telefilm o pubblicit\u00e0 si vuole sottolineare l'impatto sbalorditivo di una bella donnina o di un'auto elegante, quei ritmi sintetizzati iniziano a suonare e rimbomba quella vociona che ripete \"Oh yeah...\" John Leitzig del \"Wall Street Journal\" la defin\u00ec invece \"orecchiabile\" e \"irritante\"."}
{"id": "8438853", "revid": "767487", "url": "https://it.wikipedia.org/wiki?curid=8438853", "title": "Daimler Conquest", "text": "La Daimler Conquest chiamata anche Daimler Century, \u00e8 una vettura prodotta dalla casa automobilistica britannica Daimler dal 1953 al 1958.\nCaratteristiche.\nBasata sulla Lanchester 14, la Conquest sostitu\u00ec la Daimler Consort. Le vendite furono influenzate dall'aumento dei prezzi e dalla carenza di carburante causata dalla crisi di Suez e la produzione termin\u00f2 nel gennaio del 1958, prima che un modello sostitutivo fosse subito pronto per la produzione.\nLa Conquest del 1953 standard usava un motore a sei cilindri derivato dal motore a quattro cilindri in linea utilizzato nei modelli Lanchester 14 e Leda. Il motore era in ghisa, aveva un solo carburatore Zenith e un rapporto di compressione di 6,6: 1. Con un alesaggio di 76,2 mm e una corsa di 88,9 mm, il motore dalla cilindrata di 2.433 cc erogava 75 CV (56 kW).\nIl modello Conquest Century del 1954 aveva una testa in lega con valvole pi\u00f9 grandi, un maggiore rapporto di compressione, camme ad alto sollevamento e carburatori gemellati SU. Queste modifiche hanno portato la potenza a 100 CV (75 kW) erogati a 4400 giri/min."}
{"id": "8438858", "revid": "775372", "url": "https://it.wikipedia.org/wiki?curid=8438858", "title": "Partito della Ragione (Australia)", "text": "Il Partito della Ragione (in inglese: \"Reason Party\") \u00e8 un partito politico australiano di orientamento liberale fondato nel 2017. Il partito, secondo la sua leader Fiona Patten, \u00e8 un'\"alternativa libertaria civile\". Patten \u00e8 stata eletta nel 2018 al consiglio legislativo dello Stato del Victoria.\nStoria.\nNell'agosto 2017, Fiona Patten ha annunciato il lancio di un nuovo partito federale chiamato \"Reason Australia\", dalla fusione tra il Partito del Sesso Australiano (nato per contrastare \"la crescente influenza della religione nella politica australiana\") e il Partito dei Ciclisti Australiani.\nNel maggio 2018, il partito ha chiesto la registrazione per le elezioni federali come \"Reason Australia\", approvata il 30 agosto 2018. which was approved on 30 August 2018.\nNel dicembre 2019, il Partito per l'Eutanasia Volontaria (NSW) si \u00e8 fuso con il Partito della Ragione e ha richiesto di cambiare nome in \"Reason Party NSW\".\nAzioni parlamentari.\nL'obiettivo principale del partito era quello di stabilire leggi per l'eutanasia e per il suicidio assistito in Victoria. Dopo un lungo processo e una sessione legislativa, il disegno di legge \u00e8 diventato legge con un voto di coscienza.\nNel 2017, Patten ha rinnovato le richieste di un programma pilota per una sala di iniezione sicura a North Richmond, in risposta al grande aumento delle morti in Victoria legate alla droga negli ultimi anni. Nella prima sessione del Consiglio legislativo dell'anno, ha presentato una \"proposta di legge sulla droga, i veleni e le sostanze controllate\" (Centro pilota per l'iniezione sotto controllo medico). All'epoca c'erano regolarmente persone in overdose nelle strade di Richmond, e quel numero \u00e8 stato ridotto in modo significativo da quando il centro \u00e8 stato aperto, con varie stime sul numero di vite salvate grazie all'apertura del centro."}
{"id": "8438861", "revid": "76963", "url": "https://it.wikipedia.org/wiki?curid=8438861", "title": "Maurizio Marassi", "text": "Biografia.\nGli inizi 2011-2015\nMaurizio Marassi viene a contatto con il mondo del cablewakeboard nel 2011 presso l'impianto sportivo di wakeboard all'Idroscalo di Milano . Fin da subito predilige la disciplina del \"wakeskate\" tanto da vincere il suo primo campionato italiano nel 2012. L'anno successivo partecipa ai suoi primi Campionati Europei presso Fagersta in Svezia in cui ottiene il 9\u00ba posto nella categoria Junior Men. Nel 2014 partecipa ai suoi primi Campionati Mondiali presso Norsjo in Norvegia dove ottiene il 5\u00ba posto nella categoria Junior Men. Nel 2015 ottiene il 6\u00ba posto nella categoria Junior Men ai Campionati Europei di Ravenna\n2016-2019\nNel 2016 arriva la prima medaglia ad una competizione internazionale con il 2\u00ba posto ai Campionati Europei di Tel Aviv nella categoria Junior Men. Lo stesso anno ai Campionati Mondiali di Morelos in Messico Maurizio conquista due medaglie d'argento nelle categorie Junior Men e Open Men. Nel 2017 alla prima partecipazione ai campionati mondiali WWA conquista la medaglia di bronzo nella categoria Pro.\nNel 2018 arriva il primo oro ai Campionati Europei tenutisi presso il club Wakeparadise di Milano nella categoria Open Men. Un risultato storico in quanto \u00e8 la prima medaglia d'oro per un atleta italiano ad un campionato europeo nella disciplina wakeskate..\nNel 2019 argento ai Campionati Europei in categoria Open presso Sosnoviec in Polonia e medaglia d'argento ai mondiali WWA a Cancun in Messico "}
{"id": "8438863", "revid": "25388", "url": "https://it.wikipedia.org/wiki?curid=8438863", "title": "Grandi citt\u00e0 termali d'Europa", "text": "Le Grandi citt\u00e0 termali d'Europa (in inglese: \"The Great Spa Towns of Europe\") \u00e8 un patrimonio dell'umanit\u00e0 formato da un gruppo inseparabile di undici citt\u00e0 termali rappresentative di questo fenomeno culturale e sociale sviluppatosi a partire dall'Illuminismo fino al XX secolo.\nOrigine.\nLa Regione di Karlovy Vary in Cechia \u00e8 all'origine del progetto iniziale del 2006 di candidare le tre stazioni termali della Boemia occidentale, Karlovy Vary, Mari\u00e1nsk\u00e9 L\u00e1zn\u011b e Franti\u0161kovy L\u00e1zn\u011b a patrimoni mondiali dell'umanit\u00e0.\nSuccessivamente, un'analisi comparata di svariati siti termali europei realizzata da una commissione consultiva di esperti internazionali, riuniti sotto l'egida dell'Istituto nazionale del patrimonio della Cechia, ha portato nel 2011 alla scelta di stazioni termali suscettibili di essere integrate nella lista iniziale, che, da nazionale, divenne multinazionale, con il titolo di \"\"Significant European Spa Towns of the 19th Century\": alle tre citt\u00e0 precedenti si aggiunsero Luha\u010dovice, Baden-Baden, Spa (Belgio), Vichy, Bath e Montecatini Terme. Furono quindi aggiunte Bad Ischl, Baden bei Wien, Bad Kissingen, Bad Ems, Bad Homburg vor der H\u00f6he, Wiesbaden e Bad Pyrmont, e il nome del progetto fu modificato in \"Great Spas of Europe\"\" (grandi citt\u00e0 d'acqua d'Europa). Un gruppo di lavoro internazionale, coordinato da una cabina di regia diretta da un rappresentante del ministro della Cultura della Cechia, elabor\u00f2 la documentazione destinata ad accompagnare la candidatura, presentata individualmente da ciascuno Stato coinvolto."}
{"id": "8438873", "revid": "1613689", "url": "https://it.wikipedia.org/wiki?curid=8438873", "title": "Toy Story 3 - Una gang in fuga", "text": ""}
{"id": "8438890", "revid": "190427", "url": "https://it.wikipedia.org/wiki?curid=8438890", "title": "NGC 2239", "text": ""}
{"id": "8438891", "revid": "119675241", "url": "https://it.wikipedia.org/wiki?curid=8438891", "title": "Louwman Museum", "text": "Il Louwman Museum, chiamato precedentemente Nationaal Automobiel Museum e Louwman Collection, \u00e8 un museo che ospita auto storiche, pullman e motociclette situato a L'Aia, nei Paesi Bassi.\nDescrizione.\nStoria.\nLa collezione, di oltre duecento auto, \u00e8 stata iniziata dal 1934 dalla famiglia Louwman. La collezione \u00e8 stata fondata nel 1934 con l'acquisto di un Dodge da parte dell'importatore di Dodge Pieter Louwman, il padre dell'attuale proprietario.\nL'attuale proprietario della collezione \u00e8 Evert Louwman, l'importatore olandese dei marchi Lexus, Toyota e Suzuki. Nel 1969 la collezione fu trasferita a Leidschendam nel Museo dell'Automobile Nazionale. Nel 1981 il museo fu trasferito in una nuova sede a Raamsdonksveer. Il 18 aprile 2003 \u00e8 stato chiamato con il nome di \"Louwman Collection\".\nIl 3 luglio 2010 l'attuale Louwman Museum de L'Aia \u00e8 stato inaugurato dalla regina Beatrice dei Paesi Bassi.\nEdificio.\nIl Museo Louwman \u00e8 ospitato in un edificio di tre piani e con una superficie espositiva di oltre 10 000 m\u00b2, sulla Leidsestraatweg dell'Aia. \u00c8 stato progettato appositamente come museo da Michael Graves. L'architetto paesaggista Louis Baljon ha progettato il parco che circonda l'edificio.\nAll'ingresso sono presenti un cancello con due pilastri di mattoni su cui si trovavano due leoni provenienti dall'ex zoo di Wassenaar, che fu chiuso nel 1985.\nCollezione.\nLa collezione \u00e8 composta da oltre 230 automobili. Il museo ha una delle pi\u00f9 grande collezione di vetture risalenti dal 1910 in poi. Il museo espone una vasta collezione delle vetture del marchio olandese Spyker e l'unica Eysink rimasta (un marchio automobilistico di Amersfoort). Nell'ex museo di Raamsdonksveer queste vetture olandesi erano esposte nella cosiddetta \"Piazza Trompenburg\" con la recinzione originale della fabbrica Spyker smantellata nel 1993.\nLa collezione comprende anche alcune prestigiose vetture da corsa come un'Alfa Romeo 8C 2300 Lungo Spider Le Mans Touring, una Maserati 300S, una Ferrari 750 Monza, Una Lancia D23, ben due Lagonda che hanno preso parte alla 24 Ore di Le Mans e la Jaguar D-Type della Ecurie Ecosse che l'ha vinta nel 1957. All'interno sono contenuti vari prototipi, concept car ed esemplari unici come la Abarth 209A Boano Coup\u00e9, Pegaso Z-102 \"Cupula\" o la Fiat 8V \"Demon Rouge\" Vignale e la Maserati Medici Italdesign, disegnate rispettivamente da Giovanni Michelotti e Giorgetto Giugiaro.\nSono presenti anche una serie di vetture appartenute a celebri personaggi come la Humber usata da Winston Churchill, l'Aston Martin DB5 guidata da James Bond nel film Goldfinger, una Cadillac personalizzata per Elvis Presley. Il museo espone anche una vasta collezione di dipinti e disegni di Frederick Gordon Crosby.\nGalleria d'immagini.\nAlcune delle auto presenti permanentemente nella Louwman Collection."}
{"id": "8438897", "revid": "367445", "url": "https://it.wikipedia.org/wiki?curid=8438897", "title": "Gulliver (edificio)", "text": "Il Gulliver () \u00e8 complesso composto da un grattacielo da 35 piani ad uso misto situato a Kiev in Ucraina.\nDescrizione.\nSi trova nel centro della citt\u00e0 vicino alla stazione della metropolitana Palats Sportu.\nLa costruzione \u00e8 iniziata nell'agosto 2003 per poi essere conclusa a novembre 2013.\n\u00c8 il secondo edificio pi\u00f9 alto in assoluto a livello nazionale e l'edificio per uffici pi\u00f9 alto del paese.\nIl complesso \u00e8 costituito da un edificio per uffici di 35 piani e un centro commerciale adiacente con cinema, ristoranti e altri luoghi di lavoro e di intrattenimento.\nIn origine l'edificio doveva essere chiamato \"Continental\", ma nel 2011 \u00e8 stato chiamato Gulliver in onore dell romanzo di Jonathan Swift."}
{"id": "8438899", "revid": "767487", "url": "https://it.wikipedia.org/wiki?curid=8438899", "title": "Ismet Had\u017ei\u0107", "text": "\u00c8 stato una leggenda nelle file del Dinamo Zagabria con il quale ha giocato per sei stagioni. \u00c8 morto all'et\u00e0 di 61 anni a causa di una lunga malattia.\nCarriera.\nGiocatore.\nClub.\nInizi\u00f2 la carriera sportiva nella citt\u00e0 natia Tuzla, dove ha vestito la maglia del Slobod\u0430 Tuzl\u0430 per 164 partite segnando 5 reti.\nNel 1980 pur ricevendo le proposte della Stella Rossa, oltre che del Dinamo Zagabria, si trasfer\u00ec nella capitale croata. Con la squadra croata disput\u00f2 119 partite in sei stagioni vincendo un campionato jugoslavo e una coppa nazionale. Chiuse la carriera disputando solamente due partite con la maglia del Prishtina.\nNazionale.\nCon la nazionale jugoslava ha disputato 5 partite. Esord\u00ec il 1 aprile 1979 a Nicosia contro il Cipro, partita delle qualificazioni europee vinta per 3 a 0. \nCon i Plavi (\"Blu\") disput\u00f2 l'ultima partita il 23 \u0430prile 1983 a Parigi contro la Francia, amichevole vinta per 4 a 0.\nCon la nazionale vanta un oro a Spalato 1979."}
{"id": "8438901", "revid": "76963", "url": "https://it.wikipedia.org/wiki?curid=8438901", "title": "Patrick Heron", "text": "Biografia.\nNato a Leeds, ha trascorso la sua infanzia a St Ives, \u00e8 poi diventato uno studente alla Slade School of Fine Art (1937-1939). Ha iniziato a dipingere di nuovo dopo la seconda guerra mondiale mentre lavorava come assistente nel Pottery Workshop di Bernard Leach a St Ives (1945). Ha insegnato alla Central School of Fine Art (1953-1956).\nFu un influente critico d'arte per il \"New Stateman\" e \"The Nation\" tra il 1947 e il 1950 e corrispondente di Londra per la rivista Arts dal 1955 al 1958. Fu l'autore di \"The Changing Forms of Art\" nel 1955, \"Ivon Hitchens\" nel 1955 e Braque nel 1956.\nIl suo lavoro \u00e8 stato inizialmente influenzato da Henri Matisse e Georges Braque in uno stile figurativo, sebbene in seguito abbia sviluppato uno stile astratto fatto di colori sorprendenti e tele intrecciate seguendo la American School of New York. La sua prima mostra personale ebbe luogo a Londra nel 1947 alla Redfern Gallery, a New York alla Bertha Schaefer Gallery nel 1960. Nel 1952, fu presente alla Biennale di San Paolo con 12 dipinti.\nHeron \u00e8 stato anche un designer di modelli per tessuti stampati. Ha scritto un libro \"The Shape of Colour\" (1978), in cui analizza le forme naturali.\nAlcuni di questi lavori pi\u00f9 importanti sono andati persi nell'incendio che ha spazzato il magazzino di stoccaggio Momart il 24 maggio 2004."}
{"id": "8438905", "revid": "38120", "url": "https://it.wikipedia.org/wiki?curid=8438905", "title": "Latina Pallanuoto", "text": ""}
{"id": "8438912", "revid": "599013", "url": "https://it.wikipedia.org/wiki?curid=8438912", "title": "Alan Acosta", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra il 6 agosto 2015 disputando l'incontro di Copa M\u00e9xico pareggiato 1-1 contro l'."}
{"id": "8438915", "revid": "1543377", "url": "https://it.wikipedia.org/wiki?curid=8438915", "title": "Charlotte Frank", "text": "Ha cofondato lo studio d'architettura tedesco \"Schultes Frank Architekten\" di Berlino. Nel 2003 le \u00e8 stato assegnato il premio tedesco di architettura per la nuova cancelleria tedesca a Berlino. Ha lavorato con Axel Schultes alla realizzazione di altri progetti, tra cui il Kunstmuseum Bonn (1992)."}
{"id": "8438917", "revid": "767487", "url": "https://it.wikipedia.org/wiki?curid=8438917", "title": "La Premi\u00e8re (Francia)", "text": "La Premi\u00e8re \u00e8 un network televisivo pubblico francese di propriet\u00e0 di France T\u00e9l\u00e9visions. \u00c8 formato da nove canali televisivi e nove stazioni radiofoniche locali diffuse nella Francia d'oltremare, pi\u00f9 un canale televisivo nazionale, France \u00d4, e una webradio.\nNato il 14 settembre 1954, il servizio di \"Radiodiffusion de la France d'Outre-Mer\" (RFOM) si componeva all'epoca solo delle radio d'oltremare. Ha cambiato nome nel corso degli anni (SORAFOM nel 1955, OCORA nel 1964, FR3 DOM-TOM nel 1975) e dagli anni \u00e8 stato potenziato con l'arrivo dei canali televisivi.\nDal 17 settembre 1982 diviene una societ\u00e0 nazionale con il nome di \"Soci\u00e9t\u00e9 de radiodiffusion et de t\u00e9l\u00e9vision pour l'outre-mer\" (RFO), divenuta \"R\u00e9seau France Outre-mer\" (RFO) il 15 settembre 1998 e la trasformazione in filiale del gruppo France T\u00e9l\u00e9visions il 9 luglio 2004. Il 30 novembre 2010 diventa \"R\u00e9seau Outre-Mer Premi\u00e8re\", per poi cambiare nome in \"La Premi\u00e8re\" a partire dal 1\u00ba gennaio 2018."}
{"id": "8438923", "revid": "436907", "url": "https://it.wikipedia.org/wiki?curid=8438923", "title": "Animal (album Shining)", "text": "Animal \u00e8 l'ottavo album in studio del gruppo musicale norvegese Shining, pubblicato il 19 ottobre 2018 dalla Spinefarm Records.\nDescrizione.\n\"Animal\" rappresenta un significativo distacco dalle sonorit\u00e0 heavy metal e jazz tipiche delle scorse pubblicazioni, risultando il primo album del gruppo privo di sassofono. Riguardo a questo cambiamento, il frontman J\u00f8rgen Munkeby ha dichiarato: \nIl risultato \u00e8 un disco dalle sonorit\u00e0 prevalentemente hard rock e pop rock, caratterizzato da un maggiore utilizzo del cantato melodico, dei sintetizzatori e dell'Auto-Tune. Per la prima volta in carriera Munkeby non risulta pi\u00f9 l'unico autore dei testi, collaborando il bassista Ole Vistnes e il produttore Sean Beavan, oltre che da ulteriori ospiti.\nPromozione.\nIl 1\u00ba settembre 2017 gli Shining hanno pubblicato il singolo \"Everything Dies\", seguito poco tempo dopo dal relativo lyric video. Dopo aver inizialmente programmato l'uscita dell'album per la primavera del 2018, rinviandolo ulteriormente per apportare vari cambiamenti, il 17 agosto il gruppo ha reso disponibile il secondo singolo \"Animal\" e una nuova versione di \"Everything Dies\" appositamente remixata e rimasterizzata per l'album.\nIl terzo singolo \"Fight Song\" \u00e8 stato presentato il 12 ottobre 2018, una settimana prima dalla pubblicazione dell'album; per esso \u00e8 stato realizzato anche un video musicale, pubblicato il 30 novembre dello stesso anno. Con il lancio dell'album gli Shining hanno intrapreso un'estesa tourn\u00e9e europea partita a Bergen il 19 ottobre, tenendo l'ultima data a Bohinjska Bistrica il 1\u00ba dicembre.\nAccoglienza.\n\"Animal\" \u00e8 stato accolto con recensioni miste da parte della critica specializzata. Vince Neilstein di \"MetalSucks\" ha definito il disco un \u00abbizzarro pacchetto hard rock che prende gli elementi pop che sono sempre stati nelle sonorit\u00e0 del gruppo e li spinge in primo piano\u00bb, elogiando brani come la title track, \"Smash It Up!\", \"Everything Dies\" e \"Take Me\", ma criticando l'eccessivo uso di Auto-Tune in brani come \"My Church\", \"When I'm Gone\" e \"When the Lights Go Out\". Dello stesso parere si \u00e8 trovato anche Luca Chiariello del sito \"Metallized.it\", spiegando che \u00ab\"Animal\" non \u00e8 un album brutto, inascoltabile, ma \u00e8 decisamente carente sotto vari punti di vista, specialmente se ripensiamo al passato della band. Produzione pompata all'inverosimile, Auto-Tune ovunque, songwriting e testi decisamente banali a parte qualche sporadica eccezione. In parte comprensibile la scelta di questo esperimento che strizza l'occhio al mainstream, ma nonostante l'impronta del genio di Munkeby sia percepibile, per quanto riguarda la qualit\u00e0 c'\u00e8 ancora molto su cui lavorare\u00bb.\nIl sito \"Metal Storm\" ha apprezzato l'album, notando che nonostante siano assenti il sassofono o \u00abi momenti di follia, furia e rabbia [...] \u00e8 ancora un album hard rock piuttosto ordinato e, soprattutto, divertente\u00bb. Stephen Hill di \"Louder\" ha assegnato due stelle su cinque a \"Animal\", scrivendo che \u00abla maggior parte del disco comprende alcuni sintetizzatori e canzoni molto standard che si trovano da qualche parte tra la moderna musica pop moderna e il power metal esplosivo\u00bb. Il sito \"Everything Is Noise\" ha evidenziato come l'album risulti anonimo, \u00abprivo di riff memorabili, ritornelli orecchiabili o persino riconoscibili emozioni umane [...] Lo strano, vagamente insignificante fascino di Munkeby per un lessico religioso raggiunge nuovi livelli di vuoto. [...] Anche i momenti tranquilli suonano vuoti\u00bb."}
{"id": "8438928", "revid": "1310927", "url": "https://it.wikipedia.org/wiki?curid=8438928", "title": "Jes\u00fas Paganoni", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile dell', ha militato nel club rossonero dal 2007 al 2016 esclusi quattro prestiti ad , , e , collezionando 71 presenze fra campionato e coppe. Nel luglio 2016 \u00e8 passato a titolo definitivo al con cui ha disputato 169 incontri fino al 2020, anno del suo passaggio al ."}
{"id": "8438937", "revid": "466539", "url": "https://it.wikipedia.org/wiki?curid=8438937", "title": "Elce (Perugia)", "text": "Elce (o \"L'Elce\" o \"Elce-Rimbocchi\") \u00e8 un quartiere del comune di Perugia, parte dell'area subcomunale ex circoscrizione I Centro storico Porta Sole.\nGeografia.\nCon un'area di circa 600.000 m.2 e un perimetro di circa 4 km, sorge ai piedi del centro storico e a ridosso della cittadella universitaria. Non casualmente si connota per la cospicua presenza di studenti e locali universitari. \u00c8 delimitato a ovest dalla via San Galigano (poi str. San Galigano - Rimbocchi), a sud dai complessi dell'Universit\u00e0 degli Studi di Perugia di viale Alessandro Pascoli oltrech\u00e9 dalla suindicata via San Galigano, a ovest dalla piazza dell'Universit\u00e0 (ove ha sede il Rettorato) e dal viale Zefferino Faina (che costeggia il centro storico correndo parallelamente a Corso Giuseppe Garibaldi), a nord dal perimetro del Monastero di Monteripido (Biblioteca di San Matteo degli Armeni), da altre propriet\u00e0 coltivate a uliveto (da cui via degli Olivi) e dalla str. Perugia - San Marco. Confina, oltrech\u00e9 col centro storico (a est e a sud), coi quartieri Santa Lucia e Oliveto a ovest e coi quartieri Montegrillo e Ponte d'Oddi a nord, questi tutti integranti l'area subcomunale ex Circoscrizione IV San Marco.\nRimbocchi.\nLa striscia pi\u00f9 a ovest dell'Elce costituisce il quartiere noto come dei Rimbocchi, di area pari a circa 100.000 m.2 comprensivi del Parco comunale dei Rimbocchi. L'area, sorta negli anni '70 e sviluppatasi sino agli anni '90, \u00e8 essenzialmente residenziale. Ivi si trova un Ufficio per le relazioni con il pubblico (U.R.P.) del Comune di Perugia nonch\u00e9 il Centro di vita associativa (C.V.A.) \"Rimbocchi\" del Comune di Perugia.\nOrigine del nome.\nProbabilmente, il quartiere, gi\u00e0 cos\u00ec denominato quando era poco pi\u00f9 che una campagna abitata nelle stagioni calde da signori perugini, deve il suo nome alla massiccia presenza degli alberi di leccio, il cui nome scientifico \u00e8 \"quercus ilex\".\nInfrastrutture e trasporti.\nIl quartiere dell'Elce \u00e8 attraversato dalla via Annibale Vecchi, che ne \u00e8 principale arteria, la quale si trasforma in direzione del centro in via Francesco Innamorati (poi, oltre piazza Universit\u00e0, in via Ariodante Fabbretti) e in direzione di San Marco in Strada Perugia - San Marco. Altra importante direttrice del quartiere il viale Orazio Antinori, che conduce verso la zona della Cupa (continuando dopo la c.d. Porta Conca come viale Pompeo Pellini). Via Fuori le Mura e viale Zefferino Faina conducono, a nord, verso il Tempio di Sant'Angelo.\nNella parte bassa dell'Elce (Rimbocchi) le vie sono tutte intitolate a personaggi illustri italiani (Giovanni Verga, Ruggiero Torelli), alcuni dei quali legati alla citt\u00e0 di Perugia (Maria Bonaparte Valentini, il compositore Matteo Tassi, lo storico Serafino Calindri, il pittore Mariano Piervittori, l'architetto Giovanni Santini). Nella parte alta, invece, prevalgono i nomi della prosa dantesca (via Dante Alighieri, via Laura, via Beatrice)."}
{"id": "8438938", "revid": "767487", "url": "https://it.wikipedia.org/wiki?curid=8438938", "title": "Christian Tab\u00f3", "text": "Caratteristiche tecniche.\n\u00c8 un esterno sinistro.\nCarriera.\nCresciuto nel settore giovanile del , ha esordito in prima squadra il 12 maggio 2012 disputando l'incontro di Primera Divisi\u00f3n Profesional perso 1-0 contro il ."}
{"id": "8438943", "revid": "628767", "url": "https://it.wikipedia.org/wiki?curid=8438943", "title": "Governo provvisorio della Lituania", "text": "Il governo provvisorio della Lituania (in lituano: \"Lietuvos Laikinoji Vyriausyb\u0117\") fu un governo temporaneo che ag\u00ec al fine di ripristinare l'indipendenza della Lituania durante gli ultimi giorni della prima occupazione sovietica e i primi mesi dell'occupazione tedesca nel 1941. L'esecutivo fu segretamente formato il 22 aprile 1941, annunciato il 23 giugno 1941 e sciolto il 5 agosto 1941. A costituirlo furono i membri del Fronte attivista lituano (LAF) a Kaunas e Vilnius.\nStoria.\nSi convenne di formare un governo provvisorio il 22 giugno 1941, all'inizio della rivolta di giugno. Tuttavia, il leader del LAF, Kazys \u0160kirpa, che avrebbe dovuto assumere la carica di Primo Ministro, era in Germania in quel momento e sperava di ottenere il riconoscimento tedesco della Lituania come stato indipendente (essendo stato in passato rappresentante diplomatico presso l'ambasciata lituana di Berlino, continu\u00f2 a risiederci anche alla fine del suo mandato). Poich\u00e9 Hitler mirava a rendere la Lituania una parte della Grande Germania, non si dimostr\u00f2 disponibile a riconoscere la sovranit\u00e0 lituana, permettendo tuttavia al governo provvisorio di operare e magari aprire un ponte alla futura annessione. A Kazys \u0160kirpa non fu permesso di lasciare la Germania e tornare in patria per lavorare con il governo; fin\u00ec invece agli arresti domiciliari. Anche a un altro ministro che si trovava a Berlino, Rapolas Skipitis, fu impedito di andarsene.\nVytautas Bulvi\u010dius, ministro della difesa, fu arrestato dalle truppe sovietiche il 2 giugno. Il suo posto fu quindi assunto dal generale Stasys Ra\u0161tikis. Il 21 giugno 1941 (appena un giorno prima che la Germania dichiarasse guerra all'Unione Sovietica e che scoppiasse la rivolta di giugno), quattro membri del governo pianificato furono arrestati dai sovietici: si trattava di Vladas Nasevi\u010dius, Vytautas Statkus, Jonas Masili\u016bnas e Jonas Vainauskas, i quali furono incarcerati nella prigione di Gorkij a Mosca. Il tribunale russo incaricato di giudicarli cominci\u00f2 le udienze il 26 novembre 1941 (dopo la fine della rivolta e mentre la Lituania era stata gi\u00e0 occupata dalla Germania). Le sentenze furono emesse due giorni dopo: Bulvi\u010dius fu giustiziato, mentre Masili\u016bnas, Nasevi\u010dius e Statkus furono esiliati in Siberia, insieme ad altre persone arrestate nello stesso periodo.\nLo studioso di storia della letteratura Juozas Ambrazevi\u010dius (alias Juozas Brazaitis) divent\u00f2 primo ministro ad interim invece di \u0160kirpa.\nIl governo provvisorio pot\u00e9 fare ben poco per fermare le manovre antisemite fomentate dai nazisti e messe in atto pure dal Fronte attivista lituano, dimostrandosi anzi inizialmente incline a dare piena attuazione alle politiche tedesche. Durante le sei settimane della sua esistenza, esso emise circa 100 leggi e decreti, i quali in gran parte non furono applicati. Il governo organizz\u00f2 forze volontarie, note come Tautinio Darbo Apsaugos Batalionas (TDA), affinch\u00e9 si potesse ricostituire un regolare esercito lituano. Il battaglione fu presto per\u00f2 impiegato dall'Einsatzkommando 3 e dal Rollkommando Hamann per le esecuzioni di massa degli ebrei lituani nel Nono Forte. Nello stesso momento le unit\u00e0 paramilitari guidate dal famigerato Algirdas Klimaitis si misero in azione a Kaunas e nel circondario.\nIl governo provvisorio si sciolse nell'agosto del 1941 dopo non aver raggiunto l'obiettivo di una Lituania se non autonoma, quantomeno fornita di uno status speciale all'interno dell'orbita tedesca. A fine luglio i teutonici istituirono una propria amministrazione civile - il Reichskommissariat Ostland, diviso in quattro Generalbezirk.\nTra i meriti maggiori rientra la strenua opposizione operata dai rappresentanti alla arenatasi proposta tedesca di costituire una Waffen SS lituana.\nGabinetto.\nEcco un elenco delle persone che avrebbero dovuto comporre il governo:"}
{"id": "8438944", "revid": "62004", "url": "https://it.wikipedia.org/wiki?curid=8438944", "title": "Gran Premio Ciclomotoristico 1958", "text": "Il Gran Premio Ciclomotoristico delle Nazioni 1958, gi\u00e0 Roma-Napoli-Roma, trentacinquesima edizione della corsa, si svolse dal 30 aprile al 6 maggio 1958 su un percorso di 1663,4\u00a0km, suddiviso su 7 tappe (la seconda, la terza, la sesta e l'ultima suddivise in 2 semitappe). La vittoria fu appannaggio del belga Jos Hoevenaers, che complet\u00f2 il percorso in 45h14'46\", precedendo lo spagnolo Miguel Poblet e l'italiano Giuseppe Fallarini."}
{"id": "8438946", "revid": "628767", "url": "https://it.wikipedia.org/wiki?curid=8438946", "title": "Governo provvisorio lituano", "text": ""}
{"id": "8438960", "revid": "287204", "url": "https://it.wikipedia.org/wiki?curid=8438960", "title": "Divisioni della Malaysia", "text": "Le divisioni della Malaysia sono le prime suddivisioni amministrative degli stati federati della Malaysia, presenti soltanto nei due stati della Malaysia Orientale. Le divisioni sono a loro volta suddivise in distretti; nella Malaysia Peninsulare invece gli stati sono suddivisi direttamente in distretti. Esistono in tutto 17 divisioni, 5 nello stato di Sabah e 12 nello stato di Sarawak."}
{"id": "8438963", "revid": "101768", "url": "https://it.wikipedia.org/wiki?curid=8438963", "title": "Castello di Chizzola", "text": ""}
{"id": "8438972", "revid": "1185701", "url": "https://it.wikipedia.org/wiki?curid=8438972", "title": "Telemaco Arcangeli", "text": "Biografia.\nNato nel 1923 a Roma, a 29 anni partecip\u00f2 ai Giochi olimpici di nella marcia 10000 m, venendo eliminato in batteria, 7\u00ba con il tempo di 48'00\"2 e primo degli esclusi dalla finale nel suo turno di qualificazione, in favore del connazionale Bruno Fait.\n2 anni prima aveva preso parte agli Europei di Bruxelles 1950, sempre nella marcia 10000 m, venendo squalificato.\nMor\u00ec nel 1998, a 75 anni. \u00c8 sepolto presso il cimitero Flaminio di Roma."}
{"id": "8438976", "revid": "1974457", "url": "https://it.wikipedia.org/wiki?curid=8438976", "title": "Eurojust", "text": ""}
{"id": "8438977", "revid": "83531", "url": "https://it.wikipedia.org/wiki?curid=8438977", "title": "Benelli Leoncino", "text": "La Benelli Leoncino \u00e8 una motocicletta stradale progettata e prodotta per la prima volta nel 1951 a Pesaro dalla casa motociclistica italiana Benelli.\nDurante gli anni di produzione della prima serie, la Benelli Leoncino fu realizzata anche in versione sportiva e usata in diverse competizioni sul territorio italiano . \nNegli anni Settanta la commercializzazione della Leoncino termin\u00f2 in seguito alla crisi dell'azienda e di tutto il mercato per i veicoli di quel tipo. Solamente nel 2017, dopo l'acquisizione della Benelli da parte del gruppo industriale cinese Qianjiang Group, la Leoncino \u00e8 ritornata sul mercato, progettata in Italia dal CentroStile Benelli, prodotta in Cina e venduta in pi\u00f9 versioni con diverse cilindrate. \nStoria.\nAl termine della seconda guerra mondiale, sotto la guida di Giovanni Benelli, la casa motociclistica di Pesaro progett\u00f2 una motocicletta leggera, semplice dal punto di vista meccanico ed economica: la Benelli Letizia.\nQuesta motocicletta, che prese il nome da una delle figlie di Giovanni, montava un motore monocilindrico 98 cm\u00b3 due tempi.\nSulle basi tecniche della Letizia fu poi progettata e prodotta una 123 cm\u00b3 monocilindrica due tempi che negli anni successivi venne realizzata in pi\u00f9 modelli e anche in pi\u00f9 cilindrate: la Leoncino.\nL'immediato successo della moto aiut\u00f2 l'azienda a risollevarsi dagli ingenti danni fisici ed economici subiti durante il periodo bellico causati da incursioni tedesche che avevano privato la ditta delle attrezzature, da bombardamenti alleati e dal fatto che Benelli, durante quegli anni, aveva prodotto esclusivamente motoveicoli ad uso militare.\nLa produzione della prima serie della Leoncino inizi\u00f2 nel 1951 e termin\u00f2 nel 1959 con un vasto numero di esemplari venduti.\nTuttavia, poich\u00e9 all'epoca Benelli era conosciuta nel mondo delle corse, anche la Leoncino fu impiegata nelle competizioni, dove colse molte vittorie.\nTra le pi\u00f9 importanti ci fu la vittoria con il bolognese Leopoldo Tartarini al primo Motogiro d'Italia che si svolse nel 1953 e due vittorie alla Milano-Taranto.\nNel 1963 e 1968, durante anni particolarmente difficili per la Benelli (tant'\u00e8 vero che ci fu la fusione di Benelli con MotoBi, ditta fondata precedentemente da Giuseppe Benelli), uscirono sul mercato tre nuovi modelli di Leoncino. Tutti questi montavano un monocilindrico 123 cm\u00b3 due tempi.\nLa principale causa di queste difficolt\u00e0 fu il boom dell'automobilismo, che ridusse il numero degli acquirenti di motociclette. \nNel 1970, per la prima volta Benelli realizz\u00f2 la Leoncino Cross che montava un 123 cm\u00b3 monocilindrico due tempi e un anno dopo, nel 1971, venne lanciato sul mercato un modello omonimo con le stesse caratteristiche tecniche ma con alcuni cambiamenti a livello di design.\nModelli anni '50.\nIn questi anni la Leoncino fu realizzata in moltissime versioni le quali si adattavano alle molteplici esigenze del cliente. \nInfatti esistevano versioni sportive, lusso, carenate ma anche versioni adatte per il trasporto di merci, materiali o persone. Tutti questi modelli di Leoncino, almeno fino alla seconda met\u00e0 degli anni '50, quando nacquero i primi modelli con cilindrate maggiori o a motore quattro tempi, erano accomunati da un monocilindrico 123 cm\u00b3 due tempi inclinato in avanti con la testa del motore in alluminio ed il cilindro in ghisa.\nNella presentazione del mezzo descritta all'interno del manuale di uso e manutenzione che accompagnava la motocicletta al momento dell'acquisto, il Leoncino era descritto come un complesso di semplicit\u00e0 non disgiunto dalla tecnica moderna e il cui uso era alla portata di chiunque. Inoltre veniva descritto come mezzo pratico, confortevole ed economico che non necessitava di particolari manutenzioni o accorgimenti.\nLeoncino 125.\nIl primo modello di Benelli Leoncino risale al 1951 e si present\u00f2 con il nome di Leoncino 125. Questo montava un motore 123 cm\u00b3 monocilindrico 2 tempi con la testa del motore in alluminio ed il cilindro realizzato in ghisa.\nLeoncino 125 Normale.\nIl primo modello di Leoncino 125 Normale risale al 1952; negli anni 1954, 1955, 1956, 1957 e 1959 Benelli realizz\u00f2 altri modelli omonimi. Ad eccezione dei modelli del 1956 e 1959 i quali montavano un motore quattro tempi monocilindrico con due valvole in testa inclinate a settanta gradi soprannominato \"osso di prosciutto\" per la sua forma, gli altri modelli erano accomunati da un monocilindrico due tempi 123 cm\u00b3 con testa in alluminio e cilindro in ghisa. I modelli del 1956 e 1959 non ebbero molto successo a causa dei molti problemi meccanici che davano.\nLeoncino 125 Sport.\nLa prima versione del Leoncino 125 Sport risale al 1952; negli anni 1954, 1955 e 1957 Benelli realizz\u00f2 altri modelli omonimi. Il motore del Leoncino 125 Sport era un monocilindrico 123 cm\u00b3 due tempi, tuttavia, a differenza delle altre versioni della Leoncino, questo modello raggiungeva velocit\u00e0 pi\u00f9 elevate poich\u00e9 i giri al minuto che il motore poteva raggiungere erano maggiori, il rapporto di compressione era diverso, ed erogava pi\u00f9 potenza.\nLeoncino 125 Carenato.\nIl primo modello di Leoncino 125 Carenato risale al 1952, mentre la sua seconda versione risale al 1954. \nIl motore di questi modelli era un monocilindrico 123 cm\u00b3 due tempi.\nMotofurgoncino 125 Leoncino.\nIl Motofurgoncino 125 Leoncino \u00e8 un triciclo a motore realizzato per la prima volta nel 1953 e in seconda versione nel 1954.\nPer la prima volta nasce un modello di Benelli Leoncino finalizzato al trasporto merci. \nA parit\u00e0 di caratteristiche a livello motore dei modelli precedenti la parte anteriore del Motofurgoncino 125 Leoncino \u00e8 di derivazione da una motocicletta mentre la parte posteriore \u00e8 un piano di carico che poggia su due ruote.\nLeoncino 125 Lusso.\nIl primo modello di Leoncino 125 Lusso risale al 1955 e nel 1957 usc\u00ec un modello omonimo. Entrambe le versioni erano monocilindriche 123 cm\u00b3 due tempi.\nLeoncino Rikshaws.\nLeoncino Rikshaws \u00e8 un modello di triciclo a motore oggi considerato raro a causa dei pochi esemplari prodotti.\nIl primo esemplare risale al 1956 e montava un motore monocilindrico 123 cm\u00b3 due tempi inclinato in avanti con la testa in alluminio e il cilindro in ghisa, come i modelli precedenti. \nLa sua funzione era paragonabile a quella di un odierno taxi a causa della parte posteriore finalizzata al trasporto di persone.\nMonotelaio Leoncino 125/150.\nQuesto modello di triciclo a motore fu realizzato solamente nel 1957 in due versioni: 123 e 145 cm\u00b3. Entrambe le versioni montavano un monocilindrico 2 tempi inclinato in avanti.\nLeoncino 150.\nQuesto modello \u00e8 stato realizzato solamente nel 1958. Come motore ha un monocilindrico due tempi da 145 cm\u00b3 con cilindro in ghisa e testa in alluminio.\nDati tecnici.\nNella seguente tabella sono rappresentati i dati tecnici della Leoncino 125 Normale e Sport 2 tempi, entrambe risalenti all'anno 1957. Questi dati sono pressoch\u00e9 gli stessi dei modelli di Leoncino precedenti a quel determinato anno. Il motore di base era uguale per tutti i modelli in quanto a cilindrata e materiali ma cambiavano piccole impostazioni che permettevano ad un determinato modello di Leoncino di assumere caratteristiche differenti rispetto ad un altro modello come si pu\u00f2 osservare nella tabella sottostante.\nModelli anni '60.\nNuovo Leoncino.\nNuovo Leoncino fu il primo modello di Benelli Leoncino uscito negli anni '60: apparve sul mercato per la prima volta nel 1963 e montava un monocilindrico 123 cm\u00b3 due tempi.\nNel 1968 usc\u00ec una versione omonima con le stesse caratteristiche meccaniche ma un restyling a livello di design.\nLeoncino Scrambler.\nNel 1968 nacque la Leoncino Scrambler, ovvero una motocicletta stradale capace di percorrere anche brevi tratti off-road. La Leoncino Scrambler montava un monocilindrico 123 cm\u00b3 due tempi.\nModelli anni '70.\nLeoncino Cross.\nNel 1970 Benelli fece uscire sul mercato la Leoncino Cross. Nel 1971 usc\u00ec un modello omonimo che consisteva nella rielaborazione della versione passata. Il motore, che entrambe le versioni montavano \u00e8 un monocilindrico 123 cm\u00b3 due tempi."}
{"id": "8438979", "revid": "1974457", "url": "https://it.wikipedia.org/wiki?curid=8438979", "title": "Europol", "text": ""}
{"id": "8438980", "revid": "767487", "url": "https://it.wikipedia.org/wiki?curid=8438980", "title": "Love &amp; Hip Hop", "text": "Love &amp; Hip Hop \u00e8 un media franchise che \u00e8 composto da diverse serie di reality trasmesse su VH1. I vari show documentano la vita personale e professionale di diversi artisti di musica hip hop e R&amp;B, manager e produttori discografici residenti in varie aree metropolitane degli Stati Uniti. La versione originale in franchising, \"\", \u00e8 stata presentata in anteprima il 6 marzo 2011.\nIl successo dello show ha portato la produzione dello stesso reality in pi\u00f9 edizioni con sede ad Atlanta, Hollywood e Miami.\nCast.\nLa serie \u00e8 nota per il suo cast numeroso, con oltre 250 membri in totale. Sono molte le figure conosciute che vi hanno partecipato, tra cui artisti hip hop come Jim Jones, Remy Ma, Soulja Boy, Waka Flocka Flame, Lil Scrappy, Trina e Trick Daddy e artisti R&amp;B come Ray J, Keyshia Cole e Stevie J. Il media franchise \u00e8 anche noto per il lancio delle carriere di artisti precedentemente poco conosciuti per la loro musica, come K. Michelle, Amara La Negra e Cardi B.\nTrasmissione.\nLo show \u00e8 andato in onda ininterrottamente dal 15 maggio 2014, quasi ogni luned\u00ec per tutto l'anno su VH1. Negli Stati Uniti, ' solitamente va in onda in primavera e in estate, seguita poi da ' in autunno ed infine ' e ' in inverno.\nNei primi mesi del 2020 la produzione del reality si \u00e8 dovuta fermare a causa della pandemia di COVID-19 forzando cos\u00ec lo stop alla trasmissione del programma per la prima volta in 6 anni.\nA maggio 2020, Il reality conta 431 episodi trasmessi da \"New York, Atlanta, Hollywood\" e \"Miami\" per 28 stagioni totali.\nAccoglienza.\nLa serie ha generato polemiche sin dal suo lancio nel 2011, e viene spesso criticata per la tendenza ad un formato narrativo con delle sceneggiature come quelle di una soap opera. Il reality viene inoltre accusato di creare delle situazioni e delle scene per nulla reali ma programmate dagli sceneggiatori. Tuttavia, si tratta di uno dei franchise pi\u00f9 seguiti nella storia della televisione via cavo negli Stati Uniti.\nStagioni.\nLa tabella sottostante rappresenta il resoconto completo delle stagioni trasmesse dal 2011 ad oggi. "}
{"id": "8438981", "revid": "1605525", "url": "https://it.wikipedia.org/wiki?curid=8438981", "title": "Ah l'amore l'amore", "text": "Ah l'amore l'amore \u00e8 un romanzo giallo di Antonio Manzini pubblicato da Sellerio, il nono romanzo della serie dedicata al vicequestore Rocco Schiavone.\nTrama.\nRocco Schiavone \u00e8 sopravvissuto alla sparatoria del romanzo precedente, pur dovendo subire l'asportazione del rene. Degente in ospedale, vuoi per fronteggiare la noia, vuoi perch\u00e9 l'istinto del poliziotto \u00e8 sempre in agguato, si interessa della morte di un noto industriale della zona, Roberto Sirchia, morto in sala operatoria a seguito di un intervento di nefrectomia (lo stesso subito dal vicequestore). Rocco, che si fida del medico che ha operato sia lui sia la vittima, \u00e8 convinto che non si tratti di malasanit\u00e0 e, dall'ospedale, cerca di capire come siano realmente andate le cose, aiutato come al solito dai suoi uomini. Tra vicini di letto insopportabili, cibo immangiabile e malinconie varie, Schiavone cercher\u00e0 di sciogliere l'intricata matassa mentre, inesorabile, l'anno vecchio cede il passo al nuovo. "}
{"id": "8438985", "revid": "1974457", "url": "https://it.wikipedia.org/wiki?curid=8438985", "title": "Agenzia dell'Unione Europea", "text": ""}
{"id": "8438987", "revid": "92723", "url": "https://it.wikipedia.org/wiki?curid=8438987", "title": "Norman Garstin", "text": "Biografia.\nNorman Garstin ha studiato inizialmente tecnologia e architettura. Qualche tempo dopo tent\u00f2 la fortuna nell'estrazione di oro e diamanti in Sudafrica, ma, a differenza del suo amico Cecil Rhodes, non fu in grado di accumulare ricchezza. Alla fine, ha fondato il quotidiano \"The Cape Times\". Nonostante la sua reputazione di eccezionale giornalista, la sua situazione finanziaria non miglior\u00f2 significativamente, quindi torn\u00f2 in Irlanda nel 1877 per vivere come gentiluomo e pittore per hobby.\nNel 1880 si iscrisse all'Accademia Charles Verlat di Anversa. Da l\u00ec \u00e8 andato a Parigi, dove ha lavorato per tre anni nello studio di Emile Auguste Carolus-Duran. Ha quindi viaggiato nel sud della Francia, in Italia, in Marocco e in Spagna. Nel 1885 entr\u00f2 in contatto con i membri della Scuola di Newlyn, si un\u00ec a loro un anno dopo e si stabil\u00ec a Newlyn. Nel 1890 si trasfer\u00ec nella vicina citt\u00e0 di Penzance e visse l\u00ec per molti anni a \"Wellington Terrace\" vicino a Penlee House. Ha avuto un'influenza duratura sull'ulteriore sviluppo della colonia di artisti, cos\u00ec che Stanhope Forbes in seguito lo ha definito il mentore intellettuale della Scuola di Newlyn.\nCome molti suoi contemporanei, Garstin era affascinato dalla calligrafia giapponese e ammirava il lavoro del pittore americano James McNeill Whistler. Entusiasta della tradizione naturalistica della scuola di Barbizon e delle opere all'aperto degli impressionisti francesi come \u00c9douard Manet e Edgar Degas, mirava a una riproduzione accurata e disadatta della vita rurale. Il suo lavoro tardivo divenne pi\u00f9 aneddotico nei contenuti.\nGarstin aveva il talento di catturare l'atmosfera e il mistero di un momento speciale e di esprimerlo in percettibili effetti di luce. Uno dei suoi dipinti pi\u00f9 famosi \u00e8 \"La pioggia piove ogni giorno\" del 1889, che pu\u00f2 essere visto oggi alla Penlee House di Newlyn. Garstin espose alla Royal Academy of Arts e alla Royal Hibernian Academy a partire dal 1883."}
{"id": "8439010", "revid": "110157", "url": "https://it.wikipedia.org/wiki?curid=8439010", "title": "Grand Hotel Union", "text": "Il Gran Hotel Union (in sloveno \"Grand hotel Union\") \u00e8 un albergo situato nel centro di Lubiana, la capitale della Slovenia.\nStoria.\nLa costruzione dell'albergo inizi\u00f2 nel 1904 su progetti di Josip Vanca\u0161 e venne aperto il 28 ottobre 1905 \u00e8 noto per essere il primo hotel moderno della citt\u00e0 e per diversi anni a seguito della sua costruzione come l'edificio pi\u00f9 grande della citt\u00e0.\nLa costruzione dell'edificio si deve all'iniziativa di ristrutturazione urbana avviata da Ivan Hribar a seguito del terremoto di Lubiana del 1895 che distrusse gran parte degli edifici medievali.\nDal 1905 \u00e8 stato ristrutturato in due occasioni, ma ha mantenuto il suo stile originale.\nDescrizione.\nL'ingresso principale si trova in strada Miklo\u0161i\u010d 1, nelle vicinanze di piazza Pre\u0161eren, l'interno e l'esterno sono in stile art nouveau . Ha una facciata lunga circa 100 metri."}
{"id": "8439012", "revid": "1869172", "url": "https://it.wikipedia.org/wiki?curid=8439012", "title": "Tavole genealogiche della famiglia Martinengo", "text": ""}
{"id": "8439017", "revid": "729019", "url": "https://it.wikipedia.org/wiki?curid=8439017", "title": "Torre della Finanza (Codigoro)", "text": "La torre della Finanza, citata anche come torre di Guardia o di Volano, \u00e8 una fortificazione sita sulla sponda sinistra del Po di Volano in localit\u00e0 Volano, nel comune di Codigoro e all'interno del parco regionale del Delta del Po dell'Emilia-Romagna.\nCostruita nella prima parte del XVIII secolo, aveva la funzione di controllare l'accesso delle imbarcazioni in entrata dal mare Adriatico all'arteria fluviale in direzione dell'entroterra ferrarese sino a Ferrara, sia a scopo difensivo che per esigere oneri doganali. La denominazione con cui \u00e8 attualmente conosciuta si deve agli ultimi suoi inquilini, una caserma della Guardia di Finanza.\nStoria.\nNel luogo dove ora sorge la localit\u00e0 di Volano esisteva un porto che ricopr\u00ec una notevole importanza per l'economia della zona tra il V e il XII secolo, dall'epoca dell'Impero romano d'Occidente fino all'instaurarsi dello Stato della Chiesa e, sorgendo in quel periodo sul principale rampo del fiume Po, come accesso fluviale tra l'Adriatico e la Pianura Padana interna. Tuttavia con la rotta di Ficarolo del 1152 il corso principale si spost\u00f2 verso settentrione e il progressivo interramento del ramo, che assunse la denominazione di Po di Volano, ne fece velocemente decadere la sua importanza come scalo commerciale, anche a causa dell'erosione marina non pi\u00f9 contrastata dai sedimenti trasportati dalla corrente.\nA difesa del porto era sorta una torre costiera, presente in una carta geografica della zona risalente all'incirca al 1320, mentre altre fonti ne citano una seconda, commissionata da Ercole I d'Este, duca di Ferrara, Modena e Reggio, eretta nel 1482. Certo \u00e8 che questa prima fortificazione sub\u00ec gli effetti dell'erosione minandone le fondamenta. La successiva, commissionata dallo Stato della Chiesa, venne innalzata nel periodo 1684-87 nei pressi della foce del Po di Volano, fortificazione ritenuta necessaria, oltre ad esercitare il controllo dei traffici commerciali, per la difesa del territorio da possibili attacchi via mare, strutture che per\u00f2, anche queste intaccate dall'erosione e in cattivo stato gi\u00e0 prima della met\u00e0 del XVII secolo, vennero distrutte da una burrasca (o mareggiata) nel 1729.\nNel frattempo, in loro sostituzione venne commissionata dal governo pontificio una nuova struttura, un solido edificio a pianta quadrata, costruito tra il 1739 e il 1741 si ipotizza su progetto di Giovanni Iacomelli, una Torre di Guardia inserita all'interno di un terrapieno a pianta stellata che sorse nei pressi della sponda sinistra del fiume, in una zona leggermente arretrata e spostata a occidente rispetto a quelle in rovina, atto ad ospitare un presidio doganale oltre che militare.\nDopo la presa di Roma, sul finire del 1870 la zona pass\u00f2 al Regno d'Italia cos\u00ec come il controllo militare sulla torre, diventata propriet\u00e0 del demanio militare. Questa all'inizio del XX secolo accolse una caserma della Guardia di Finanza, sede di una brigata che successivamente si spost\u00f2 nell'ex casa del Fascio, nella sede municipale di Codigoro. Rimasta sotto il demanio statale, venne restaurata e dai primi anni duemiladieci ospita sporadicamente manifestazioni culturali organizzate dall'amministrazione comunale.\nDescrizione.\nLa struttura \u00e8 una torre a base quadrata, poggiante su volte a botte e realizzata in laterizio, che si sviluppa su tre piani, dei quali uno parzialmente interrato, con murature esterne a scarpa."}
{"id": "8439019", "revid": "1910023", "url": "https://it.wikipedia.org/wiki?curid=8439019", "title": "Liffey Bridge", "text": ""}
{"id": "8439020", "revid": "628767", "url": "https://it.wikipedia.org/wiki?curid=8439020", "title": "Ordine NKVD num. 00123", "text": "L'ordine NKVD numero 001223, noto anche in russo come \"\u041e\u0431 \u043e\u043f\u0435\u0440\u0430\u0442\u0438\u0432\u043d\u044b\u0445 \u043c\u0435\u0440\u0430\u0445 \u043f\u0440\u043e\u0442\u0438\u0432 \u0430\u043d\u0442\u0438\u0441\u043e\u0432\u0435\u0442\u0441\u043a\u0438\u0445 \u0438 \u0441\u043e\u0446\u0438\u0430\u043b\u044c\u043d\u043e \u0432\u0440\u0430\u0436\u0434\u0435\u0431\u043d\u044b\u0445 \u044d\u043b\u0435\u043c\u0435\u043d\u0442\u043e\u0432\" (Misure operative contro elementi antisovietici e socialmente ostili), erroneamente talvolta riportato: \"\u041e \u0432\u044b\u0441\u044b\u043b\u043a\u0435 \u0430\u043d\u0442\u0438\u0441\u043e\u0432\u0435\u0442\u0441\u043a\u0438\u0445 \u044d\u043b\u0435\u043c\u0435\u043d\u0442\u043e\u0432 \u0438\u0437 \u041b\u0438\u0442\u0432\u044b, \u041b\u0430\u0442\u0432\u0438\u0438 \u0438 \u042d\u0441\u0442\u043e\u043d\u0438\u0438\" (sull'espulsione di elementi antisovietici dalla Lituania, dalla Lettonia e dall'Estonia), fu un ordine firmato da Lavrentij Pavlovi\u010d Berija l'11 ottobre 1939. In realt\u00e0, il titolo originale era \"\u041e \u0432\u0432\u0435\u0434\u0435\u043d\u0438\u0438 \u0435\u0434\u0438\u043d\u043e\u0439 \u0441\u0438\u0441\u0442\u0435\u043c\u044b \u043e\u043f\u0435\u0440\u0430\u0442\u0438\u0432\u043d\u043e\u0433\u043e \u0443\u0447\u0435\u0442\u0430 \u0430\u043d\u0442\u0438\u0441\u043e\u0432\u0435\u0442\u0441\u043a\u0438\u0445 \u044d\u043b\u0435\u043c\u0435\u043d\u0442\u043e\u0432, \u0432\u044b\u044f\u0432\u043b\u044f\u0435\u043c\u044b\u0445 \u0430\u0433\u0435\u043d\u0442\u0443\u0440\u043d\u043e\u0439 \u0440\u0430\u0437\u0440\u0430\u0431\u043e\u0442\u043a\u043e\u0439\", tradotto in \"Procedure operative di conta di elementi antisovietici e stranieri\".\nPer molto tempo, il testo dell'ordine e il titolo esatto non risultarono disponibili e le informazioni su di esso rimasero scarne, soprattutto per quanto riguardava data e numero di protocollo. Risulta altres\u00ec arduo catalogare cronologicamente l'atto rispetto alle successive disposizioni dell'NKVD.\nTale incertezza ha spinto diversi studiosi a confondere l'ordine 00123 con le cosiddette istruzioni di Serov del 1941. Uno dei primi a scoprire l'errore fu lo storico finlandese Seppo Myllyniemi nel 1979.\nContenuto.\nNel 2012, lo storico russo Aleksandr Dyukov, in una sua grande raccolta di documenti emessi negli anni 1930 e 1940 del Novecento intitolata \"\u041d\u0430\u043a\u0430\u043d\u0443\u043d\u0435 \u0425\u043e\u043b\u043e\u043a\u043e\u0441\u0442\u0430. \u0424\u0440\u043e\u043d\u0442 \u043b\u0438\u0442\u043e\u0432\u0441\u043a\u0438\u0445 \u0430\u043a\u0442\u0438\u0432\u0438\u0441\u0442\u043e\u0432 \u0438 \u0441\u043e\u0432\u0435\u0442\u0441\u043a\u0438\u0435 \u0440\u0435\u043f\u0440\u0435\u0441\u0441\u0438\u0438 \u0432 \u041b\u0438\u0442\u0432\u0435, 1940 - 1941 \u0433\u0433.\" (ovvero \"Alla vigilia dell'Olocausto. Le prime operazioni degli attivisti lituani e le repressioni sovietiche in Lituania, 1940-1941\") ha pubblicato il testo dell'ordine numero 001223. Nell'introduzione, basandosi sulla lettura dei documenti, Dyukov sostiene che le deportazioni erano in realt\u00e0 un risultato indiretto del lavoro inefficiente eseguito dall'NKVD, che non riusc\u00ec a contrastare l'antisovietismo baltico fornendo posti di lavoro. L'ordine 001223 riguardava la compilazione di un elenco degli attivisti antisovietici. Allegata all'Ordine vi era una dettagliata disposizione burocratica su come eseguire la conta, firmata dal Capo del 1\u00b0 Dipartimento Speciale dell'NKVD dell'URSS, il capitano della sicurezza di stato Petrov. (\"\u041d\u0430\u0447\u0430\u043b\u044c\u043d\u0438\u043a 1 \u0421\u043f\u0435\u0446\u043e\u0442\u0434\u0435\u043b\u0430 \u041d\u041a\u0412\u0414 \u0421\u0421\u0421\u0420, \u041a\u0430\u043f\u0438\u0442\u0430\u043d \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u043e\u0439 \u0431\u0435\u0437\u043e\u043f\u0430\u0441\u043d\u043e\u0441\u0442\u0438 \u041f\u0415\u0422\u0420\u041e\u0412\")."}
{"id": "8439021", "revid": "1910023", "url": "https://it.wikipedia.org/wiki?curid=8439021", "title": "Penny Ha'penny Bridge", "text": ""}
{"id": "8439022", "revid": "1910023", "url": "https://it.wikipedia.org/wiki?curid=8439022", "title": "Half penny bridge", "text": ""}
{"id": "8439024", "revid": "1924342", "url": "https://it.wikipedia.org/wiki?curid=8439024", "title": "Be My Valentine! (Anti-Crisis Girl)", "text": "Be My Valentine! (Anti-Crisis Girl) \u00e8 un singolo della cantante ucraina Svitlana Loboda, pubblicato nel 2009 e successivamente incluso come prima traccia nell'album \"Anti-Crisis Girl\".\nHa rappresentato l'Ucraina all'Eurovision Song Contest 2009, classificandosi al 12\u00ba posto nella finale dell'evento."}
{"id": "8439025", "revid": "110157", "url": "https://it.wikipedia.org/wiki?curid=8439025", "title": "Chiesa di Santa Maria del Soccorso (Tagliacozzo)", "text": "La chiesa di Santa Maria del Soccorso \u00e8 un edificio religioso situato nel quartiere di Altolaterra a Tagliacozzo (AQ), in Abruzzo.\nStoria.\nLa chiesa originaria, citata nella bolla pontificia del 1115 di Papa Pasquale II tra i possedimenti della diocesi dei Marsi come \"Sancta Mariae in Furca\", risale con ogni probabilit\u00e0 al XII secolo. L'appellativo \"Furca\", ovvero forca nell'accezione di passo o vado, \u00e8 dovuto presumibilmente alla sua collocazione geografica, nel mezzo della fenditura montuosa di Altolaterra tra le pendici dei monti Civita e La Difesa del monte Aurunzo.\nAndrea De Ponte feudatario di alcune terre marsicane fece erigere intorno al Duecento una torre di avvistamento nei pressi della chiesuola di Santa Maria in Forca.\nRimaneggiata pi\u00f9 volte a cominciare dal XIV secolo, fu abbellita dagli Orsini e successivamente dai Colonna, signori del ducato di Tagliacozzo e della contea di Albe fino all'abolizione del feudalesimo. Nel 1495 la chiesa fu ampliata e impreziosita con l'aggiunta del portale sovrastato dagli affreschi in lunetta risalenti allo stesso periodo.\nNella prima met\u00e0 del Cinquecento furono realizzati il portico, per proteggere in modo adeguato gli affreschi, le altre opere d'arte posizionate esteriormente e il campanile.\nDanneggiata dai terremoti del Settecento e dal terremoto della Marsica del 1915 in modo non irreparabile \u00e8 stata oggetto di pi\u00f9 restauri. \nNel 1946 Roberto Rossellini la scelse tra le location del film \"Desiderio\". \nNegli anni ottanta \u00e8 stato messo in sicurezza il tetto dell'edificio religioso.\nDescrizione.\nLa chiesa a navata unica, ingrandita nel corso dei secoli XV e XVI, si caratterizza per il portico e il portale in stile rinascimentale. Il campanile che svetta lateralmente risale al XVI secolo.\nAlcune tracce dell'edificio duecentesco si trovano posteriormente nella sagrestia. Due piccoli quadri collocati nell'altare maggiore e alcuni affreschi della seconda met\u00e0 del XVI secolo sono opera di Angelo Guerra d'Anagni.\nSul retro sono visibili le tracce dell'ospedale-ricovero realizzato in seguito alla diffusione della peste.\nSul monte che la domina si trovano i ruderi del castello di Tagliacozzo e la chiesa del Calvario con le stazioni della Via Crucis."}
{"id": "8439031", "revid": "120469834", "url": "https://it.wikipedia.org/wiki?curid=8439031", "title": "Henry Duey", "text": "Carriera.\nHa vinto la medaglia di bronzo alle Olimpiadi di Los Angeles 1932 nella categoria dei pesi massimi leggeri (fino a 82,5 kg.), sollevando 330 kg. nel totale su tre prove, terminando con margine sul 4\u00ba classificato ma ben lontano dai primi due classificati, il francese Louis Hostin con 365 kg. ed il danese Svend Olsen con 360 kg."}
{"id": "8439035", "revid": "287204", "url": "https://it.wikipedia.org/wiki?curid=8439035", "title": "Heintz", "text": ""}
{"id": "8439041", "revid": "287204", "url": "https://it.wikipedia.org/wiki?curid=8439041", "title": "Torre della Finanza", "text": ""}
{"id": "8439067", "revid": "580197", "url": "https://it.wikipedia.org/wiki?curid=8439067", "title": "Championnat de Ligue Professionelle 1 2013-2014", "text": "Il Championnat de Ligue Professionelle 1 2013-2014 \u00e8 stato l'ottantottesima stagione del massimo campionato tunisino, iniziato il 15 settembre 2013 e terminato il 13 maggio 2014. Il campionato \u00e8 stato vinto dal .\nClassifica finale.\nLegenda:"}
{"id": "8439069", "revid": "380654", "url": "https://it.wikipedia.org/wiki?curid=8439069", "title": "Gianni Galassi", "text": ""}
{"id": "8439073", "revid": "33689", "url": "https://it.wikipedia.org/wiki?curid=8439073", "title": "Daerah", "text": ""}
{"id": "8439080", "revid": "84184", "url": "https://it.wikipedia.org/wiki?curid=8439080", "title": "Kruse", "text": ""}
{"id": "8439082", "revid": "1305772", "url": "https://it.wikipedia.org/wiki?curid=8439082", "title": "Elizabeth Forbes", "text": "Il suo stile \u00e8 stato influenzato dal post-impressionismo, dai preraffaelliti e dai pittori realistici della Scuola di Barbizon. Apparteneva alla Scuola di Newlyn\nBiografia.\nElizabeth Armstrong \u00e8 la figlia minore di William Armstrong, un dipendente del governo del Canada. Ha studiato privatamente prima in Canada, poi in Inghilterra.\nNel 1889, spos\u00f2 Stanhope Forbes. La coppia ha un figlio, Alec, nato nel 1893. Dopo aver studiato e lavorato nell'Europa continentale, Forbes si \u00e8 trasferita a Newlyn, in Inghilterra, dove ha cresciuto suo figlio e ha fondato una scuola con suo marito Stanhope Forbes. Nel 1904, la coppia si trasfer\u00ec nell'Higher Faugan.\nIn quell'anno espose con grande successo alla Fiera Colombiana di Chicago.\nElizabeth Forbes aveva una forte preferenza per la pittura \"en plein air\". Ha dipinto molte opere di genere, spesso con bambini. Era amica di James Abbott McNeill Whistler e Walter Sickert, che influenzarono entrambi il suo lavoro. Fece molte incisioni e anche libri illustrati, spesso nello stile dei preraffaelliti.\nMor\u00ec a Newlyn nel 1912, a 52 anni. Suo figlio Alec, il suo unico figlio, mor\u00ec durante la prima guerra mondiale."}
{"id": "8439083", "revid": "135224", "url": "https://it.wikipedia.org/wiki?curid=8439083", "title": "Recettori di tipo NOD", "text": ""}
{"id": "8439084", "revid": "599013", "url": "https://it.wikipedia.org/wiki?curid=8439084", "title": "Gianni Corsaro", "text": "Biografia.\nNato nel 1925 a Catania, a 23 anni partecip\u00f2 ai Giochi olimpici di nella marcia 10000 m, passando le batterie da 4\u00ba in 46'25\"8 e chiudendo 8\u00ba in finale.\n12 anni dopo, a 35 anni, prese parte alle sue seconde Olimpiadi, quelle di , stavolta nella marcia 20 km, terminando 26\u00ba con il tempo di 1h46'47\"2.\nNel 1961 vinse la medaglia di bronzo a squadre nella prima edizione della Coppa del mondo di marcia, a Lugano, insieme a Pino Dordoni, Stefano Serchinich, Abdon Pamich, Luigi De Rosso e Antonio De Gaetano, chiudendo dietro a Regno Unito e Svezia; Corsaro arriv\u00f2 11\u00ba in 1h42'46\" nella 20 km. 2 anni dopo, a Varese 1963, chiuse invece 10\u00ba in 4h41'52\" nella 50 km.\nSempre nel 1963 fu medaglia di bronzo ai Giochi del Mediterraneo di Napoli, terminando la marcia 50 km in 4h44'38\", alle spalle del connazionale Abdon Pamich e del tunisino Naceur Ben Messaoud.\nMor\u00ec nel 2006, poco prima di compiere 81 anni."}
{"id": "8439087", "revid": "110157", "url": "https://it.wikipedia.org/wiki?curid=8439087", "title": "Asia Pacific Deaf Sports Confederation", "text": "L'Asia Pacific Deaf Sports Confederation (APDSC) \u00e8 l'organizzazione che governa per delle attivit\u00e0 sportive per le comunit\u00e0 sorde suddivisi in varie categorie di sport per l'Asia ed il Pacifico."}
{"id": "8439088", "revid": "93556", "url": "https://it.wikipedia.org/wiki?curid=8439088", "title": "Sar\u0131yer Belediyesi Spor Kul\u00fcb\u00fc 2016-2017", "text": "Questa voce raccoglie le informazioni riguardanti il Sar\u0131yer Belediyesi Spor Kul\u00fcb\u00fc nelle competizioni ufficiali della stagione 2016-2017.\nOrganigramma societario.\nArea direttiva\nArea tecnica"}
{"id": "8439091", "revid": "73843", "url": "https://it.wikipedia.org/wiki?curid=8439091", "title": "Leandro Silva", "text": ""}
{"id": "8439098", "revid": "1123217", "url": "https://it.wikipedia.org/wiki?curid=8439098", "title": "Boletus luridus", "text": ""}
{"id": "8439101", "revid": "125413981", "url": "https://it.wikipedia.org/wiki?curid=8439101", "title": "Personaggi di Looney Tunes e Merrie Melodies", "text": "Elenco dei personaggi comparsi nelle serie di cortometraggi d'animazione della Warner Bros. \"Looney Tunes\" e \"Merrie Melodies\".\nPersonaggi principali.\nBugs Bunny.\nBugs Bunny \u00e8 un coniglio grigio che vive solitamente nelle buche e nelle gallerie in un bosco. La sua frase pi\u00f9 celebre \u00e8 \"Che succede, amico?\" (\"What's Up, Doc?\"), che dice spesso mentre mangia una carota. I suoi antagonisti sono solitamente Taddeo, un cacciatore che vuole ucciderlo a tutti i costi, e Yosemite Sam, un pistolero che detesta i conigli.\nDaffy Duck.\nDaffy Duck \u00e8 un papero nero egoista, vanitoso e con intenzioni subdole. Fa la sua comparsa in numerosi cartoni, specialmente insieme a Bugs Bunny, Porky Pig o Speedy Gonzales nel ruolo di antagonista o antieroe. La cosa a cui tiene di pi\u00f9 sono i soldi. Nonostante i continui maltrattamenti e guai in cui si caccia, non si arrende mai. Nei primi corti era svitato e dispettoso e la sua vittima preferita era Porky Pig, il quale tende ancora oggi ad approfittarsi di lui a causa della sua ingenuit\u00e0. Il suo alter ego \u00e8 Duck Dodgers, un eroe dello spazio protagonista di cortometraggi e di una serie omonima.\nPorky Pig.\nPorky Pig \u00e8 un maiale ingenuo e balbuziente, vittima prediletta di Daffy Duck nei primi cortometraggi (che ancora oggi lo sfrutta il pi\u00f9 delle volte). Appare quasi sempre con Daffy o con la sua ragazza Petunia Pig. Indossa solitamente una giacca blu e un papillon rosso. Si presenta anche come devoto cadetto spaziale di Duck Dodgers.\nTaddeo.\nTaddeo (\"Elmer Fudd\") \u00e8 il maldestro cacciatore che non riesce mai a catturare il coniglio Bugs Bunny e il papero Daffy Duck. \u00c8 raffigurato come un omino pelato piuttosto ingenuo e fifone, con una forte erre moscia. La sua arma tipica \u00e8 una doppietta.\nWilly il Coyote e Beep Beep.\nWilly il Coyote (\"Wile E. Coyote\") \u00e8 uno sfortunato canide che cerca invano di acciuffare l'uccello corridore della strada Beep Beep nelle gole del Gran Canyon, molte volte finendo a sua volta vittima delle sue stesse trappole create per catturare il pennuto. Nonostante il suo ingegno e la sua perseveranza, finisce per mettersi sempre in situazioni dolorose o pericolose. Appare anche in qualche cartone con Bugs Bunny e sono anche le uniche volte in cui parla.\nBeep Beep (\"Road Runner\") \u00e8 l'altro protagonista, insieme a Willy il Coyote, di una serie di cortometraggi ambientati nel deserto. Dall'aria felice e spensierata, \u00e8 un Geococcyx, ovvero un uccello corridore della strada che tra gli altri nomi viene appunto chiamato \"Roadrunner\". Grazie alla sua formidabile velocit\u00e0 riesce sempre a scappare dalle grinfie del coyote o a ritorcergli contro le trappole.\nTitti.\nTitti (\"Tweety\") \u00e8 un canarino giallo dalle lunghe ciglia, ed \u00e8 la vittima prediletta di Gatto Silvestro, dal quale per\u00f2 riesce sempre a sfuggire. In molti episodi i due animali vivono nella casa della Nonna. Titti \u00e8 solitamente pacifico, ma \u00e8 anche un astuto stratega, mentre in diverse occasioni si dimostra addirittura spietato e vendicativo. \u00c8 protagonista del film direct-to-video \"Titti turista tuttofare\" e della serie live action a tecnica mista \"Tweety Mysteries\".\nSilvestro.\nSilvestro (\"Sylvester\") \u00e8 un gatto interamente nero, con il ventre bianco e un grosso naso rosso, il cui obiettivo \u00e8 quello di mangiare il canarino Titti senza mai riuscirci. Nonostante la sua intelligenza, \u00e8 anche goffo e sfortunato. In alcuni corti \u00e8 alle prese con il topo Speedy Gonzales, che Silvestro stesso non riesce mai a battere in velocit\u00e0 e astuzia. In altri invece ha un figlio, Silvestrino e viene spesso malmenato da Hippety Hopper, un cucciolo di canguro che scambia per un topo gigante.\nNonna.\nNonna (\"Granny\") \u00e8 una vecchietta, in molti cortometraggi proprietaria di Titti, Silvestro ed Ettore. Sebbene alle volte possa sembrare smemorata e ingenua, in realt\u00e0 \u00e8 molto astuta e perspicace, ed \u00e8 sempre pronta a difendere Titti quando Silvestro cerca di acchiapparlo e a punire quest'ultimo a colpi di scopa o di ombrello. Il suo vero nome \u00e8 Emma Webster.\nYosemite Sam.\nYosemite Sam \u00e8 un omino irascibile, scontroso e prepotente, dai lunghissimi baffi rossi e quasi sempre armato di una coppia di pistole, nemico di Bugs Bunny. Nel corso del tempo ha assunto un'ampia variet\u00e0 di ruoli (bandito, pirata, ecc), primariamente per\u00f2 indossa un completo da cowboy.\nTaz.\nTaz \u00e8 un diavolo della Tasmania caratterizzato da un appetito insaziabile, una bocca che si estende a dismisura e un semplificato modo di parlare alternato a strani versi, ed \u00e8 conosciuto soprattutto per la sua capacit\u00e0 di roteare su s\u00e9 stesso come un tornado. \u00c8 apparso in soli cinque cortometraggi, diventando per\u00f2 protagonista della serie \"Tazmania\".\nMarvin il Marziano.\nMarvin il Marziano \u00e8 un alieno con elmetto e scarpe da ginnastica proveniente da Marte, cerca pi\u00f9 volte di distruggere la Terra dato che gli blocca la vista di Venere, venendo sempre fermato da Bugs Bunny. Lo si vede spesso insieme al suo fedele cane domestico K-9 e ai suoi cosiddetti marziani \"istantanei\". Appare anche come antagonista di Duck Dodgers.\nPep\u00e9 Le Pew.\nPep\u00e9 Le Pew \u00e8 una moffetta maschio dal forte accento francese con un atteggiamento molto romantico e sentimentale, ma al tempo stesso si comporta da stalker, infatti il suo pi\u00f9 grande desiderio \u00e8 quello di riuscire a trovare la sua anima gemella. Nelle varie apparizioni fa spesso la corte in maniera opprimente alla gatta Penelope Kitty, che lui stesso scambia per una femmina di moffetta a causa di una striscia bianca che per qualche ragione le si \u00e8 formata sulla pelliccia, ma viene respinto da quest'ultima il pi\u00f9 delle volte anche a causa della forte puzza che emana dalla sua coda.\nFoghorn Leghorn.\nFoghorn Leghorn \u00e8 un gallo antropomorfo molto chiacchierone e impiccione che dirige il pollaio di una fattoria e ha l'abitudine di ripetere pi\u00f9 volte ci\u00f2 che ha appena proferito. Spesso si trova in contrasto con un cane basset hound di nome George, con il quale bisticcia di continuo, mentre altre volte si ritrova a dover fare i conti con un tenace falchetto di nome Henery che cerca sempre di catturarlo per mangiarselo.\nSpeedy Gonzales.\nSpeedy Gonzales \u00e8 un topo che vive insieme ai suoi numerosi parenti in Messico. \u00c8 astuto e dotato di una velocit\u00e0 eccezionale, infatti \u00e8 considerato il topo pi\u00f9 veloce di tutto il Messico, caratteristica che spesso sfrutta per riuscire a sistemare i problemi che affliggono la sua gente e per sfuggire ai nemici, tra cui Silvestro, che cerca a volte di dargli la caccia, ma invano, e Daffy Duck. Indossa un sombrero e un vestito bianco, parla con il tipico accento messicano e ha un debole per le belle ragazze.\nPersonaggi secondari.\nEttore.\nEttore (\"Hector\") \u00e8 il forzuto bulldog della Nonna che compare in alcuni cortometraggi dove \u00e8 sempre pronto a difendere Titti dalle fauci di Silvestro a suon di pugni. Appare anche nella serie \"I misteri di Silvestro e Titti\" come uno dei personaggi principali.\nSilvestrino.\nSilvestrino (\"Sylvester Junior\") \u00e8 il figlio di Silvestro, \u00e8 presente in diversi cortometraggi dove, la maggior parte delle volte, si lamenta dell'inettitudine e della goffaggine del padre quando cerca invano di cacciare il cucciolo di canguro Hippety Hopper.\nHippety Hopper.\nHippety Hopper \u00e8 un cucciolo di canguro proveniente dall'Australia e dotato di un grande talento per la lotta fisica, indossando anche dei guanti da pugile. Viene sempre cacciato da Silvestro insieme a suo figlio Silvestrino. Silvestro, oltre a fallire nel catturarlo ogni volta, crede che sia un topo gigante.\nPenelope Kitty.\nPenelope Kitty (\"Penelope Pussycat\") \u00e8 una sfortunata gatta nera dal ventre e muso bianco, che per un motivo o un altro, finisce per avere la schiena e la coda contornate da una lunga striscia bianca, facendo quindi in modo che la moffetta Pep\u00e9 Le Pew la scambi per una sua simile e le porga cos\u00ec le sue \"avance\", mentre lei invece dimostra solitamente di non essere minimamente interessata (soprattutto per via della sua nauseante puzza), sebbene in alcune circostanze anche quest'ultima rivela una certa infatuazione per lui.\nRalph il Lupo e Sam Canepastore.\nRalph il Lupo (\"Ralph Wolf\") \u00e8 il protagonista di una serie di corti insieme a Sam Canepastore. Un impacciato canide fisicamente identico a Willy il Coyote, con l'eccezione del naso che \u00e8 di colore rosso, e degli occhi che il pi\u00f9 delle volte sono di colore bianco. Cerca sempre di catturare le pecore del gregge di Sam, ma senza mai ottenere alcun successo, sia per via della sua incompetenza o per via dello stesso Sam, il quale picchia Ralph ogniqualvolta che lo becca, sebbene questo in realt\u00e0 sia soltanto il loro lavoro quotidiano.\nSam Canepastore (\"Sam Sheepdog\") \u00e8 l'antagonista di Ralph il Lupo durante il loro orario di lavoro. Grosso e forzuto cane da pastore, possiede un lungo ciuffo rosso che gli copre gli occhi, ma nonostante ci\u00f2 \u00e8 sempre bene attento al suo gregge, e non esita a picchiare Ralph se quest'ultimo cerca di rubargli le pecore. Al di fuori dell'orario di lavoro dimostra tuttavia di provare anche un sentimento di amicizia nei suoi confronti e la cosa \u00e8 reciproca.\nGeorge il Cane.\nGeorge il Cane (\"George P. Dog\") \u00e8 il basset hound della fattoria di Foghorn Leghorn nonch\u00e9 arcinemico di quest'ultimo, i due infatti non perdono mai occasione per darsi battaglia. Nelle loro prime battaglie prevaleva sempre Foghorn ma in seguito per non scontentare i fan gli autori decisero di far vincere ogni tanto il cane.\nHenery il Falchetto.\nHenery il Falchetto (\"Henery Hawk\") \u00e8 un piccolo ma risoluto falco dal piumaggio marroncino che ambisce a catturare Foghorn Leghorn per divorarlo. Raramente, pur di raggiungere il suo intento, si allea con il cane George.\nMiss Prissy.\nMiss Prissy \u00e8 una gallina vedova che vive nel pollaio di Foghorn Leghorn, innamorata di quest'ultimo e con il quale cerca di sposarsi a tutti i costi. Miss Prissy ha il piumaggio bianco, una corporatura smilza, le zampe e il becco gialli. Indossa sempre piccoli occhiali da vista con le lenti rotonde e un cappellino femminile a larga tesa di colore azzurro che va allacciato sotto il mento, ha un figlio di nome Egghead Jr. e crede che Foghorn possa essere un ottimo padrino per lui.\nEggbert.\nEggbert (\"Egghead Jr.\") \u00e8 il figlio della gallina Miss Prissy. \u00c8 un pulcino giallo che indossa un enorme paio di occhiali e non parla mai, dimostra di essere molto disinteressato alle idee di Foghorn.\nHubie e Bertie.\nHubie e Bertie sono due dispettosi topolini, nemici del Gatto Claude. Hubie \u00e8 il capo ed \u00e8 di colore grigio mentre Bertie invece \u00e8 meno intelligente dell'amico, ha due grossi incisivi ed \u00e8 di colore marroncino (sebbene nelle loro apparizioni pi\u00f9 recenti capiti diverse volte che i loro colori vengano scambiati). \nClaude.\nClaude \u00e8 un gatto molto ansioso e paranoico (pi\u00f9 precisamente affetto da ipocondria), di colore giallo con l'eccezione del ventre e del muso bianco e della punta della coda e dei capelli rossi. \u00c8 nemico dei topolini Hubie e Bertie e del cagnolino Frisky Puppy.\nPete Puma.\nPete Puma \u00e8 un leone di montagna antropomorfo un po' tonto e piuttosto ingenuo, contraddistinto soprattutto da una sua risata bislacca e quasi soffocante. \u00c8 sempre a caccia di prede, ma finisce per fallire ogni volta.\nBeaky Buzzard.\nBeaky Buzzard \u00e8 uno sciocco avvoltoio dall'aria perennemente stanca e con il sorriso stampato in faccia, sempre alla ricerca di prede e finendo regolarmente con l'ottenere solo scarsi risultati. Nella sua prima apparizione era chiamato Killer.\nGossamer.\nGossamer \u00e8 un mostro creato, a seconda del cortometraggio, da Peter Lorre o dal Dr. Moron. Enorme creatura ricoperta interamente da una peluria rossa, indossa due grosse scarpe da ginnastica e si esprime solitamente con grugniti e ruggiti. Nella sua prima apparizione non aveva un nome, mentre nella successiva invece era chiamato Rudolph. Appare inoltre nella serie \"The Looney Tunes Show\", dove viene rappresentato stavolta come un ragazzo timido e innocente dalla voce flebile nonch\u00e8 figlio della Strega Hazel, e nel film \"\", come uno dei giocatori della Tune Squad.\nPeter Lorre.\nPeter Lorre \u00e8 uno scienziato pazzo di bassa statura che si presenta come chiaro omaggio e parodia dell'omonimo attore.\nDr. Moron.\nIl Dr. Moron \u00e8 un nanetto basato sull'attore Boris Karloff, nonch\u00e9 scienziato pazzo dalla testa enorme. Nelle sue apparizioni si presenta come il creatore e padrone del mostro Gossamer. \u00c8 conosciuto anche come il Dr. Frankenbeans.\nPiedelento Rodr\u00edguez.\nPiedelento Rodr\u00edguez (\"Slowpoke Rodriguez\") \u00e8 il cugino di Speedy Gonzales, un topo alto e smilzo che a differenza di quest'ultimo \u00e8 ritenuto il topo pi\u00f9 lento di tutto il Messico.\nK-9.\nK-9 \u00e8 il cane domestico di Marvin il Marziano che appare sempre al fianco di quest'ultimo, ha la pelliccia verde e come il suo padrone indossa un elmetto e delle scarpe da ginnastica per ogni zampa.\nMichigan J. Frog.\nMichigan J. Frog \u00e8 una rana dotata di bastone e cappello elegante che adora cantare e ballare, ma lo fa solo quando c'\u00e8 un'unica persona in sua presenza.\nMarc Antonio e Pulcetta.\nMarc Antonio e Pulcetta (\"Marc Anthony\" e \"Pussyfoot\") sono rispettivamente un corpulento bulldog marrone (grigio in un episodio) e un'adorabile gattina nera dal ventre e volto bianco. Marc Antonio \u00e8 molto affezionato a Pulcetta ed \u00e8 sempre pronto a difenderla da ogni pericolo.\nRocky e Mugsy.\nRocky e Mugsy sono una coppia di gangster, il primo \u00e8 un nano nonch\u00e9 il leader del duo che escogita i piani mentre il secondo invece \u00e8 grande, grosso e poco intelligente.\nStrega Hazel.\nStrega Hazel (\"Witch Hazel\") \u00e8 una buffa e strampalata megera dalla pelle verde che cerca sempre di cuocere ignare vittime nel suo calderone. Nella serie \"The Looney Tunes Show\" (dove viene ribattezzata Lezah) si presenta invece come un personaggio positivo e madre del mostro Gossamer.\nI Tre Orsi.\nI Tre Orsi sono una bizzarra e disfunzionale famiglia di orsi antropomorfi composta da padre, madre e figlio, chiara parodia dei tre orsi della fiaba di \"Riccioli d'oro\". Il padre \u00e8 un nanetto brontolone, nervoso e pasticcione, la madre \u00e8 gentile, e il figlio \u00e8 grande e grosso, ma ingenuo e tonto, e viene sempre picchiato dal padre per la sua stupidit\u00e0.\nCecil Tartaruga.\nCecil Tartaruga (\"Cecil Turtle\") \u00e8 una testuggine piuttosto lenta e apparentemente non troppo sveglia, ma dall'indole subdola e scorretta. Nemico di Bugs Bunny, \u00e8 uno dei pochi avversari verso cui il coniglio non \u00e8 mai riuscito ad averla vinta, perdendo sempre contro di lui nelle gare di corsa che si rifanno alla favola \"La lepre e la tartaruga\".\nCharlie il Cane.\nCharlie il Cane (\"Charlie Dog\") \u00e8 un bassotto di colore marrone che compare in alcuni episodi con l'intento di trovare un padrone che lo adotti.\nFrisky Puppy.\nFrisky Puppy \u00e8 un cucciolo di cane iperattivo e giocoso, fisicamente uguale ad una versione pi\u00f9 giovane del bassotto Charlie ma con le orecchie allungate. Compare in alcuni cortometraggi come avversario del Gatto Claude. Una gag ricorrente vede Frisky abbaiare di sorpresa alle spalle di Claude spaventandolo e facendolo saltare in aria ogni volta che il felino cerca di acciuffarlo.\nSpike e Chester.\nSpike e Chester sono un duo di cani. Spike \u00e8 il capo ed \u00e8 un grosso bulldog grigio, severo e prepotente che indossa un maglione rosso e una bombetta, Chester invece \u00e8 un piccolo terrier giallo e marrone dal comportamento iperattivo che finisce sempre per irritare il suo boss. Nemici di Silvestro, fanno anche dei cameo nei film \"Space Jam\" e \".\nNasty Canasta.\nNasty Canasta \u00e8 uno spietato e brutale fuorilegge del vecchio West dotato di enorme stazza. Sebbene abbia poche apparizioni ha un ruolo pi\u00f9 rilevante nel film \", come uno dei sottoposti di Yosemite Sam.\nPinguino Playboy.\nPinguino Playboy \u00e8 un piccolo e adorabile cucciolo di pinguino con addosso un cappello a cilindro e una cravatta a farfalla.\nDudo.\nDudo (\"Sniffles\") \u00e8 un giovane topino protagonista di diversi corti. Fa anche una breve apparizione nel film \"Space Jam\".\nMac e Tosh.\nMac e Tosh sono due scoiattoli di prateria dalle origini inglesi, molto cortesi e amichevoli tra loro. In originale sono conosciuti anche come i \"Goofy Gophers\". Sono una parodia degli scoiattoli striati Cip e Ciop della Walt Disney Company.\nConte Succhiasangue.\nConte Succhiasangue (\"Count Bloodcount\") \u00e8 un infido ma sfortunato vampiro assetato di sangue che abita in Transilvania, finisce sempre per essere ingannato e umiliato grazie alla formidabile astuzia di Bugs Bunny.\nIl Torchio.\nIl Torchio (\"Crusher\") \u00e8 un lottatore di wrestling molto grosso e forzuto, ma anche irascibile e poco intelligente.\nFratelli Martin.\nFratelli Martin sono due bifolchi gemelli di campagna dalla lunga barba e sempre armati di fucile.\nGiovanni Jones.\nGiovanni Jones \u00e8 un cantante lirico italiano molto dotato ma piuttosto suscettibile. Nel cortometraggio in cui appare Bugs gli d\u00e0 del filo da torcere.\nBlacque Jacque Shellacque.\nBlacque Jacque Shellacque \u00e8 un furfante di bassa statura proveniente dal Canada francese. Ha i baffi neri e parla con un tipico accento del suo luogo d'origine, per aspetto fisico e personalit\u00e0 risulta molto simile a Yosemite Sam.\nHugo l'Abominevole Uomo delle Nevi.\nHugo l'Abominevole Uomo delle Nevi \u00e8 un gigantesco yeti sempre allegro e amichevole ma estremamente tonto che abita nelle montagne dell'Himalaya.\nRalph Phillips.\nRalph Phillips \u00e8 un ragazzino delle elementari dotato di fervida immaginazione e che adora fantasticare su tutto ci\u00f2 che gli sta intorno.\nPetunia Pig.\nPetunia Pig \u00e8 la fidanzata di Porky Pig, porta sempre dei codini contornati da due fiocchi rossi.\nDonnola Willie.\nDonnola Willie (\"Willie Weasel\") \u00e8 una bizzarra faina grigia con due denti sporgenti. Come Henery il Falchetto mira ad acchiappare e mangiare Foghorn Leghorn, il tutto senza successo.\nEl Toro.\nEl Toro (\"Toro the Bull\") \u00e8 un enorme e minaccioso toro spagnolo che non esita ad attaccare tutti coloro che si mettono dinanzi a lui. Appare nel cortometraggio \"Nella plaza de coniglios\" e nel film \"Space Jam\".\nBruttone Gorilla.\nBruttone Gorilla (\"Gruesome Gorilla\") \u00e8 un manesco e irascibile scimmione che in un paio di occasioni diventa controvoglia il \"padre\" di Bugs Bunny dopo che sua moglie ha insistito per tenerlo. Sia lui che la consorte fanno delle brevi apparizioni nel film \"Space Jam\".\nSam.\nSam \u00e8 un gatto rosso rivale di Silvestro.\nCappuccetto Rosso.\nCappuccetto Rosso (\"Little Red Riding Hood\") \u00e8 una ragazzina impertinente e antipatica che porta gli occhiali, parodia dell'omonimo personaggio.\nI Tre Porcellini e il Lupo Cattivo.\nI Tre Porcellini e il Lupo Cattivo sono dei personaggi basati sui protagonisti della nota fiaba che in un cortometraggio svolgono anche il ruolo di musicisti jazz.\nGremlin.\nGremlin \u00e8 una piccola e bizzarra creatura che compare nel corto \"Rosicchio in picchiata\", dove si scontra con Bugs Bunny nel tentativo di far sabotare un aereo.\nMelissa Duck.\nMelissa Duck \u00e8 la fidanzata di Daffy Duck. Appare in diversi cortometraggi, di cui il primo si presume sia \"Odiose starnazzate\", ma solo nel cortometraggio \"La maschera scarlatta\" viene chiamata per nome. Qui Daffy Duck deve salvare Lady Melissa, innamorata di lui, dalle perfide mire del Duca (Gatto Silvestro) e del Gran Ciambellano (Porky Pig). La sua versione bambina \u00e8 un personaggio regolare nella serie \"Baby Looney Tunes\".\nClyde Bunny.\nClyde Bunny \u00e8 il nipote di Bugs Bunny che appare nei cortometraggi \"Racconti fantastici\" e \"La nascita degli Stati Uniti\", in cui va a trovare lo zio. Compare anche negli speciali \"\" e \"Bugs Bunny e gli eroi americani\", nel webtoon \"Bunk Bedlam\" e in un episodio di \"New Looney Tunes\".\nShe Devil.\nShe Devil \u00e8 la fidanzata di Taz che appare nel cortometraggio \"Il diavolo indemoniato\", dove alla fine si sposa con quest'ultimo.\nColonnello Shuffle.\nColonnello Shuffle (\"Colonel Shuffle\") \u00e8 un omino dalla barba e dai baffi bianchi che vive nel sud degli Stati Uniti, dimostra di essere molto legato alle origini del suo paese. Compare nei cortometraggi \"Viaggiando sul Mississippi\" e \"Un cane opportunista\".\nYoyo Dodo.\nYoyo Dodo \u00e8 un bizzarro uccello dal carattere svitato e iperattivo che compare assieme a Porky Pig nel cortometraggio \"Porky in Strambilandia\" e nel suo remake \"L'ultimo dei Do-do\".\nLola Bunny.\n\u00c8 la fidanzata di Bugs Bunny che compare per la prima volta nel film \"Space Jam\" e successivamente nel suo sequel \"\" come giocatrice della Tune Squad in entrambe le pellicole. Fa anche una breve apparizione nel film direct-to-video \"Titti turista tuttofare\" nel ruolo di giornalista e diventa un personaggio ricorrente in diverse serie animate, tra cui la sitcom \"The Looney Tunes Show\"."}
{"id": "8439106", "revid": "1318658", "url": "https://it.wikipedia.org/wiki?curid=8439106", "title": "Alvis 3\u00bd litre", "text": "La Alvis 3\u00bd litre \u00e8 un'autovettura prodotta dalla casa automobilistica britannica Alvis dal 1935 al 1936.\nDescrizione.\nNel 1935 la Alvis present\u00f2 3\u00bd litre SA, dotata di un motore in linea a sei cilindri con tre carburatori SU avente una cilindrata di 3.571\u00a0cm\u00b3 (alesaggio \u00d7 corsa = 83 mm x 110\u00a0mm), che erogava una potenza di 102 CV (75 kW) a 3.600 giri/min. Il telaio aveva un passo di 3.226\u00a0mm e una carreggiata di 1.422\u00a0mm. Le sospensioni al retrotreno seguivano lo schema ad assale rigido con molle a balestra semiellittica. L'avantreno invece era composto da sospensioni indipendenti con una molla a balestra per lato. La vettura raggiungeva una velocit\u00e0 massima di 149\u00a0km/h.\nIl modello era disponibile con carrozzeria berlina, cabriolet e turismo. La vettura risultava lunga 4.712\u00a0mm e larga 1.702\u00a0mm. Di solito la Alvis consegnava al cliente solo il telaio e al meccanica, poi a esso il cliente faceva installare la carrozzeria da un'azienda terza.\nNel 1937 la 3\u00bd litre SA fu sostituita dalla Alvis Speed 25 SB e dalla Alvis 4.3 litre."}
{"id": "8439111", "revid": "112780649", "url": "https://it.wikipedia.org/wiki?curid=8439111", "title": "Principe di Gu\u00e9m\u00e9n\u00e9", "text": "Il titolo di Principe di Gu\u00e9m\u00e9n\u00e9 \u00e8 un titolo nobiliare francese che venne concesso da Carlo IV di Francia a Luigi VI de Rohan-Gu\u00e9m\u00e9n\u00e9, capitano d'armi al servizo del Re e cavaliere dell'Ordine di San Michele, discendente dell'omonima casata bretone, nel mese di settembre del 1570 con lettere patenti. \nDopo l'erezione della signoria di Montbazon a ducato per Luigi VII de Rohan-Montbazon, il principato di Gu\u00e9men\u00e9 divenne la prerogativa del figlio maggiore ed erede del \"Duca di Montbazon\".\nL'attuale detentore del titolo di Principe di Gu\u00e9m\u00e9n\u00e9, insieme che con quello di \"Pari di Francia, Duca di Montbazon, Duca di Bouillon, Principe di Rohan, Principe di Montauban, Principe di Rochefort\", \u00e8 Charles Raoul de Rohan-Rochefort.\nStoria.\nIl feudo di Gu\u00e9men\u00e9 fu acquistato il 26 maggio 1377, per 3 400 \"sous\" d'oro da Jean I, visconte di Rohan. Dal suo secondo matrimonio con l'Infanta Giovanna di Navarra, figlia della regina Giovanna II di Navarra, ebbe un figlio, Carlo, che ricevette il feudo di Gu\u00e9men\u00e9 come cadetto e vi si stabil\u00ec. \u00c8 il capostipite del ramo Rohan-Gu\u00e9men\u00e9, da cui provengono tutti gli attuali Rohan, e del ramo Rohan-Gi\u00e8, da cui discende il ramo ancora fiorente dei Rohan-Chabot.\nSignori di Gu\u00e9m\u00e9n\u00e9.\nLa signoria fu successivamente eretta a principato da Carlo IX nel settembre 1570\nPrincipi di Gu\u00e9men\u00e9.\nDopo l'erezione della signoria di Montbazon a ducato per Luigi VII de Rohan-Montbazon, il principato di Gu\u00e9men\u00e9 divenne la prerogativa del figlio maggiore ed erede del \"Duca di Montbazon\"."}
{"id": "8439112", "revid": "1543377", "url": "https://it.wikipedia.org/wiki?curid=8439112", "title": "Deptford Dockyard", "text": "Il Deptford Dockyard era un importante cantiere navale (en. \"dockyard\") della \"Royal Navy\" a Deptford sul Tamigi, attuale Lewisham (borgo di Londra), attivo dal XVI al XIX secolo. Costru\u00ec e mantenne navi da guerra per 350 anni. Molti eventi e navi significative sono stati associati ad esso. \nFondato da Enrico VIII nel 1513, fu il cantiere navale reale pi\u00f9 significativo del periodo Tudor e rimase uno dei principali cantieri navali per trecento anni. Qui furono sperimentati importanti nuovi sviluppi tecnologici e organizzativi e Deptford venne associato ai grandi marinai dell'epoca, tra cui Francis Drake e Walter Raleigh. Il cantiere si espanse rapidamente nel corso del XVI e XVII secolo, comprendo una vasta area, servendo per un certo periodo come quartier generale dell'amministrazione navale e divenne il deposito principale del Victualling Board. Lo zar Pietro il Grande visit\u00f2 il cantiere in incognito nel 1698 per apprendere le tecniche di costruzione navale. Il sito raggiunse l'apice nel XVIII secolo, quando costru\u00ec e/o ricostru\u00ec le navi degli esploratori Cook, Vancouver e Bligh e le navi da guerra di Nelson . \nIl \"Deptford Dockyard\" perse d'importanza dopo le guerre napoleoniche causa la sua posizione a monte del Tamigi poich\u00e9 lo stretto fiume era poco praticabile per le nuove grandi navi da guerra. In gran parte inattivo dopo il 1830, torn\u00f2 brevemente in auge negli anni 1840 salvo essere chiuso nel 1869. Il \"victualling yard\" istituito negli anni 1740 continu\u00f2 ad essere utilizzato fino agli anni '60, mentre il terreno utilizzato dal cantiere navale fu venduto e l'area \u00e8 ora nota come Convoys Wharf. \nScavi archeologici hanno avuto luogo presso il vecchio cantiere navale nel triennio 2010-12.\nStoria.\nFondazione.\nL'area di Deptford era stata utilizzata per costruire navi reali sin dall'inizio del XV secolo, regnante Enrico V. Furono fatte delle mosse per migliorare l'amministrazione e il funzionamento della \"Royal Navy\" durante il periodo Tudor, e Enrico VII fond\u00f2 il primo cantiere navale reale a Portsmouth nel 1496. Suo figlio Enrico VIII riprese ed ampli\u00f2 i piani del padre, preferendo per\u00f2 le rive del Tamigi ai porti della costa meridionale: fond\u00f2 prima il \"Woolwich Dockyard\" e poi il \"Deptford Dockyard\" nel 1513. \nIl cantiere Tudor.\nInizialmente il cantiere era costituito da poco pi\u00f9 di un bacino di carenaggio e un magazzino, con uno stagno trasformato in un bacino nel 1517 per fornire ormeggio a diverse navi del re. Altri magazzini furono costruiti tra il 1513 e il 1514 a Deptford e a Erith per soddisfare le esigenze della marina nella Guerra della Lega di Cambrai. Lo stagno trasformato in bacino copriva un totale di otto acri, era abbastanza profondo da accogliere una nave di 1000 t e fu diviso in tre parti. L'espansione fisica di Deptford mosse di pari passo con il rapido sviluppo dell'amministrazione navale inglese, prossima a dotarsi a met\u00e0 Cinquecento di un ufficio di amministrazioni centrale (il futuro \"\"Navy Board\"), e con la sua gerarchizzazione che proprio a Deptford si manifest\u00f2 con l'erigenda di uno stabile destinato agli \"ufficiali dell'Ammiragliato\"\". \nIl \"Deptford Dockyard\" divenne il pi\u00f9 importante dei cantieri reali, impiegando un numero crescente di lavoratori e espandendosi per incorporare nuovi magazzini. Era visitato occasionalmente dal re che vi ispezionava le navi in costruzione con il conseguente aumento delle spese di rappresentanza per il sito: nel 1550 il Tesoriere della Marina pag\u00f2 \u00a3 88 per ripavimentare la \"Deptford High Street\" \"\"cos\u00ec rumorosa e piena di sporcizia che la Maest\u00e0 del Re non poteva passare per vedere la costruzione delle navi di sua altezza\".\" \nLa banchina fu ricostruita e i pontili si espansero coprendo una superficie di 500-600 piedi sul fronte del fiume entro la fine del XVI secolo. Da allora quello spazio fu noto come il \"King's Yard\". La struttura di Deptford nel contempo si raffin\u00f2: nel 1578 furono pagate 150 \u00a3 per dotare di cancelli il bacino di carenaggio, ponendo fine alla prassi di chiudere ogni volta il bacino con uno scavo per bloccarvi la nave.\nIl significato di Deptford per la \"Royal Navy\" fu evidenziato nel 1581 quando Elisabetta I vi nomin\u00f2 cavaliere Francis Drake al rientro dalla circumnavigazione del globo a bordo della \"Golden Hind\" ordinando poi che il galeone fossero ormeggiato a Deptford Creek per un'esibizione pubblica (durata fino al 1660 quando la nave marc\u00ec e di ruppe). Sempre a Deptford si verific\u00f2 la famosa posa del mantello da parte di Sir Walter Raleigh ai piedi di Elisabetta. Tutto questo port\u00f2 a chiamare Deptford la \"Culla della Marina\".\nEspansione.\nLa crescita di altri cantieri navali, in particolare il \"Chatham Dockyard\" sul fiume Medway, minacci\u00f2 la supremazia di Deptford e all'inizio del XVII secolo si discuteva la possibile chiusura e vendita del cantiere Tudor. Sebbene Deptford e Woolwich possedessero gli unici moli funzionanti, il Tamigi era troppo stretto, poco profondo e molto utilizzato e i cantieri navali di Londra troppo lontani dal mare per renderlo un ancoraggio attraente per la marina in crescita. L'attenzione si spost\u00f2 sul Medway e furono costruite difese e strutture a Chatham e Sheerness.\nNonostante ci\u00f2, \"Deptford Dockyard\" continu\u00f2 a prosperare e ad espandersi, grazie all'influenza dei Pett, una dinastia di carpentieri che produsse diversi maestri tra la fine del XVI e l'inizio del XVII secolo. Una commissione della marina nel 1620 decise di concentrare la costruzione di navi a Deptford, ordinando la costruzione di 6 grandi navi, 3 navi medie e 1 piccola, tutte da Andrew Borrell a Deptford, con un tasso di consegna di due all'anno per cinque anni. Nel Seicento il \"King's Yard\" copriva una vasta area e comprendeva un gran numero di magazzini, squeri, fucine e altre strutture di manutenzione e officine. Il Grande Bacino fu ingrandito nel 1610, furono rimodellati numerosi scali, nel 1620 fu costruito un secondo bacino di carenaggio ed un terzo fu autorizzato nel 1623. \nCi furono ulteriori amplianti nel periodo del Commonwealth, con i soldi spesi per fornire un molo e tre nuovi pontili.\nIl cantiere fu visitato da Pietro il Grande, zar di Russia, che nel 1698 studi\u00f2 tecniche e pratiche di costruzione navale presso il cantiere. Soggiorn\u00f2 a Sayes Court, temporaneamente lasciata da John Evelyn all'ammiraglio John Benbow, ed un suo servitore rimasto in loco gli scrisse \"\"la casa \u00e8 piena di gente e trasandata.\" \"Lo zar si trova accanto alla vs. biblioteca e pranza nel salotto accanto al vs. studio. Pranza alle dieci e alle sei di sera, raramente \u00e8 a casa tutto il giorno, molto spesso \u00e8 al King's Yard o sull'acqua, vestito con abiti diversi.\"\"\nCon la crescente specializzazione tra i cantieri reali, Deptford si concentr\u00f2 sulla costruzione di piccole navi da guerra e fu il quartier generale del servizio di trasporto navale. Durante le varie guerre del XVIII e XIX secolo, la marina cerc\u00f2 di alleggerire la pressione sulle basi della flotta principale concentrando la costruzione navale nei bacini fluviali come Chatham, Woolwich e Deptford, lasciando i cantieri di prima linea a Portsmouth, Plymouth e Nore per la manutenzione e riparazione. \nNegli anni 1790, Deptford aveva cinque scali per la costruzione di navi da guerra, e dal 1807 \u00e8 stato inoltre servito da un \"hulk\" di stanza fissa. Deptford fu associato a un gran numero di navi e persone famose. Molte delle navi usate da James Cook durante i suoi viaggi di esplorazione furono rimesse nel cantiere navale (\"HMS Endeavour\", \"HMS Resolution\" \"HMS Discovery\", ecc.) cos\u00ec come le navi usate da George Vancouver nella sua spedizione tra il 1791 e il 1795 (\"HMS Discovery\" e \"HMS Chatham\"). La \"HMS Bounty\" fu riparata a Deptford nel 1787, cos\u00ec come lo era \"HMS Providence\", la nave usata da William Bligh nella sua seconda spedizione per l'albero del pane. Le navi da guerra costruite nel cantiere includono \"HMS Neptune\" e \"HMS Colossus\" usate da Nelson nella battaglia di Trafalgar nonch\u00e9 la \"HMS Swiftsure\" che a Trafalgar combatt\u00e9 per i francesi perch\u00e9 da loro catturata nel 1801.\nDeclino.\nLa fine delle guerre napoleoniche e il lungo periodo di relativa pace che segu\u00ec causarono un declino sia del numero di nuove navi richieste dalla marina sia del numero di legni da riparare e manutenere. La posizione di Deptford e le basse acque fluviali esacerbarono il problema con il lavoro e i contratti trasferiti ad altri cantieri reali. Il cantiere aveva dalla sua la posizione vicino ai principali uffici della marina a Londra ma l'insabbiamento del Tamigi e le navi da guerra sempre pi\u00f9 grandi ne fecero un sito poco attraente. L'ingegnere John Rennie comment\u00f2: \"Le navi di linea che sono costruite l\u00ec non possono essere ancorate e ramate, ne sono debitamente informato. Vi si collocano gli alberi dopodich\u00e9 vengono portate a Woolwich, dove sono ancorate, ramate e armate, e mi \u00e8 stato detto di un caso in cui sono trascorse molte settimane prima che si verificasse un vento e una marea in grado di far galleggiare una grande nave fino a Woolwich\". A partire dal 1821 a Deptford furono eseguiti solo lavori di manutenzione e dal 1830 solo lavori di demolizione. Il cantiere fu in gran parte chiuso tra il 1830 e il 1844, anche se si dice che la marina avesse tenuto una chiglia stesa nel capannone n. 1 adempiendo al contratto di locazione di John Evelyn che imponeva sempre la presenza di una nave in costruzione presso il cantiere. La marina dovette anzi affrettarsi a fornire una chiglia nel 1843 quando detto termine non fu rispettato. La costruzione di piccole navi da guerra riprese nel 1844 ma il cantiere fu ritenuto eccedente e infine chiuso nel 1869. La corvetta \"HMS Druid\", varata il 13 marzo 1869, fu l'ultima nave costruita al \"Deptford Dockyard\".\nAmministrazione.\nI primi amministratori dei cantieri navali durante il primo periodo Tudor furono chiamati \"Keepers of the Kings Marine (it. \"Custodi\")\", John Hopton fu \"Keeper of the\" \"Kings Storehouses\" per i cantieri di Deptford ed Erith nonch\u00e9 Controllore della Marina. Il \"Master Shipwright\" divenne allora il principale funzionario dei cantieri della \"Royal Navy\" fino all'introduzione dei commissari residenti del \"Navy Board\", quando divenne vice-commissario residente. Nel 1832 l'ufficio di commissario fu sostituito da quello di sovrintendente. \n\"Keeper of the Kings Storehouse\" a Deptford.\nTra i titolari dell'ufficio spiccano: \nCommissario Residente della Marina a Deptford.\nTra i titolari dell'ufficio spiccano: \n\"Master Shipwright\" di Deptford.\nElenco incompleto dei titolari: \nMastro Attendente di Deptford.\nQuesto ufficio fu creato per assistere all'allestimento, smantellamento, rimozione o messa in sicurezza di navi da guerra, ecc.\nElenco incompleto dei titolari: \nLascito.\nLa terra occupata dal cantiere fu venduta dopo la sua chiusura e l'area divenne nota come \"Convoys Wharf\". TP Austin pag\u00f2 \u00a3 70.000 per la terra, poi acquistata dalla \"City of London Corporation\" per \u00a3 91.500 che vi costru\u00ec dei mattatoi. Un periodico scrisse \"il Deptford Dockyard, smantellato e degradato dal vecchio servizio alla Marina, \u00e8 stato appena convertito in un mercato di bestiame straniero e un caos\". L'uso dell'area come mercato del bestiame continu\u00f2 fino al 1913; in seguito fu usato come deposito dell'esercito e poi come area di stoccaggio. Nel 1980 il sito \u00e8 stato acquisito da \"News International\" per l'importazione e lo stoccaggio di prodotti in carta ed \u00e8 inutilizzato dal 2008, in attesa di riqualificazione come complesso residenziale. \nMolti degli edifici, delle strutture e delle caratteristiche del \"Royal Dockyard\" sono stati persi o distrutti dalla sua chiusura e i suoi corsi d'acqua sono stati riempiti. Il \"Great Storehouse\" di Enrico VIII fu demolito nel 1954 e i suoi mattoni usati per le riparazioni di Hampton Court. La demolizione degli edifici adiacenti al deposito settecentesco segu\u00ec anche 1984. Alcuni edifici sono sopravvissuti, in particolare la \"Master Shipwright's House\" del 1708 (costruita da Joseph Allin), il vicino edificio per uffici del 1720 e l'importante \"Olympia Warehouse\" del 1846 (edificio con telaio in ferro, originariamente un doppio capannone costruito su due squeri del bacino principale). Resti di molte strutture del cantiere, compresi gli scali di alaggio, i bacini di carenaggio, i bacini, le officine degli stagnai e le fondamenta degli edifici sopravvivono sotto il livello del suolo e sono stati studiati negli scavi archeologici. Le sostruzioni del \"Great Storehouse\" sono ora un monumento. \nIl \"Progetto Lenox\".\nNel 2013 il \"Progetto Lenox\" avanz\u00f2 la proposta di costruire una replica grandezza naturale della \"HMS Lenox\", una nave da 70 cannoni costruita a Deptford nel 1678, e di realizzarla proprio nel vecchio cantiere navale come fulcro di un museo \"ad hoc\" da integrare nello sviluppo di Convoys Wharf. \nAlla fine del 2015 il progetto aveva acquisito slancio, con piani pi\u00f9 dettagliati che adeguavano la costruzione del \"Lenox\" allo sviluppo complessivo di questa parte di Deptford. Lo studio di fattibilit\u00e0 2015 ha identificato il molo custodito all'estremit\u00e0 occidentale del sito di Convoys Wharf come il luogo pi\u00f9 adatto per il bacino di carenaggio in cui sarebbe stata costruita la nave stessa: l'ingresso del canale esistente ma in disuso potrebbe quindi essere modificato come ingresso per il molo e ormeggio della nave una volta terminata. \nSi spera che il \"Lenox\" fornir\u00e0 un focus per la rigenerazione dell'area come la nave replica \"Hermione\" fece per Rochefort in Francia.\nDeptford Dockyard Victualling Yard.\nNel XVII secolo fu costruito a Deptford un \"Victualling Yard\" per l'approvvigionamento delle navi. Nel 1743 i Commissari-Approvvigionatori spostarono il loro deposito principale da Tower Hill a Deptford e avviarono la costruzione di nuovi impianti sul sito: una cooperativa, magazzini, macelli, strutture per la cottura e per la birra. Nel 1858 fu ribattezzato \"Royal Victoria Victualling Yard\". \nIl \"Victualling Yard\" continu\u00f2 a funzionare per quasi un secolo dopo la chiusura del cantiere navale, producendo e conservando cibo, bevande, vestiario e mobilio per la marina. Chiuse nel 1961 e sul sito fu costruita una tenuta comunale. Numerosi edifici e strutture, in gran parte risalenti al 1770-80, sono stati mantenuti e sono ancora visibili all'interno e intorno alla Tenuta Pepys. "}
{"id": "8439115", "revid": "1568601", "url": "https://it.wikipedia.org/wiki?curid=8439115", "title": "Monte Stevia", "text": "Il Monte Stevia (o La Stevia) \u00e8 una montagna del gruppo del Puez nelle Dolomiti, sul versante settentrionale della Val Gardena. Il massiccio, che \u00e8 protetto nel Parco Naturale Puez-Odle, \u00e8 caratterizzato da ripide pareti dolomitiche a nord-ovest, torri e gole a sud-est della Vallunga, nonch\u00e9 da un vasto altopiano con prati alpini, pascoli e il rifugio Stevia. Il punto pi\u00f9 alto della Stevia a 2555 m si trova sul bordo nord-ovest dell'altopiano. Secondo Castiglioni, il nome Stevia significa \"pascolo lontano\" in ladino. A nord-est della Pizascharte (2489 m) la catena montuosa continua a Montejela (2644 m) e al Col dala Pieres (2747 m).\nIn direzione della Vallunga, gole profondamente incise separano le torri nel sud-est. La prima torre, Steviola (2083 m), \u00e8 separata dalla seconda, la torre La Porta (2206 m), che \u00e8 contrassegnata da una finestra di montagna, dalla gola della Val d'Andrea. Una seconda gola, la Valaccia, che scende dall'altopiano a sud-est, \u00e8 facile da percorrere e separa il Ciastel (2196 m) dalla torre La Porta. La valle del Pisciodel con una piccola cascata separa un'altra torre senza nome (2226 m); la gola successiva \u00e8 la Val di Ciavai. L'ultima valle \u00e8 la Val Ntai\u00ebda.\nL'altopiano \u00e8 raggiungibile attraverso la via normale da sud di Selva di Val Gardena attraverso il cosiddetto \"Palota\". Un'ulteriore salita conduce dal Rifugio Firenze ad ovest, sotto la Stevia, fino alla cima."}
{"id": "8439119", "revid": "2130303", "url": "https://it.wikipedia.org/wiki?curid=8439119", "title": "Santuario della Madonna del Carmine (Incisa Scapaccino)", "text": "Il santuario della Madonna del Carmine \u00e8 una chiesa parrocchiale della diocesi di Acqui che si trova nella localit\u00e0 di Incisa Scapaccino, in provincia di Asti.\nStoria.\nLa chiesa \u00e8 posta in posizione elevata, nel Borgo Villa di Incisa Scapaccino sul colle detto Valcalzara e la sua costruzione, che inglob\u00f2 parti di una chiesa romanica precedente, risale agli inizi del XV secolo.\nPer secoli fu occupata dai frati Carmelitani.\nNel XVIII secolo il fabbricato fu oggetto di importanti lavori di rifacimento delle decorazioni che ne trasformarono l'aspetto in stile barocco.\nTra il 1964 e il 1975, l'edificio ebbe notevoli lavori di restauro che eliminarono gran parte delle aggiunte settecentesche riportandolo all'aspetto con cui si presenta oggi.\nCaratteristiche.\nL'edificio, in stile gotico semplificato, \u00e8 a tre navate dotate di archi a sesto leggermente acuto.\nLa facciata, tripartita da contrafforti a sezione rettangolare, possiede un rosone occluso e un portale in stile barocco.\nSulla parte absidale si innalza il campanile, in mattoni, di epoca coeva alla chiesa.\nL'interno si caratterizza per la presenza di interessanti affreschi e di tracce di affreschi quattro-cinquecenteschi."}
{"id": "8439121", "revid": "775372", "url": "https://it.wikipedia.org/wiki?curid=8439121", "title": "Deaf Champions League Football", "text": ""}
{"id": "8439123", "revid": "6923", "url": "https://it.wikipedia.org/wiki?curid=8439123", "title": "Museo Ho Chi Minh", "text": "Il museo Ho Chi Minh (in vietnamita \"B\u1ea3o t\u00e0ng H\u1ed3 Ch\u00ed Minh\") \u00e8 un museo di Hanoi, capitale del Vietnam. \u00c8 dedicato ad Ho Chi Minh, leader della lotta di indipendenza vietnamita contro i francesi e primo presidente del paese.\nIl museo si trova all'interno del complesso Ho Chi Minh, nel distretto di Ba Dinh, alle spalle del Mausoleo di Ho Chi Minh ed \u00e8 stato aperto al pubblico nel 1990. Le collezioni del museo seguono in ordine cronologico la vita di Ho Chi Minh, dalla nascita nel villaggio di Kim Li\u00ean, ai viaggi all'estero, l'adesione al comunismo e la lotta contro la Francia e in seguito gli Stati Uniti. L'ultima sezione \u00e8 dedicata alla figura di Ho Chi Minh come eroe nazionale e figura guida del Vietnam moderno."}
{"id": "8439124", "revid": "767487", "url": "https://it.wikipedia.org/wiki?curid=8439124", "title": "Haus zum Roten Ochsen", "text": "La Haus zum Roten Ochsen (lett.: \u00abcasa del bue rosso\u00bb) \u00e8 un edificio rinascimentale sul Fischmarkt di Erfurt ed \u00e8 considerato uno dei pi\u00f9 belli del suo genere in Germania. \nStoria.\nL'edificio venne costruito, per la prima volta, nel 1392 e modificato, nel 1562, dal maestro Jacob Naffzer (circa 1529 - 1586) in stile rinascimentale. \nSulla facciata sopra il piano terra c'\u00e8 un fregio su cui sono raffigurate le muse e gli antichi dei del pianeta. Al centro si vede un \"bue rosso\" con le corna d'oro che da il nome all'edificio. \nLa sala rinascimentale, splendidamente arredata, si trova al primo piano e ospita numerose mostre. La casa \u00e8 la sede dell'Associazione d'arte di Erfurt. \nL'edificio, \u00e8 stato ristrutturato nel 1976 e poi utilizzato come galleria d'arte. Oltre ad essere un edificio residenziale, \u00e8 anche un edificio commerciale e nella prima met\u00e0 del XX secolo secolo vi si trovava un cinema. "}
{"id": "8439126", "revid": "1543377", "url": "https://it.wikipedia.org/wiki?curid=8439126", "title": "Matteo Tassi", "text": "Biografia.\nStudi\u00f2 nell'Accademia di Belle Arti di Perugia per poi trasferirsi a Roma per frequentare l'insegnamento di prospettiva e decorazione del professore (anch'egli perugino) Annibale Angelini all'Accademia di San Luca.\nNel 1856, con Alessandro Mantovani, lavor\u00f2 su una parte del restauro degli affreschi della Loggia di Raffaello in Vaticano. Dal 1860 al 1864, lavor\u00f2 quindi in Firenze. Ha altres\u00ec lavorato a decorazioni varie a Civitavecchia, all'Aquila, al Teatro Comunale di Todi (al fianco di Alfonso Morganti), e al Teatro Imperiale di Pesaro.\nGran parte dell'opera del Tassi si \u00e8 svolta nella sua citt\u00e0 natale, Perugia (anche se sussistono dubbi circa la citt\u00e0 natia potendosi ipotizzare che il Tassi venisse dalla vicina Assisi). Nello specifico, dipinse in casa Tambaldi, alla Cassa di Risparmio dei Gallenga, nella stazione ferroviaria e nella Chiesa di San Costanzo (completando quest'ultima in stile bizantino). Ivi dipinse la volta del Caff\u00e8 Melinelli in corso Pietro Vannucci ora sede della Banca di Mantignana. Tra il 1883 e il 1885 lavor\u00f2 al restauro dei pochi affreschi rimasti nella Grande Sala del Palazzo del Capitano del Popolo di Perugia. Ha anche affrescato il soffitto del Teatro della Sapienza di Perugia ed \u00e8 autore di una rappresentazione allegorica di \"Sogno\" nel Teatro \"Francesco Morlacchi\" di Perugia.\nOpere del Tassi sono presenti a Firenze e nel nord-ovest italiano, a Genova, a Torino e a Milano."}
{"id": "8439130", "revid": "122246", "url": "https://it.wikipedia.org/wiki?curid=8439130", "title": "Turngemeinde 1862 R\u00fcsselsheim (pallavolo maschile) 2016-2017", "text": ""}
{"id": "8439131", "revid": "1123217", "url": "https://it.wikipedia.org/wiki?curid=8439131", "title": "Boletus rhodopurpureus", "text": ""}
{"id": "8439132", "revid": "122246", "url": "https://it.wikipedia.org/wiki?curid=8439132", "title": "Turngemeinde 1862 R\u00fcsselsheim (pallavolo maschile) 2015-2016", "text": ""}
{"id": "8439134", "revid": "77594", "url": "https://it.wikipedia.org/wiki?curid=8439134", "title": "Museo H\u1ed3 Ch\u00ed Minh", "text": ""}
{"id": "8439135", "revid": "1444345", "url": "https://it.wikipedia.org/wiki?curid=8439135", "title": "Titanium", "text": "Titanium in inglese vuol dire Titanio ma ha anche altri significati:"}
{"id": "8439140", "revid": "1543377", "url": "https://it.wikipedia.org/wiki?curid=8439140", "title": "Chimica strumentale", "text": "La chimica analitica strumentale, o semplicemente chimica strumentale, \u00e8 una branca della chimica analitica che indaga gli analiti utilizzando strumenti scientifici. Rientrano in questo campo la spettrofotometria, la spettrometria di massa, la cromatografia, l'elettroforesi, la potenziometria, la voltammetria.\nQuesta branca della chimica analitica \u00e8 ormai la predominante e in veloce espansione, sebbene metodi di chimica analitica classica siano ancora usati.\nSpettroscopia.\nLa spettroscopia misura l'interazione delle molecole con le radiazioni elettromagnetiche. La spettroscopia comprende diverse tecniche come la spettroscopia di assorbimento atomico, la spettroscopia di emissione atomica, la spettroscopia a raggi ultravioletti, la spettroscopia di fluorescenza a raggi X, la spettroscopia infrarossa, la spettroscopia Raman, la spettroscopia di risonanza magnetica nucleare, la spettroscopia di fotoemissione, la spettroscopia di M\u00f6ssbauer, la spettroscopia di dicroismo circolare, eccetera.\nSpettroscopia nucleare.\nI metodi di spettroscopia nucleare utilizzano le propriet\u00e0 di un nucleo per misurare le propriet\u00e0 delle sostanze, in particolare la struttura delle molecole. Metodi comuni sono ad esempio: spettroscopia di risonanza magnetica nucleare (NMR), spettroscopia di M\u00f6ssbauer (MBS), correlazione angolare perturbata (PAC) e cos\u00ec via.\nSpettrometria di massa.\nLa spettrometria di massa misura il rapporto massa-carica delle molecole usando campi elettrici e magnetici. Esistono diversi metodi di ionizzazione: ionizzazione elettronica, ionizzazione chimica, elettrospray, bombardamento con atomi veloci, desorbimento / ionizzazione laser assistito da matrice e altri. Inoltre, la spettrometria di massa \u00e8 classificata in base agli approcci degli analizzatori di massa: settore magnetico, analizzatore di massa a quadrupolo, trappola ionica quadrupolare, tempo di volo, risonanza del ciclotrone ionico con trasformata di Fourier, eccetera.\nCristallografia.\nLa cristallografia \u00e8 una tecnica che caratterizza la struttura chimica dei materiali a livello atomico analizzando i modelli di diffrazione di radiazioni elettromagnetiche o particelle che sono state deviate dagli atomi nel materiale. I raggi X sono pi\u00f9 comunemente usati. Dai dati grezzi pu\u00f2 essere determinato il posizionamento relativo degli atomi nello spazio.\nAnalisi elettrochimiche.\nI metodi elettroanalitici misurano il potenziale elettrico in volt e / o la corrente elettrica in ampere in una cella elettrochimica contenente l'analita. Questi metodi possono essere classificati in base agli aspetti della cellula che sono controllati e misurati. Le tre categorie principali sono la potenziometria (viene misurata la differenza nei potenziali dell'elettrodo), la coulometria (la corrente della cella viene misurata nel tempo) e la voltammetria (la corrente della cella viene misurata mentre altera attivamente il potenziale della cella).\nAnalisi termica.\nLa calorimetria e l'analisi termogravimetrica misurano l'interazione tra materia e calore.\nTecniche cromatografiche.\nI processi di separazione vengono utilizzati per ridurre la complessit\u00e0 delle miscele di materiali. La cromatografia e l'elettroforesi sono rappresentative di questo campo.\nTecniche ibride.\nLe combinazioni delle varie tecniche produce tecniche \"ibride\". Numerosi esempi sono oggi in uso e sono in fase di sviluppo nuove tecniche ibride. Ad esempio, gascromatografia-spettrometria di massa, LC-MS, GC-IR, LC-NMR, LC-IR, CE-MS, ICP-MS e cos\u00ec via.\nLe tecniche di separazione ibride si riferiscono a una combinazione di due o pi\u00f9 tecniche per separare le sostanze chimiche dalle soluzioni e rilevarle. Molto spesso l'altra tecnica \u00e8 una tecnica cromatografica. Le tecniche ibride sono ampiamente utilizzate in chimica e biochimica. Talvolta viene utilizzata una barra anzich\u00e9 il trattino, soprattutto se il nome di uno dei metodi contiene al suo interno un trattino.\nMicroscopia.\nLa visualizzazione di singole molecole, singole cellule biologiche, tessuti biologici e nanomateriali \u00e8 un approccio molto importante nella scienza analitica. Inoltre, l'ibridazione con altri strumenti analitici tradizionali sta rivoluzionando la scienza analitica. La microscopia pu\u00f2 essere classificata in tre diversi campi: microscopia ottica, microscopia elettronica e microscopia a scansione di sonda. Questo settore \u00e8 in rapida crescita a causa del rapido sviluppo delle industrie dei computer e delle macchine fotografiche.\nLab-on-a-chip.\nDispositivi che integrano molteplici funzioni di laboratorio su un singolo chip di dimensioni di pochi millimetri quadrati o centimetri e che sono in grado di gestire volumi di fluido estremamente piccoli fino a meno dei picolitri."}
{"id": "8439141", "revid": "1091378", "url": "https://it.wikipedia.org/wiki?curid=8439141", "title": "Kiki Mordi", "text": " Nel 2016 ha vinto il premio come miglior presentatrice radiofonica ai Nigerian Broadcasters Merit Awards.\nVita e formazione.\nMordi \u00e8 nata a Port Harcourt, nello stato di Rivers, in Nigeria, da genitori nigeriani. Dopo la morte di suo padre, ottenne l'ammissione all'Universit\u00e0 della Nigeria per studiare medicina, ma in seguito abbandon\u00f2 a causa di molestie sessuali che sub\u00ec da parte di un docente della facolt\u00e0 stessa.\nCarriera.\nMordi \u00e8 una giornalista nigeriana, regista e scrittrice. Attualmente \u00e8 giornalista della BBC Africa Eye. Nel 2017 ha avviato una petizione online per porre fine ai soprusi della polizia dopo che alcuni poliziotti nigeriani hanno perquisito la sua abitazione accusando lei ed il suo ragazzo di essere membri di una setta religiosa e le hanno chiesto dei soldi per far cadere le accuse.\nNel 2016, ha vinto il premio di miglior presentatore di programmi radiofonici ai Nigerian Broadcasters Merit Awards. Nel febbraio 2020 ha ricevuto il premio Gatefield per il giornalismo di pubblico servizio.\nHa avuto molto successo il suo documentario \"Sex for Grades\", prodotto dalla BBC, in cui conduce un'indagine sulle molestie sessuali che subiscono le studentesse femmine dell'Universit\u00e0 di Lagos e dell'Universit\u00e0 del Ghana da parte di alcuni professori; lo scandalo causato dal video ha portato alla sospensione di alcuni docenti dal servizio. Nel 2020 Mordi ha ricevuto il premio Michael Elliot dell'International Center for Journalism di Washington per questo documentario, e anche la candidatura per l'International Emmy Award nella categoria temi di attualit\u00e0.\nCollegamenti esterni.\nSito ufficiale"}
{"id": "8439154", "revid": "1123217", "url": "https://it.wikipedia.org/wiki?curid=8439154", "title": "Boletus torosus", "text": ""}
{"id": "8439155", "revid": "712828", "url": "https://it.wikipedia.org/wiki?curid=8439155", "title": "Haus zum Breiten Herd", "text": "La Haus zum Breiten Herd (lett.: \u00abcasa della grande stufa\u00bb) \u00e8 una casa rinascimentale situata sul lato settentrionale del mercato del pesce (al numero 13) nel centro storico di Erfurt. \n\u00c8 uno degli edifici rinascimentali pi\u00f9 belli e conosciuti della citt\u00e0. \nStoria.\nL'edificio fu costruito nel 1584 per conto dell'ufficiale giudiziario e consigliere comunale Heinrich von Denstedt. Dietro la casa c'\u00e8 una \"casa estiva barocca\" con una sala, costruita nel 1727 dall'allora proprietario, il ministro e consigliere privato di Brunswick, Christoph Schulze. Nel 1734 la casa annessa all'ex casa vicina \"Zum St\u00f6tzel\" quando la famiglia von M\u00fcnchhausen di Herrengosserstedt la acquist\u00f2. Durante il Congresso di Erfurt nel 1808, Federico Augusto I di Sassonia visse nella casa. Napoleone vi fece una visita solenne con i suoi marescialli. \nArchitettura.\nIl disegno policromo della facciata del Rinascimento fu ricostruito nel 1968. Sulla facciata, al primo piano, ci sono rappresentazioni personificate dei cinque sensi, che sono state progettate sulla base di disegni di Frans Floris di Anversa. Ci sono delle cariatidi nei timpani delle finestre ai piani superiori. Nella parte superiore della casa c'\u00e8 una figura che rappresenta un Lanzichenecco. La decorazione della facciata \u00e8 stata realizzata nella bottega di Hans Friedemann il Vecchio. \nLa casa della grande stufa divenne il modello della casa della corporazione, che fu costruita in due fasi nel 1882/83 e nel 1892/93 nello stile neorinascimentale a destra della ampio \"Haus zum Breiten Herd\" (numeri civici 14-16). A seguito di un incendio, il 17 luglio 2008, nel ristorante italiano al piano terra, l'edificio \u00e8 stato danneggiato. "}
{"id": "8439178", "revid": "125689744", "url": "https://it.wikipedia.org/wiki?curid=8439178", "title": "Vallunga", "text": "La Vallunga (in tedesco: \"Langental\"), in ladino:\u2019\u2019Val\u2019\u2019, \u00e8 una valle a valle a forma di U in Alto Adige, che si dirama dalla Val Gardena nel comune di Selva di Val Gardena e conduce a nord-est nel Gruppo del Puez. La valle \u00e8 delimitata a Nord dal Monte Stevia, Col dala Pieres e dal Piz Duleda, dalle vette Piz de Puez e dal Col de Puez. Ad sud, le due valli laterali di Lietres e Chedul (in tedesco \"Kedultal\") si diramano; sono separate (da nord a sud) dalle creste del Gruppo del Cir, Mont de S\u00ebura e Col Turont. L'intera area fa parte del Parco Naturale Puez-Odle.\nLa valle offre numerosi sentieri escursionistici in estate e una lunga pista da sci di fondo in inverno.\nLe rovine del Castel Wolkenstein sorgono nel mezzo delle rocce all'ingresso sul lato destro della valle. Nella parte inferiore della valle si trova la Cappella Sylvester, con affreschi del XVIII secolo.\nGalleria d'immagini.\nVedi la mappa dei nomi ladini della zona."}
{"id": "8439186", "revid": "580197", "url": "https://it.wikipedia.org/wiki?curid=8439186", "title": "Championnat de Ligue Professionelle 1 2012-2013", "text": "Il Championnat de Ligue Professionelle 1 2012-2013 \u00e8 stato l'ottantasettesima stagione del massimo campionato tunisino, iniziato l'11 novembre 2012 e terminato il 29 maggio 2013. Il campionato \u00e8 stato vinto dallo per l'ottava volta nella sua storia.\nPlayoff/Playout.\nPlayoff.\nLegenda:"}
{"id": "8439194", "revid": "92723", "url": "https://it.wikipedia.org/wiki?curid=8439194", "title": "Mestre Ata\u00edde", "text": ""}
{"id": "8439195", "revid": "287204", "url": "https://it.wikipedia.org/wiki?curid=8439195", "title": "Ospedale Maggiore di Novara", "text": "L'Ospedale Maggiore della Carit\u00e0 \u00e8 un ospedale pubblico di Novara fondato nell'undicesimo secolo.\nStoria.\nFondato come ente dedicato a San Michele Arcangelo a met\u00e0 dell'undicesimo secolo, si dedic\u00f2 alla cura dei malati solo dalla fine del secolo successivo. Pur essendo un ente religioso dipendeva largamente dal Comune di Novara che ne nominava gli amministratori.\nNel 1600 venne demolito l'antico edificio e l'ospedale venne trasferito nell'edificio attuale dal 1643. A met\u00e0 '800 l'architetto Alessandro Antonelli si occup\u00f2 di un'espansione con un nuovo edificio ad \"L\".\nDal 2007 \u00e8 trasformato in con decreto della giunta regionale.\nAmministrazione.\nDall'Ospedale Maggiore dipende anche l'Ospedale San Giuliano."}
{"id": "8439205", "revid": "578661", "url": "https://it.wikipedia.org/wiki?curid=8439205", "title": "Ospedale Maggiore della Carit\u00e0", "text": ""}
{"id": "8439211", "revid": "729019", "url": "https://it.wikipedia.org/wiki?curid=8439211", "title": "Fortezza di Ferrara", "text": "La fortezza di Ferrara, talvolta chiamata anche cittadella di Paolo V o in modi simili, \u00e8 stata una struttura difensiva di grandi dimensioni sulla cinta muraria di Ferrara costruita nel 1608 e demolita definitivamente nelle sue principali strutture a partire dal 1859.\nStoria.\nCon la devoluzione di Ferrara, che comport\u00f2 la fine del ducato e del governo degli Este a Ferrara, inizi\u00f2 il periodo dell'amministrazione diretta da parte della Santa Sede esercitata dai cardinali legati. Il primo di questi, mandato da papa Clemente VIII, fu suo nipote Pietro Aldobrandini.\nCostruzione.\nDurante la visita a Ferrara, attorno alla met\u00e0 del 1598, Clemente VIII inizi\u00f2 a pensare ad una struttura fortificata moderna finalizzata ad un duplice scopo: difendere la citt\u00e0 da possibili attacchi provenienti dalla Serenissima, che avrebbe potuto tentare di conquistare un territorio da sempre nei suoi interessi, e mantenere il controllo locale anche nei confronti della popolazione, magari istigata dagli stessi Este ormai a Modena per riprendere il controllo della loro antica capitale. Per molti anni tuttavia la situazione rest\u00f2 immutata, e Pietro Aldobrandini appena arrivato in citt\u00e0 visit\u00f2 la famosa Delizia di Belvedere. Questo palazzo e l'isola sulla quale si trovava con i suoi giardini gli venne quello stesso anno in eredit\u00e0, quando mor\u00ec Lucrezia d'Este. L'Aldobrandini, quando venne a conoscenza delle intenzioni di papa Paolo V di procedere con il progetto di erigere la fortezza, si affrett\u00f2 a vendere la propriet\u00e0 da poco ereditata. I lavori iniziarono gi\u00e0 durante la fase finale del papato di Clemente VIII ma non furono conclusi.\nFu dunque con Paolo V che i lavori della fortezza continuarono in modo pi\u00f9 spedito, a partire dal 1608, e proseguirono ancora per circa 10 anni. Il progetto, inizialmente affidato a Giovan Battista Aleotti e che per l'occasione era stato nominato \"architetto della Fortezza di Ferrara\", venne poi realizzato compiutamente da Pompeo Targone, e comport\u00f2 la distruzione di una parte delle antiche mura, della delizia e di Castel Tedaldo. Fu rasa al suolo (spianata) una parte consistente della citt\u00e0 e tale operazione rese pi\u00f9 invisa alla popolazione il dominio papale. La fortezza, in tal modo, giustific\u00f2 la sua funzione di controllo degli stessi ferraresi e non solo quella ufficiale di difesa contro possibili nemici esterni.\nAlcuni anni dopo, quando a Ferrara il cardinale legato pontificio fu Giulio Cesare Sacchetti, le strutture della fortezza vennero ulteriormente integrate ed ampliate inoltre prosegu\u00ec l'opera di demolizione dei quartieri cittadini vicini per ottenere una maggior visuale a scopi difensivi. Anche la chiesa di San Benedetto venne coinvolta in questa fase dei lavori, come le porte cittadine di San Pietro e dell'Amore.\nParentesi napoleonica e periodo austriaco.\nCon l'arrivo delle truppe napoleoniche ne venne iniziata la demolizione e alcuni bastioni furono smantellati ma con la fine del periodo repubblicano a Ferrara si instaur\u00f2 un governo solo formalmente legato alla Chiesa, mentre il controllo reale fu in mano austriaca. La guarnigione dell'Impero austriaco ripar\u00f2 i danni della fortezza e ricominci\u00f2 ad usarla per il controllo territoriale sino al 1859.\nDemolizione.\nIn pochi anni la situazione geopolitica mut\u00f2 radicalmente, con la nascita del Regno d'Italia. A quel punto le sorti della fortezza furono decise, e venne rasa completamente al suolo con la sola eccezione dei due baluardi pi\u00f9 a sud ovest, quello di Santa Maria e quello di San Paolo. Anche la piccola chiesa dedicata a Maria, opera di Giovan Battista Aleotti si salv\u00f2, ma fu poi distrutta durante i bombardamenti alleati della seconda guerra mondiale. \nSviluppo dell'area durante il XX secolo.\nAll'inizio del XX secolo, dopo le distruzioni della seconda met\u00e0 del secolo precedente, l'intera area era praticamente vuota di costruzioni e l'antica piazza d'armi della fortezza demolita unita alla grande spianata che si trovava a est era un terreno libero delimitato a sud ovest solo dai due bastioni superstiti. Il 13 aprile del 1906 quello spazio enorme ospit\u00f2 a Ferrara lo spettacolo \"Buffalo Bill's Wild West\", con Buffalo Bill, che in quel periodo era in tourn\u00e9e in diverse citt\u00e0 italiane.\nA partire dal primo dopoguerra, nell'ambito dell'Addizione Novecentista, l'area entr\u00f2 nell'interesse dell'amministrazione cittadina e fu oggetto di importanti opere di urbanizzazione con la nascita di un nuovo quartiere, il quartiere Giardino, affidato inizialmente (e sin dal 1910) ai progetti dell'architetto Ciro Contini poi seguito da altri ingegneri ed architetti come Girolamo Savonuzzi, Carlo Savonuzzi, Adamo Boari e Virgilio Coltro. Le opere che influenzarono lo sviluppo futuro di tutto il nuovo rione ed ancora presenti sono l'Acquedotto di Ferrara, lo stadio Paolo Mazza, l'ex Mercato Ortofrutticolo, la scuola elementare Poledrelli e la ex Caserma Pastrengo. Nel secondo dopoguerra nuovi edifici ad uso abitativo hanno completato l'opera di urbanizzazione e la toponomastica delle vie in quell'area conserva il ricordo della sua storia passata, in particolare con via Fortezza, via Paolo V e via Castel Tedaldo.\nDescrizione.\nPer il tempo la fortezza fu una struttura moderna, a base pentagonale, con un fossato tutto attorno ed ingressi controllati attraverso pochi accessi difesi da bastioni e rivellini. All'interno gli edifici di servizio per la guarnigione e al centro una grande piazza d'armi. Al centro della piazza stava la statua del pontefice Paolo V.\nPatrimonio dell'umanit\u00e0.\nL'intero percorso delle mura di Ferrara, che comprende anche ci\u00f2 che resta dell'antica fortezza, viene ricordato tra i criteri di iscrizione della citt\u00e0 ai siti patrimonio mondiale dell'umanit\u00e0 con l'inserimento nel Patrimonio Mondiale Unesco rispettivamente a Berlino nel 1995 e a Marrakech nel 1999."}
{"id": "8439222", "revid": "1005847", "url": "https://it.wikipedia.org/wiki?curid=8439222", "title": "Giuseppe Bardellini", "text": "Fu eletto senatore per la II e la III legislatura della Repubblica Italiana."}
{"id": "8439230", "revid": "1123217", "url": "https://it.wikipedia.org/wiki?curid=8439230", "title": "Gomphidius viscidus", "text": ""}
{"id": "8439233", "revid": "1573940", "url": "https://it.wikipedia.org/wiki?curid=8439233", "title": "Halcampidae", "text": "Halcampidae , anche conosciuta come Halcampoididae, \u00e8 una famiglia di celenterati antozoi nella superfamiglia Metridioidea dell'ordine Actiniaria.\nDescrizione.\nLa famiglia \u00e8 caratterizzata dalla assenza di muscoli basilari, sfintere marginale mesogleale o assente nelle forme pi\u00f9 piccole. Il corpo ha una forma generalmente allungata, cilindrica, solitamente divisibile in \"scapus\", \"scapulus\" e \"physa\". \"Scapus\" liscio o dotato di tentacoli o papille contenenti nematocisti. Mesenteri presenti in due o tre cicli, quelli del ciclo pi\u00f9 giovane possono essere molto piccoli, privi di muscoli o filamenti. Nessun aconzio. Cnidomi: spirocisti gracili, basitrici, olotrici e micro-basici b-e p-mastigofori.\nLe specie appartenenti alla famiglia sono distribuite su tutti gli oceani.\nTassonomia.\nFino a qualche tempo fa la tassonomia di questa famiglia era diversa. L'attuale classificazione deriva da uno studio pubblicato nel 2012 di Estefan\u00eda Rodr\u00edguez et al. in base al quale la famiglia Halcampoididae \u00e8 diventata sinonimo di Halcampidae riconoscendo la loro stretta relazione filogenetica e non riuscendo a trovare una differenza significativa e coerente tra le due famiglie. Sulla base di tale studio, recepito dal World Register of Marine Species (WORMS), la famiglia risulta composta da dai seguenti generi:"}
{"id": "8439241", "revid": "580197", "url": "https://it.wikipedia.org/wiki?curid=8439241", "title": "Championnat de Ligue Professionelle 1 2011-2012", "text": "Il Championnat de Ligue Professionelle 1 2011-2012 \u00e8 stato l'ottantaseiesima stagione del massimo campionato tunisino, iniziato il 4 novembre 2011 e terminato il 3 ottobre 2012. Il campionato \u00e8 stato vinto dall' per la venticinquesima volta nella sua storia e per la quarta volta di fila.\nClassifica finale.\nLegenda:"}
{"id": "8439242", "revid": "729019", "url": "https://it.wikipedia.org/wiki?curid=8439242", "title": "Als (isola)", "text": "Als \u00e8 un'isola della Danimarca, nel mar Baltico.\nGeografia.\nL'isola \u00e8 separata dalla regione dello Jylland da un breve tratto di mare, denominato Als Sund.\nEconomia.\nUn ruolo rilevante, nell'economia dell'isola, assume la presenza della multinazionale Danfoss che garantisce il lavoro alla maggior parte della popolazione. Altra voce importante dell'economia locale \u00e8 il turismo."}
{"id": "8439256", "revid": "22475", "url": "https://it.wikipedia.org/wiki?curid=8439256", "title": "Nin\u0161ubur", "text": "Nin\u0161ubur ( , nota anche come Ninshubur, Ninshubar o Nincubura) era la \"sukkal\" o la seconda in comando della dea Inanna nella mitologia sumera. Il suo nome significa \"Regina d'Oriente\" in antico sumero. Proprio come Iris o Hermes nella successiva mitologia greca, Nin\u0161ubur era una messaggera per gli altri dei.\nNin\u0161ubur accompagnava Inanna come vassalla e amica durante i suoi numerosi exploit. Aiut\u00f2 Inanna a combattere i demoni di Enki dopo il furto dei sacri \"me\" da parte di Inanna stessa. Pi\u00f9 tardi, quando Inanna rimase intrappolata negli Inferi, fu Nin\u0161ubur a supplicare Enki per la liberazione della sua padrona.\nGenere sessuale.\nNella successiva mitologia accadica, Nin\u0161ubur fu sincretizzata con la divinit\u00e0 messaggera maschile Papsukkal. Nelle fonti pi\u00f9 antiche, la stessa Nin\u0161ubur \u00e8 di solito indicata anche come un dio maschio; fonti pi\u00f9 recenti hanno riconosciuto questa rappresentazione come errata. Il genere di un \"sukkal\" corrisponde sempre al genere della divinit\u00e0 che serve. Quindi, il \"sukkal\" Isimud di Enki \u00e8 maschio, ma Nin\u0161ubur \u00e8 femmina. Nel suo aspetto principale come il \"sukkal\" di Inanna, Nin\u0161ubur era femmina, ma, quando serviva come \"sukkal\" di An, era maschio.\nIconografia.\nNin\u0161ubur era associata alla costellazione di Orione.\nCaratteristiche.\nNella mitologia sumera, Nin\u0161ubur \u00e8 ritratta come \"irremovibilmente leale\" nella sua devozione alla sua padrona. Oltre ad essere una fonte di grande saggezza e conoscenza, Nin\u0161ubur era anche una dea guerriera. Era la custode e messaggera del dio An. Si narra che camminasse davanti ad An ovunque andasse, una posizione tradizionalmente riservata a una guardia del corpo.\nMitologia.\nNin\u0161ubur era una figura importante nell'antica mitologia sumera e giocava un ruolo fondamentale in diversi miti che coinvolgono la sua padrona, la dea Inanna.\nFurto dei \"me\".\nNel mito sumero di \"Inanna ed Enki\", Nin\u0161ubur \u00e8 descritta come colei che salva Inanna dai mostri che Enki le ha inviato contro. In questo mito, Nin\u0161ubur svolge un ruolo simile a Isimud, che funge da messaggero di Enki per Inanna.\nLa discesa di Inanna negli Inferi.\nNel mito sumero della discesa di Inanna nell'oltretomba, Nin\u0161ubur \u00e8 descritta come colei che supplica tutti gli dei nel tentativo di persuaderli a salvare Inanna dagli inferi."}
{"id": "8439258", "revid": "375960", "url": "https://it.wikipedia.org/wiki?curid=8439258", "title": "Cantiere navale di Deptford", "text": ""}
{"id": "8439267", "revid": "4252", "url": "https://it.wikipedia.org/wiki?curid=8439267", "title": "Ninsubur", "text": ""}
{"id": "8439268", "revid": "4252", "url": "https://it.wikipedia.org/wiki?curid=8439268", "title": "Ninshubur", "text": ""}
{"id": "8439269", "revid": "4252", "url": "https://it.wikipedia.org/wiki?curid=8439269", "title": "Ninshubar", "text": ""}
{"id": "8439273", "revid": "4252", "url": "https://it.wikipedia.org/wiki?curid=8439273", "title": "Nincubura", "text": ""}
{"id": "8439279", "revid": "1005847", "url": "https://it.wikipedia.org/wiki?curid=8439279", "title": "Ministri dei Lavori Pubblici del Regno d'Italia", "text": ""}
{"id": "8439283", "revid": "1005847", "url": "https://it.wikipedia.org/wiki?curid=8439283", "title": "Ministri della Pubblica Istruzione del Regno d'Italia", "text": ""}
{"id": "8439287", "revid": "599013", "url": "https://it.wikipedia.org/wiki?curid=8439287", "title": "Jeff Gladney", "text": "Carriera universitaria.\nGladney pass\u00f2 il suo primo anno a TCU come \"redshirt\", poteva cio\u00e8 allenarsi con la squadra ma non scendere in campo, a causa di un infortunio subito nell'ultimo anno delle scuole superiori, mentre nei quattro anni successivi fu sempre titolare. Nella sua penultima stagione Gladney gioc\u00f2 bene in marcatura, venendo inserito nella formazione ideale della Big 12 Conference da \"Pro Football Focus\". Nel corso della sua carriera nel college football fece registrare 5 intercetti, venendo convocato per il Senior Bowl e nell'ultima stagione venne inserito nella formazione ideale della Big 12 dall'Associated Press.\nCarriera professionistica.\nGladney fu scelto nel corso del primo giro (31\u00ba assoluto) del Draft NFL 2020 dai Minnesota Vikings. Debutt\u00f2 come professionista nella gara del primo turno contro i Green Bay Packers e la settimana seguente mise a segno i primi 2 placcaggi contro gli Indianapolis Colts. La sua stagione da rookie si chiuse con 75 tackle e un fumble forzato, disputando tutte le 16 partite."}
{"id": "8439301", "revid": "1924342", "url": "https://it.wikipedia.org/wiki?curid=8439301", "title": "Mix Exceptional", "text": "Mix Exceptional \u00e8 un album di remix della cantante Alexandra Stan, pubblicato nel 2015 dalla Global Records."}
{"id": "8439319", "revid": "1776051", "url": "https://it.wikipedia.org/wiki?curid=8439319", "title": "Ifeanyi Otuonye", "text": "Biografia.\nNato in Nigeria, il suo nome in lingua igbo vuol dire \"nulla \u00e8 impossibile sotto la guida di Dio\", si trasferisce con la famiglia nell'arcipelago britannico di Turks e Caicos, di cui presto diventa un rappresentante sportivo nelle maggiori manifestazioni internazionali. Debutta a 17 anni ai Giochi CARIFTA del 2010, vincendo una medaglia d'argento nel salto in alto, successivamente si \u00e8 dedicato principalmente al salto in lungo.\nNel 2012, viene ingaggiato dall'Universit\u00e0 del Kansas per far parte della formazione sportiva, mentre debutta internazionalmente in categoria seniores ai Giochi del Commonwealth di Glasgow 2014. a cui segue una medaglia di bronzo ai Campionati NACAC di San Jos\u00e9 nel medesimo anno in cui partecipa ad un Campionato del mondo come unico rappresentante di Turks e Caicos."}
{"id": "8439320", "revid": "6923", "url": "https://it.wikipedia.org/wiki?curid=8439320", "title": "Museo nazionale di belle arti del Vietnam", "text": "Il Museo nazionale di belle arti del Vietnam (in vietnamita \"Vi\u1ec7n B\u1ea3o t\u00e0ng M\u1ef9 thu\u1eadt Vi\u1ec7t Nam\") \u00e8 un museo di Hanoi, capitale del Vietnam. Custodisce la collezione nazionale di belle arti ed \u00e8 il principale museo d'arte del paese, seguito dal Museo di belle arti di Ho Chi Minh.\nIl museo si trova al numero 66 di Nguy\u1ec5n Th\u00e1i H\u1ecdc, nel distretto di Ba Dinh, in un palazzo originariamente costruito nel 1937 come Collegio cattolico femminile della citt\u00e0. L'edificio venne scelto come sede del museo dal pittore Nguy\u1ec5n \u0110\u1ed7 Cung nel 1963 e venne aperto al pubblico nel 1966.\nCollezioni.\nLe collezioni del museo sono formate da pi\u00f9 di 18.000 oggetti che mostrano l'evoluzione dell'arte in Vietnam dalla preistoria ad oggi:"}
{"id": "8439323", "revid": "767487", "url": "https://it.wikipedia.org/wiki?curid=8439323", "title": "Io prima di te (romanzo)", "text": "Io prima di te \u00e8 un romanzo dell'autrice inglese Jojo Moyes pubblicato nel 2012. Esso tratta della nascente relazione romantica tra Louisa Clarke, una ragazza inglese dalla vita modesta, e Will Traynor, ricco e scostante genio della finanza rimasto quadriplegico a seguito di un incidente stradale, cui Louisa fa da assistente. Alla trama principale si affiancano altri temi, quali la ricerca della propria individualit\u00e0, il senso del tempo, il vivere la malattia e l'eutanasia. \nNel 2016 il romanzo \u00e8 stato trasposto nell'omonimo film diretto da Thea Sharrock.\nTrama.\nLouisa Clarke ha ventisei anni e una vita priva di ambizioni. Vive in un paesino della campagna inglese, \u00e8 fidanzata da sette anni con Patrick, preparatore atletico, e passa da un lavoro all'altro per sostenere la famiglia, perennemente in ristrettezze economiche (il padre di Louisa ha appena perduto il lavoro e sua sorella \u00e8 una ragazza madre che ha ripreso gli studi). Unica nota di colore nella sua vita sono gli abiti eccentrici e colorati che indossa. \nQuando la sala da t\u00e8 dove lavora sta per chiudere, Lou \u00e8 costretta a cercarsi un nuovo lavoro. Dopo molti tentativi viene assunta dalla ricca famiglia Traynor per fare da assistente al loro figlio William, un giovane rimasto quadripelgico dopo essere stato vittima di un incidente stradale.\nIn principio William, che a seguito dell'incidente \u00e8 diventato un uomo iroso e scostante, non vuole avere a che fare con Lou e le rende le cose difficili, ma i due riescono infine a instaurare un rapporto di amicizia. \nNel corso del suo lavoro, Lou si rende conto di come l'incidente di Will e il suo stato attuale abbiano distrutto la sua vita; difatti la famiglia di William si sta sgretolando e lui stesso, che prima era un giovane brillante e realizzato, ha interrotto qualsiasi sua attivit\u00e0 e contatto con i suoi conoscenti e il mondo intero, al punto da decidere di recarsi in una clinica in Svizzera per praticare il suicidio assistito. Camilla, la madre di Will, spera tuttav\u00eca che la presenza di Lou nella vita del figlio possa convincerlo che la sua vita ha ancora un valore. \nLouisa decide dunque di dimostrare a Will che ci sono ancora molte gioie della vita di cui si pu\u00f2 godere, e a tale scopo organizza insieme alla sorella Treena un piano di uscite, eventi e gite a cui far partecipare Will.\nNel corso di queste uscite Will e Lou hanno modo di condividere le loro esperienze e si avvicinano sempre di pi\u00f9: Will ricorda dei momenti felici del suo passato e sprona Lou a non restare troppo vincolata al suo luogo e alla sua famiglia d'origine e a fare qualcosa di grandioso della sua vita, e in cambio Louisa gli confida di aver ridotto le sue ambizioni di vita dopo essere stata vittima di uno stupro.\nIm seguito i due partecipano insieme al matrimonio di Alicia, l'ex fidanzata che William ha lasciato dopo l'incidente, ove Will dice a Lou che lei \u00e8 la sola ragione per cui Will si sveglia ogni mattina. \nLou, che si \u00e8 innamorata di Will, lascia il suo fidanzato storico e organizza un viaggio a Parigi per portare Will nel luogo che lui ha definito essere il posto che preferisce al mondo, ma una polmonite costringe Will a rinunciare al viaggio. Lou organizza allora un viaggio con Will alle isole Mauritius, ove i due si confrontano con i loro sentimenti e con la decisione di Will del suicidio assistito. Will ammette di amare Lou, ma dichiara di non volerla vincolare a lui o passare il resto della sua vita su una sedia a rotelle, motivo per cui proseguir\u00e0 con il suo piano di suicidio. Nello scoprire che la posizione di Will non \u00e8 cambiata, Lou si licenzia e interrompe ogni contatto con lui.\nAlla vigilia della partenza di Will per la Svizzera, i due si ricongiungono e riconoscono che i sei mesi passati insieme sono stati il periodo pi\u00f9 felice delle loro vite. \nWill muore poco dopo. Louisa, cui Will ha lasciato un'eredit\u00e0 considerevole, si stacca dalla famiglia e cerca di fare qualcosa di speciale della sua vita. Nella scena finale del romanzo la si vede a Parigi, nel posto preferito di Will, mentre legge una lettera in cui lui le augura di vivere felicemente.\nAdattamento cinematografico.\nNel 2016 \u00e8 uscito \"Io prima di te (film)\", trasposizione cinematografica del romanzo diretta da Thea Sharrock. Nel ruolo di Louisa troviamo Emilia Clarke, Sam Claflin in quello di Will.\nSequel.\nNel 2016 Jojo Moyes ha pubblicato \"Io dopo di te\"(\"Me after you\"), romanzo sequel incentrato sulla vita di Lou dopo la morte di Will Traynor. Nel 2018 \u00e8 stato pubblicato un altro sequel, \"Sono sempre io\" (\"Still me\"). In Italia entrambi i libri sono stati editi da Mondadori."}
{"id": "8439327", "revid": "1924342", "url": "https://it.wikipedia.org/wiki?curid=8439327", "title": "The Collection (Alexandra Stan)", "text": "The Collection \u00e8 una video compilation della cantante Alexandra Stan, pubblicata esclusivamente in Giappone dalla Victor nel 2015."}
{"id": "8439328", "revid": "580197", "url": "https://it.wikipedia.org/wiki?curid=8439328", "title": "Championnat de Ligue Professionelle 1 2010-2011", "text": "Il Championnat de Ligue Professionelle 1 2010-2011 \u00e8 stato l'ottantacinquesima stagione del massimo campionato tunisino, iniziato il 23 luglio 2010 e terminato il 10 luglio 2011. Il campionato \u00e8 stato vinto dall' per la ventiquattresima volta nella sua storia e per la terza volta di fila.\nClassifica finale.\nLegenda:"}
{"id": "8439329", "revid": "1310927", "url": "https://it.wikipedia.org/wiki?curid=8439329", "title": "Petar Plani\u0107", "text": "Carriera.\nHa giocato nella massima serie dei campionati serbo, libanese, moldavo ed indonesiano."}
{"id": "8439336", "revid": "2196166", "url": "https://it.wikipedia.org/wiki?curid=8439336", "title": "Cittadella di Cyriaksburg", "text": "La Cittadella di Cyriaksburg (\"Zitadelle Cyriaksburg\") \u00e8 stata una fortezza originariamente svedese e successivamente passata all'Elettore di Magonza e quindi alla Prussia dal XVII al XIX secolo. Si trova sul Cyriaksberg, alto 265 metri, nel mezzo dell\u2019\"Egapark\" di Erfurt, nel sud-ovest della capitale della Turingia, Erfurt. \u00c9 molto pi\u00f9 piccola della Cittadella di Petersberg anch'essa nella citt\u00e0 di Erfurt.\nRisale al XIII secolo il \"Cyriakskloster\" (convento). 350 anni dopo sull'area fu costruita la fortezza della citt\u00e0, tra il 1480 e il 1604. Era destinata a rafforzare la difesa verso ovest. Durante la guerra dei trent'anni, Gustavo II Adolfo di Svezia la trasform\u00f2 in una cittadella. Dopo la violenta conquista di Erfurt, nel 1664, da parte delle truppe dell'Elettore di Magonza e l'istituzione della Cittadella di Petersberg, perse gran parte della sua importanza. Con il Congresso di Vienna nel 1815, la Cittadella di Cyriaksburg e Erfurt entrarono a far parte del Regno di Prussia e servirono da fortificazione fino alla fondazione del Reich nel 1871. Dal 1919, venne trasformata, insieme al Cyriaksberg, in un giardino urbano. Dal 1961, vi si \u00e8 tenuta la \"Mostra permanente orticola internazionale dei paesi socialisti\", che ha dato origine all'odierno \"Egapark\" dopo il 1990. Dal 1995 sono stati eseguiti importanti lavori di ristrutturazione. Oggi il museo dell'orticoltura tedesco si trova in questi edifici.\nStoria.\nDal Cyriakskloster al Cyriaksburg (fino al 1604).\nIntorno al 5000 a.C. il Cyriaksberg era probabilmente gi\u00e0 abitato da popolazioni dell'et\u00e0 della pietra. Le fertili pianure del fiume Gera e la posizione dominante della collina offrivano buone condizioni di vita. Nel 1123 venne costruito il \"Cyriakskloster\", un convento benedettino sulla montagna, intitolato a san Ciriaco. Il monastero era stato originariamente fondato intorno al 743 con il nome di \"San Paul\" accanto alla Severikirche sul Domberg. Per ragioni di spazio, l'elettore di Magonza e l'arcivescovo Adalberto I di Saarbr\u00fccken si trasferirono sul Cyriaksberg. Nei secoli seguenti, il potere economico e politico della citt\u00e0 di Erfurt crebbe, causando lo sviluppo di alcuni conflitti. La citt\u00e0 e soprattutto il Cyriaksberg, strategicamente importante, vennero assediati. Ad esempio, alla fine del XIV secolo, quando venne posta la questione del successore dell'arcivescovo di Magonza Johann von Luxemburg. Papa Gregorio XI e l'imperatore Carlo IV si accordarono sul fratello minore del langravio della Turingia, Federico III di Mei\u00dfen. Al contrario, il capitolo della cattedrale di Magonza scelse il conte Adolf von Nassau, scelto anche dalla citt\u00e0 di Erfurt. Per punizione, l'imperatore mise fuori legge la citt\u00e0 e la assedi\u00f2 con le truppe del langravio di Turingia. Il \"Cyriaksberg\" fu preso per tenere la citt\u00e0 sotto attacco e usare gli edifici del monastero come alloggio per le truppe. Dopo diversi mesi, l'imperatore stipul\u00f2 finalmente la pace con la citt\u00e0 nel 1382. A seguito di questo evento, le fortificazioni della citt\u00e0 occidentale furono rafforzate dalla costruzione della torre della porta d'ingresso (demolita nel 1889) e della torre di Br\u00fchler (demolita nel 1633). \nNei secoli seguenti, tuttavia, il tumulto politico continu\u00f2 e la citt\u00e0 ottenne l'indipendenza. D'altra parte, il papa e l'imperatore persero molto potere, quindi le citt\u00e0 dovette difendersi autonomamente. Il consiglio di Erfurt decise quindi di costruire un castello sul Cyriaksberg. Il \"Cyriaksburg\" avrebbe dovuto dominare il Geratal e la strada per Gotha e Nordhausen. Per realizzare questo progetto il \"Cyriakskloster\" dovette essere trasferito una seconda volta, a seguito del permesso ottenuto dal papa nel 1478. Quando due anni dopo, si ottenne anche il permesso dell'imperatore Federico III nulla sembrava ostacolare il progetto. Tuttavia, l'arcivescovo di Magonza, l'elettore Diether von Isenburg e l'elettore Ernesto di Sassonia si sentirono ignorati, e cos\u00ec trasferirono le rotte commerciali al di fuori della Turingia. Poco dopo mor\u00ec un importante protettore della citt\u00e0, Guglielmo III duca di Sassonia, ed Erfurt abbandon\u00f2 ogni resistenza. Nella pace di Amorbach (1483) e Weimar (1483), Erfurt si impegn\u00f2 a riconoscere gli Elettori di Magonza come sovrani e a trasferire denaro e territori ai principi di Sassonia. La costruzione del Cyriaksburg venne successivamente approvata da entrambe le parti. Fino al 1488 furono costruite solo le fondamenta, il fossato a secco e parte del muro ad anello occidentale. Fu solo nel 1514 che i lavori ripresero per intero e tra il 1528 e il 1530 vennero erette le due torri occidentali con feritoie e la fontana della fortezza. Inizialmente i piani prevedevano un totale di quattro torri, di cui le due orientali probabilmente non furono mai costruite per ragioni mancanza di risorse finanziarie. Nel 1535 l'intera cinta muraria con feritoie fu completata fino al lato orientale. Aveva un tetto per proteggerla dalle intemperie che poggiava su diverse volte a nord e sud, risparmiando materiali da costruzione. Dal 1530 il castello fu integrato nel sistema di difesa della citt\u00e0. Durante la Guerra di Smalcalda, tra il 1546 e il 1547, le truppe del duca Maurizio di Sassonia occuparono il Cyriaksburg dopo che la citt\u00e0 aveva precedentemente rifiutato di consentire loro l'ingresso. La fortezza fu chiusa nel 1604 con la costruzione di un edificio nella gola a est, che fungeva da casa del comandante. All'incirca nello stesso periodo, l'ordine militare del castello fu cambiato, visto che da allora in poi prevedeva un'occupazione permanente.\nEspansione della cittadella (1604-1802).\nDurante la Guerra dei trent'anni (1618-1648) Erfurt fu occupata nel 1631 dalle truppe dell'Unione, comandate da Gustavo Adolfo II di Svezia, dopo che la citt\u00e0 aveva precedentemente evitato diversi tentativi di assedio con pagamenti in denaro. Durante una visita personale a Erfurt, il 24 settembre, Gustavo II si rese conto immediatamente della posizione strategicamente importante della citt\u00e0 con le sue difese. Quindi Cyriaksburg si trasform\u00f2 in una cittadella per opera del costruttore della fortezza, Casper Vogell e dell'ingegnere Otto von Guericke. Ci\u00f2 comport\u00f2 l'irrobustimento dell'anello di terra e venne creato un contrafforte in terra con palizzate davanti al fossato. Gli edifici del castello furono utilizzati come quartieri e come base per le campagne delle truppe svedesi. Inoltre, negli ultimi anni della loro occupazione, gli svedesi fecero erigere un rivellino su ciascun lato della fortezza.\nLa guerra dei trent'anni si concluse con la pace di Westfalia (1648), e Erfurt avrebbe dovuto essere reintegrata nell'Elettorato di Magonza sulla base di vecchie rivendicazioni, ma ci\u00f2 avrebbe significato la perdita dell'indipendenza. Erfurt rifiut\u00f2 e fu infine costretta a rinunciare nel 1664 dalle truppe dell'Elettore di Magonza e da quelle francesi che occuparono anche la Cittadella di Cyriaksburg. Sotto l'elettore di Magonza e l'arcivescovo Johann Philipp von Sch\u00f6nborn, le fortificazioni sul Cyriaksberg dovevano essere modernizzate, ma inizialmente l'attenzione era rivolta alla costruzione della Cittadella di Petersberg sul vicino monte omonimo. La cittadella di Cyriaksburg perse la sua importanza e il lavoro di espansione si limit\u00f2 alla costruzione di una cavaliera, una caserma a due piani (1703) e una trincea coperta a Petersberg. L'esecuzione di un'opera a corno, inizialmente pianificata nella parte occidentale, fu scartata. La cavaliera era un muro di terra leggermente pi\u00f9 alto del muro ad anello circostante. All'interno c'erano edifici riparati accanto alla caserma, un pozzo e una piccola cappella. C'era anche una casamatta sul fianco destro e diverse torrette per cannoni sul lato ovest accessibili tramite una rampa. Le elevate spese finanziarie per le nuove necessarie riparazioni alla fortezza e i nuovi sviluppi militari portarono a nuove considerazioni nella citt\u00e0 di Erfurt, nel 1760, e si pens\u00f2 a una smobilitazione. Tuttavia, l'elettore di Magonza e l'arcivescovo Johann Friedrich Karl von Ostein la respinsero a causa dell'incerta situazione politica dell'epoca.\nSotto il dominio prussiano (1802-1945).\nA seguito dell'accordo prussiano-francese del 1802, la Prussia ricevette un risarcimento dalla Francia per le aree perdute sulla riva sinistra del Reno, tra cui Eichsfeld ed Erfurt. Il 59\u00ba Reggimento prussiano di Wartensleben occup\u00f2 quindi la citt\u00e0 e il Cyriaksberg. L\u00ec trov\u00f2 la cittadella in pessime condizioni, ma i prussiani fecero poco per cambiarla negli anni seguenti. Furono costruiti soltanto caserme e piccole palizzate alle porte della fortezza dopo lo scoppio della guerra tra Francia e Prussia (1806). Dopo la battaglia di Jena e Auerst\u00e4dt, la citt\u00e0 di Erfurt capitol\u00f2 il 15 ottobre 1806 con le sue due cittadelle di fronte alle truppe napoleoniche, che conquistarono Cyriaksburg. Durante i primi anni dell'occupazione, i francesi erano meno preoccupati di espandere la fortezza, quanto di depredare il luogo. Per avidit\u00e0 di denaro e noia, iniziarono a cercare un tesoro, del tempo del monastero di Ciriaco, tra le mura della cittadella di Cyriaksburg, che secondo un'antica leggenda, si diceva fosse murato l\u00ec. Quindi il 9 dicembre 1810 inizi\u00f2 il parziale smantellamento delle mura orientali e successivamente di quelle sud. Tuttavia, come mostravano i documenti di costruzione, le sezioni di muro erano state costruite nel XVII secolo, e pertanto il presunto tesoro non poteva trovarsi l\u00ec. Quando la notizia giunse lentamente ai francesi, erano gi\u00e0 stati fatti molti danni. Ma poich\u00e9 non vi erano fondi sufficienti per la riparazione delle mura, venne demolita la piccola cappella del castello e le sue pietre e mattoni venduti. Solo dopo la negativa campagna russa del 1812 iniziarono di nuovo i lavori di riparazione della fortezza. Questi si concentrarono sull'espansione del glacis, sulle torri con copertura a prova di bomba e sulla costruzione di un percorso coperto con una trincea per la Cittadella di Petersberg. Quando il 6 aprile 1813 Napoleone Bonaparte visit\u00f2 Cyriaksburg, non era molto soddisfatto del lavoro. Al suo comando, l'area di Dreienbrunnen fu liberata nell'estate del 1813 e allagata. La battaglia delle nazioni vicino a Lipsia (16-19 ottobre 1813) decret\u00f2 la caduta delle truppe napoleoniche. Parti dell'esercito francese fuggirono nella citt\u00e0 di Erfurt dopo lo scontro. L'esercito francese si sarebbe radunato qui e sarebbe stato istituito un primo centro di resistenza contro i nemici. Il Generalfeldmarschall Alexandre d'Alton fu l'ideatore di questo progetto. Nell'ottobre 1813 inizi\u00f2 il blocco della citt\u00e0 con la chiusura di tutti i cancelli e negozi. Dopo tre giorni, un corpo d'assedio di 34.900 uomini, composto da truppe prussiane, austriache e russe, aveva circondato Erfurt e installato quartieri e artiglieria nei villaggi circostanti. A novembre i prussiani lanciarono i loro primi attacchi contro la cittadella di Cyriaksburg, che il presidio napoleonico di 800 soldati fu inizialmente in grado di respingere, ma alla fine, il 6 gennaio, dovettero abbandonare la citt\u00e0 e il 7 maggio 1814 anche la Cittadella di Cyriaksburg. Quando vi giunsero le truppe prussiane la fortezza era ancora in uno stato di abbandono. Ci\u00f2 era particolarmente evidente dagli edifici fatiscenti e dalle mura in pessime condizioni. \nDopo il Congresso di Vienna (1814-1815) l'Europa fu riorganizzata. Di conseguenza, il Regno di Prussia ottenne, tra gli altri, la Provincia di Sassonia e la citt\u00e0 di Erfurt. La fortezza di Erfurt era ora una delle fortificazioni pi\u00f9 meridionali della Prussia, pertanto avrebbe dovuto essere ampliata come una fortezza di prima classe, insieme alle due cittadelle di Petersberg e Cyriaksburg. Il tenente di ingegneria Johann Pientka fece rinforzare la cittadella di Cyriaksburg, tra il 1824 e il 1830, secondo il nuovo sistema prussiano. Il fossato fu prima approfondito, nel 1824, e gli edifici all'interno furono demoliti. Successivamente furono costruite le caserme difensive, tra il 1825 e il 1826, e nel 1827 le trincee e le torrette per i cannoni. I due piani superiori della caserma fungevano da alloggio per la guarnigione della fortezza e il seminterrato era adibito a cucina e magazzini. Il lato del cortile dell'edificio presentava numerose feritoie e il tetto era coperto da fitte travi e da uno strato di terra a prova di bomba per l'epoca. Nel 1827 fu costruita una torre rossa e le cime delle torri furono rimosse. Anche l'interno in legno venne rimosso e sostituito con mattoni. Tra il 1827 e il 1828 furono completate l'intera muraglia contro il fossato, le batterie angolari I e II e nel 1829 e i caponieri I e II. Come tutti i caponieri del complesso, avevano dei \"tambour\" (pareti laterali) con piccoli cancelli ai loro ingressi, il che significava che il fossato poteva essere diviso in diverse sezioni in caso di attacco. Nel 1829 fu sistemato il percorso lastricato, completati i caponieri della gola con i loro due ponti levatoi e fu murata una camera sotterranea a pozzo con volte a cupola. Con la correzione della cavaliera terrestre, nel 1830, vennero realizzate feritoie, una latrina e altre cavit\u00e0. Inoltre, nel 1842, furono costruite una polveriera e la batteria sui bastioni sotto i caponieri laterali II. Ci\u00f2 pose fine alle misure di ammodernamento della fortezza, che ebbe luogo fino all'introduzione dell'artiglieria negli anni '70. Dal 1848 ospit\u00f2 il 31\u00ba Reggimento di fanteria e, tra il 1871 e il 1873, il 1\u00ba e 2\u00ba Reggimento dei fucilieri di Magdeburgo.\nDalla fondazione dell'impero alla fine della seconda guerra mondiale (1871\u20131945).\nCon la fondazione del Reich tedesco, nel 1871, Prussia, Baviera e W\u00fcrttemberg divennero alleati. Di conseguenza, numerose fortezze persero importanza, e furono successivamente abbandonate o addirittura demolite. Nel 1873, anche l'imperatore Guglielmo I diede l'ordine di smobilitare la cittadella di Cyriaksburg. Di conseguenza, vennero demoliti la cavaliera di terra, le intere mura dell'anello e i ponti levatoi. Inoltre, le trincee della fortezza furono riempite sul lato est. Dal 1885, una parte del Cyriaksberg fu trasformata in un giardino paesaggistico e romantico da un'associazione locale. Negli anni seguenti lo spazio per il presidio divenne sempre minore, tanto che nel 1893 fu costruita una caserma a nord del complesso e alla fine fu considerata anche una vendita della fortezza. Ma questo non accadde, e quindi la caserma continu\u00f2 ad essere usata come alloggio per le truppe fino alla fine della prima guerra mondiale. Il 71\u00ba Reggimento di fanteria della Turingia lo utilizz\u00f2 ancora. Alla fine, nel 1919, la citt\u00e0 acquist\u00f2 l'intero Cyriaksberg dalla Prussia per 200.000 marchi d'oro e lo riprogett\u00f2 come un giardino urbano. Nel 1935, la torre sudoccidentale fu convertita in torre panoramica per i visitatori. Durante la seconda guerra mondiale, la Wehrmacht posizion\u00f2 batterie antiaeree sulle torri e le volte della fortezza servirono da rifugio antiaereo per la popolazione di Erfurt.\nUtilizzo dopo la seconda guerra mondiale.\nAl tempo della DDR, l'area intorno alla Cittadella di Cyriaksburg era utilizzata come mostra orticola, ad esempio per l'evento \"Erfurt Blooms\" (1950) e l' \"esportazione di semi\" (1955). Poco dopo, il sito fu ampliato insieme al cortile della cittadella e trasformato in un parco culturale con un palcoscenico all'aperto nella ex cava e la torre nord-occidentale fu convertita in un Osservatorio astronomico. Tra il 1958 e il 1961 vi fu un'ulteriore espansione per la mostra permanente \"International Horticultural Exhibition dei paesi socialisti\" (IGA). Inoltre, nella caserma difensiva venne allestito un museo dell'orticoltura con una vasta biblioteca. Dopo l'autunno del 1989/90, venne fondato l\u2019\"Egapark\"al posto dell'IGA e nel 1995 inizi\u00f2 il restauro, pezzo per pezzo, degli edifici della Cittadella di Cyriaksburg. Il Museo dell'orticoltura tedesco, di recente fondazione, \u00e8 situato nella caserma difensiva dal maggio 2000 e presenta il mondo dell'orticoltura su 1500 m\u00b2. Dopo la sua esposizione nel 1997, la torre meridionale fu trasformata in una torre panoramica con una struttura in acciaio. Inoltre, la fontana della fortezza, nella caserma difensiva, \u00e8 stata resa accessibile ai visitatori. Oggi sono ancora conservati resti del fossato e del bastione e un pezzo di muro ricostruito della fortezza meridionale."}
{"id": "8439350", "revid": "46936", "url": "https://it.wikipedia.org/wiki?curid=8439350", "title": "Coppa della Palestina 1973", "text": "La Coppa della Palestina 1973 \"(\u0643\u0623\u0633 \u0641\u0644\u0633\u0637\u064a\u0646 1973)\" fu la seconda edizione della Coppa della Palestina, competizione calcistica per nazionali organizzata dalla UAFA. La competizione si svolse in Libia dal 11 agosto al 24 agosto 1973 e vide la partecipazione di dieci squadre: , , , , , , , , e .\nLa UAFA organizz\u00f2 questa competizione dal 1972 al 1977 e si giocarono tre edizioni (l'ultima del 1977 fu cancellata). La competizione apparentemente era la sostituta della Coppa araba durante la lunga interruzione che si \u00e8 avuta tra il 1966 e il 1985, anche se i titoli non vengono conteggiati nell'albo d'oro di quest'ultima.\nFase finale.\nFase a gruppi.\nGruppo A.\n e qualificati alle semifinali.\nGruppo B.\n e qualificati alle semifinali."}
{"id": "8439353", "revid": "121667496", "url": "https://it.wikipedia.org/wiki?curid=8439353", "title": "Obsesii", "text": "Obsesii \u00e8 un singolo della cantante rumena Alexandra Stan, pubblicato il 31 gennaio 2020.\nVideo musicale.\nIl videoclip ufficiale della canzone \u00e8 stato pubblicato il 2 febbraio 2020.\nClassifiche.\nIl brano ottenne successo in Romania, piazzandosi nella Top 20 di tutte le classifiche Romene. \nNella classifica ufficiale il singolo si \u00e8 posizionato alla quattordicesima posizione, mentre nella Romania Airplay Radio e Tv alla undicesima e dodicesima posizione."}
{"id": "8439354", "revid": "599013", "url": "https://it.wikipedia.org/wiki?curid=8439354", "title": "Clyde Edwards-Helaire", "text": "Carriera universitaria.\nNella sua prima stagione a LSU Edwards-Helaire disput\u00f2 tutte le 13 partite dei Tigers, giocando in particolare negli special team. L'anno seguente fu secondo nella squadra con 658 yard corse e 7 touchdown. \nNel 2019 Edwards-Helaire fu nominato running back titolare. Gioc\u00f2 un grosso ruolo nella vittoria su Alabama, terza classificata nella nazione, correndo 103 yard e 3 touchdown e ricevendo 9 passaggi per 77 yard e un altro touchdown nel 46\u201341 venendo premiato come giocatore offensivo della settimana della Southeastern Conference insieme al quarterback di LSU Joe Burrow. Concluse la stagione regolare con 1.414 yard corse (terzo massimo nella storia dell'istituto) e 16 touchdown, venendo inserito nella formazione ideale della SEC, oltre ad essere semifinalista per il Doak Walker Award. Dopo avere giocato poco nel Peach Bowl 2019 a causa di un infortunio al tendine del ginocchio, Edwards-Helaire corse 16 volte per 110 yard nella vittoria di LSU per 42\u201325 su Clemson nella finale del campionato NCAA. A fine anno annunci\u00f2 la sua intenzione di passare tra i professionisti.\nCarriera professionistica.\nEdwards-Helaire fu scelto nel corso del primo giro (32\u00ba assoluto) del Draft NFL 2020 dai Kansas City Chiefs. Debutt\u00f2 come professionista partendo come titolare nel primo turno vinto contro gli Houston Texans, correndo 138 yard e segnando un touchdown e venendo premiato come running back della settimana. Torn\u00f2 a segnare nella settimana 7 nella vittoria sui Denver Broncos. La sua prima stagione regolare si chiuse con 803 yard corse e 4 touchdown in 13 presenze, tutte come titolare. Nella finale AFC segn\u00f2 un touchdown nella vittoria sui Buffalo Bills che qualific\u00f2 i Chiefs al Super Bowl. Nella finalissima corse 9 volte per 63 yard ma Kansas City fu sconfitta dai Tampa Bay Buccaneers."}
{"id": "8439359", "revid": "1568601", "url": "https://it.wikipedia.org/wiki?curid=8439359", "title": "Suiyo (vulcano)", "text": "Il Suiyo \u00e8 un vulcano sottomarino (classificato anche come montagna sottomarina) situato nell'Oceano Pacifico al largo della costa orientale del Giappone, posizionato a sud dell'isola di Torishima e dello spuntone roccioso di Sofugan, all'estremit\u00e0 meridionale delle Isole Izu. Il vulcano fa parte del piccolo gruppo di vulcani sottomarini \"Shichiyo\", chiamati ognuno come uno dei giorni della settimana; in giapponese significa infatti \"mercoled\u00ec\". \nStruttura.\nIl Suiyo consiste di una caldera sottomarina di composizione da basaltica a dacitica e di un duomo di lava. La caldera ha un'ampiezza di 1,5\u00a0km e una profondit\u00e0 di 500 metri. Il vulcano si innalza di 1.400 metri rispetto al fondale oceanico e arriva fino a 1.418 metri al di sotto della superficie del mare.\nLa struttura tagliata e usurata dell'edificio vulcanico, suggerisce che esso sia pi\u00f9 antico degli altri vulcani del gruppo. Il Suiyo \u00e8 ricoperto da una spessa copertura di sedimenti, indice di un prolungato periodo di inattivit\u00e0; sui suoi fianchi si osservano faglie e incisioni vallive.\nAnomalia magnetica.\nIl Suiyo \u00e8 associato a un'anomalia magnetica: le indagini sul fondale oceanico nella zona circostante il vulcano hanno trovato che a est della montagna \u00e8 presente un vasto corpo roccioso con anomalia magnetica negativa, mentre a nordovest e a sud sono presenti corpi con anomalie positive. Non \u00e8 chiara la ragione di questa anomalia, presente anche nelle altre montagne vicine, ma si ritiene che sia il risultato dell'interazione tra campi magnetici diversi risalenti a periodi differenti.\nAttivit\u00e0 vulcanica.\nNel luglio 1981 \u00e8 stata osservata un'intensa emissione collegata a attivit\u00e0 idrotermale, che ha innalzato la temperatura dell'acqua nel camino di emissione fino a 290 \u00b0C; in seguito a questo evento, il vulcano, che era stato fino ad allora considerato estinto, \u00e8 stato riclassificato come attivo dall'Agenzia meteorologica giapponese.\nUn'indagine batimetrica del vulcano ha trovato che nell'area sono predominati i batteri che ossidano lo zolfo e ha concluso il vulcano Suiyo \u00e8 un incubatoio naturale per questa tipologia microbica."}
{"id": "8439366", "revid": "1782831", "url": "https://it.wikipedia.org/wiki?curid=8439366", "title": "Nazionalismo inglese", "text": "Il nazionalismo inglese, che deve essere distinto dal nazionalismo britannico incarnato dal Partito Nazionale Britannico (estrema destra), mira a difendere gli interessi della nazione inglese nel quadro del Regno Unito e dell'Unione europea.\nIn senso generale, comprende movimenti e sentimenti politici e sociali ispirati dall'amore per la cultura, la lingua, la storia inglese e un senso di orgoglio per l'Inghilterra e il popolo inglese. I nazionalisti inglesi spesso si considerano prevalentemente inglesi piuttosto che britannici.\nA livello politico, alcuni nazionalisti inglesi hanno sostenuto l'autogoverno per l'Inghilterra come il Partito dei Democratici Inglesi. Ci\u00f2 potrebbe assumere la forma di un parlamento inglese devoluto all'interno del Regno Unito o del ripristino di uno stato sovrano indipendente fuori dall'Inghilterra al di fuori del Regno Unito. L'Inghilterra \u00e8 uno dei paesi costituenti del Regno Unito insieme a Scozia, Galles e Irlanda del Nord.\nContesto storico.\nL'Inghilterra come entit\u00e0 politica cess\u00f2 di esistere con l'Atto di Unione del 1707. Furono quindi fondati il patriottismo e l'identit\u00e0 britannica, costruiti essenzialmente attorno alla \"missione\" imperiale - quindi l'Inghilterra fu probabilmente l'unica nazione europea a non sperimentare il vero nazionalismo nel XIX secolo e all'inizio del XXI secolo. \"Inglese\" e \"britannico\" sono stati a lungo sinonimo, in Inghilterra come nel resto del mondo.\nL'ascesa del nazionalismo gallese e scozzese, incoronato dal ripristino del Parlamento scozzese e dalla creazione dell'Assemblea nazionale per il Galles (1997-1999), contribu\u00ec all'indebolimento dell'identit\u00e0 britannica, rimettendo in discussione l'equazione \"British = English\" e fece precipitare l'Inghilterra in una \"crisi d'identit\u00e0\" molto pubblicizzata.\nLo sconvolgimento istituzionale causato dalla creazione di queste due camere con poteri molto diversi (e alle quali dovrebbe essere aggiunta l'assemblea dell'Irlanda del Nord) ha creato una serie di anomalie costituzionali generalmente sfavorevoli all'Inghilterra, l'unica a non avere ha una rappresentanza nazionale. In effetti, il governo laburista di Tony Blair preferiva il percorso del decentramento regionale, iniziato in precedenza dai conservatori sotto John Major.\nIl nazionalismo inglese fu anche influenzato dalla Riforma protestante, da cui prese forma il tradizionale attaccamento alla Chiesa d'Inghilterra e le accuse di papismo contro i ricusanti fedeli a Roma.\nRivendicazioni tipiche.\nDi norma, le affermazioni dei nazionalisti inglesi fanno eco a quelle dei loro omologhi gallesi e scozzesi.\nOrientamento politico.\nSe il nazionalismo inglese sembra essere pi\u00f9 facilmente accettato dall'opinione conservatrice, ha anche difensori a sinistra, come David Blunkett nel Partito Laburista. La questione rimane molto controversa, le parole \"nazionalista inglese\" evocano ancora per molti la violenza degli hooligans e il razzismo dell'estrema destra.\nA destra, non \u00e8 raro vedere il nazionalismo inglese contrarsi con l'euroscetticismo\nPartiti nazionalisti inglesi.\nDopo la guerra, furono creati e scomparvero rapidamente molti piccoli partiti: il Partito Nazionale Britannico (prima organizzazione) di Colin Jordan e John Tyndall, la Lega dell'Impero Lealista di AK Chesterton, il Partito Patriottico, il Movimento Gran Bretagna di John Tyndall e il Movimento Nazionalsocialista di Colin Jordan.\nMa dagli anni '70, gran parte della societ\u00e0 britannica si \u00e8 sentita assalita dalla presenza di grandi gruppi di stranieri che non possono essere integrati, il che promuove in particolare la perdita di identit\u00e0 nazionale e culturale. (Gli attacchi di Londra, il risultato dell'ascesa del fondamentalismo musulmano, rafforzeranno ulteriormente questa idea). Da qui la creazione di partiti nazionalisti, due dei quali sono i pi\u00f9 importanti.\nIl Partito Nazionale Britannico.\nIl Partito Nazionale Britannico \u00e8 stato creato nel 1982. Federando diversi gruppi anti-immigrazione, includeva quindi diecimila membri e simpatizzanti. Nel 2001, \u00e8 presente sul campo per protestare contro i musulmani che si ribellavano nelle citt\u00e0 del nord dell'Inghilterra. Dopo l'11 settembre 2001, il partito inizi\u00f2 un'ampia campagna anti-musulmana e pubblic\u00f2 libri e opuscoli ampiamente distribuiti. Il suo pubblico sta crescendo e alcuni primi successi nelle elezioni locali del maggio 2002 lo confermano. A Burnley, il partito elegge tre dei suoi membri nel Consiglio comunale. Nell'ottobre 2002, ha ottenuto un nuovo funzionario eletto a Lewisham, a Londra, poi l'anno successivo a Blackburn e a Mixenden (Halifax). Nello stesso anno, il partito present\u00f2 219 candidati in Inghilterra, Scozia e Galles. E nel 2008 il partito ha ottenuto oltre 100 rappresentanti locali eletti e un rappresentante presso l'Assemblea di Londra. Ma nonostante l'elezione di due deputati al Parlamento europeo nel 2009, il partito ha iniziato a declinare dopo il suo fallimento alle elezioni parlamentari del 2010, dove ha presentato 339 candidati ma ha ottenuto solo l'1,9% dei voti e nessun seggio. Alla fine, nel 2014, ha perso il seggio al Parlamento europeo.\nIl Fronte Nazionale.\nIl Fronte Nazionale \u00e8 stato fondato nel 1967. \u00c8 stato molto attivo sotto l'influenza di John Tyndall e Martin Webster attraverso la sua politica anti-immigrazione e anti-europea. Nel 1977, fu il quarto partito politico nel paese e poi declin\u00f2. Pi\u00f9 modesto ma molto attivo, il Fronte Nazionale ha radunato molti conservatori disgustati dalla politica ufficiale. Dagli anni '90, fu messo in ombra dal Partito Nazionale Britannico. Nel 2001, ha organizzato manifestazioni contro i richiedenti asilo nei porti del sud dell'Inghilterra, contro la comunit\u00e0 nera di Bermondsey a Londra e in reazione contro le rivolte musulmane del Nord. \u00c8 anche molto attivo in altre nazioni del Regno Unito, in particolare nell'Irlanda del Nord, dove \u00e8 alleato con attivisti locali. Organizza manifestazioni anti-musulmane con il BNP ogni 11 settembre.\nAltri piccoli partiti.\nEsistono ancora due gruppi pi\u00f9 piccoli: il Partito Nazionale Bianco (WNP) con sede principalmente nel nord del paese, guidato da Eddy Morrisson e composto da dissidenti della NF. Il secondo \u00e8 il Partito della Libert\u00e0 (FP), situato principalmente nelle Midlands e che riunisce ex membri del BNP. Questi due partiti svolgono attivit\u00e0 simili ai due grandi principali.\nVa anche aggiunto il movimento della English Defence League, fondato nel 2009, che non \u00e8 un partito politico."}
{"id": "8439367", "revid": "1186766", "url": "https://it.wikipedia.org/wiki?curid=8439367", "title": "Sardo (formaggio)", "text": "Il Sardo \u00e8 un formaggio a pasta dura prodotto in Argentina.\nLa forma ricorda il pecorino romano, anche se quest'ultimo \u00e8 prodotto con latte di pecora. Sardo \u00e8 tradizionalmente coagulato da caglio vaccino . Il sapore \u00e8 morbido, ma ricco e leggermente salato. \u00c8 di colore bianco-giallastro ed \u00e8 venduto in blocchi di circa 3 kg. Il formaggio Sardo soddisfa gli standard di identit\u00e0 statunitensi per il latte di vacca. \u00c8 usato per grattugiare e cucinare\nIl Sardo non deve essere confuso con il Pecorino Sardo, che \u00e8 un altro formaggio di pecora italiano , per questo viene chiamato anche \"Sardo Argentino\"."}
{"id": "8439382", "revid": "47767", "url": "https://it.wikipedia.org/wiki?curid=8439382", "title": "Against the Current (gruppo musicale)", "text": ""}
{"id": "8439394", "revid": "92723", "url": "https://it.wikipedia.org/wiki?curid=8439394", "title": "Concattedrale di San Pietro dei Chierici", "text": "La Concattedrale di San Pietro dei Chierici (in portoghese: \"Concatedral de S\u00e3o Pedro dos Cl\u00e9rigos\") \u00e8 una chiesa cattolica di Recife, capitale dello stato di Pernambuco, in Brasile. \u00c8 concattedrale dell'arcidiocesi di Olinda e Recife.\nStoria.\nLa confraternita di San Pietro dei Chierici, fondata il 26 giugno 1700, compr\u00f2, quasi 20 anni dopo, un terreno e sei case situate nel mezzo di \u00c1guas Verdes, nel quartiere di Sant'Antonio di Recife, per costruirvi una propria chiesa. Un'iscrizione sul portale della chiesa d\u00e0 notizia che l'inizio della costruzione risale al 3 maggio 1728. Erano presenti frei Jos\u00e9 Fialho e il provveditore della confraternita. Il progetto \u00e8 di Manuel Ferreira J\u00e1come. Il coro, l'abside e la sacrestia erano gi\u00e0 terminati nel 1729, ma il corpo principale della chiesa e la parte centrale della facciata furono completati soltanto nel 1759. Successivamente furono costruiti due campanili. Il commendatore padre Ant\u00f4nio Martins, vicario di Vila de Bom Jesus, fu uno degli intagliatori. Jo\u00e3o de Deus Sep\u00falveda realizz\u00f2 la pittura del soffitto della navata nel 1764, coadiuvato da Manuel de Jesus Pinto, che dipinse il coro. La sacrestia, con l'altare di Nostra Signora della Solitudine, fu inaugurata nel 1781. In\u00e1cio Melo Albuquerque fu il maestro doratore delle opere di \"talha dourada\", terminate nel 1784.\nAl di l\u00e0 della sua rilevanza religiosa, la chiesa divenne un importante centro di musica sacra, giungendo ad avere come maestro di cappella il pernambucano Luis \u00c1lvares Pinto (1719-1789), una delle grandi figure della musica coloniale brasiliana.\nIl 26 giugno 1918 in forza della bolla \"Cum urbs Recife\" di papa Benedetto XV la chiesa fu elevata a concattedrale dell'arcidiocesi di Olinda e Recife. L'edificio fa parte di un complesso architettonico di grande importanza, eretto intorno alla chiesa.\nDescrizione.\nLa struttura dell'edificio \u00e8 insolitamente verticalizzata, con un portale monumentale di ricco lavoro in pietra tagliata che presenta i simboli principali del santo dedicatario, le chiavi e il triregno. Nel corpo centrale, sopra il portale, si ammira una finestra sovrastata da un arco a sesto ribassato, con balaustra e ornamenti in pietra tagliata che si congiungono a quelli del portale. Nella sommit\u00e0 un frontespizio ornato con volute, pinnacoli e una croce, incornicia una nicchia con una statua di San Pietro. I cantoni laterali sono di pietre regolari. Sulle torri, comprese nel corpo della facciata, si aprono finestre simili a quella centrale, ma poste a una quota inferiore, decorate con balaustra e ornamenti in pietra tagliata. Sopra le finestre laterali si aprono pi\u00f9 piccole finestre quadrate, cimate da timpano curvo. I campanili hanno un'apertura ad arco a tutto sesto, e il coronamento delle torri consiste in una balaustrata, pinnacoli e una cupola che poggia su un tamburo prismatico ottagonale.\nLa pesante porta principale \u00e8 in legno di jacarand\u00e1. Nell'interno la \"talha\" segue lo stile giovannino, con elementi rococ\u00f2 nei balconi e sopraporte delle tribune, nell'abside, nella navata e nel basamento dell'altar maggiore. Le opere di \"talha dourada\" e di jacarand\u00e1 di Lisbona e le vernici importate furono all'epoca, ossia alla met\u00e0 del XVIII secolo, considerate di valore esorbitante.\nLe opere di \"talha\" del retablo dell'altar maggiore non sono originali. La decorazione originaria fu infatti sostituita nel restauro del 1858, che introdusse nell'edificio lo stile neoclassico. Durante un secondo restauro, compiuto tra il 1953 e il 1957, fu sostituita la copertura (senza interferire con il soffitto) e le travi di sostegno, e si recuper\u00f2 l'altare, con un intervento alternativo che rimosse ridipinture posteriori che annullavano l'effetto di rilievo degli intagli. Secondo un articolo giornalistico pubblicato nel 1942, l'abside e gli altari laterali erano dorati. Tuttavia, furono persi gli elementi durante i successivi restauri realizzati dalla confraternita e anche dall'Instituto do Patrim\u00f4nio Hist\u00f3rico e Art\u00edstico Nacional negli anni 1970, e poich\u00e9 all'epoca vigeva un approccio pi\u00f9 modernista dei professionisti dell'IPHAN, si scelse di lasciare visibile il legno naturale.\nLa piazza.\nLa piazza antistante alla chiesa, chiamata \"P\u00e1tio de S\u00e3o Pedro\", conserva un bel complesso di 29 case basse di epoca coloniale, con uno o due piani, dominate dall'imponente mole della chiesa. L'unica alterazione degli edifici fu la sostituzione, nel XIX secolo, degli spioventi dei tetti con piattabande, per via delle leggi che proibivano lo scolo delle acque piovane dei tetti direttamente sulla strada.\nIl \"P\u00e1tio\" ha una pavimentazione di pietre irregolari del XIX secolo e una recinzione di ferro che protegge la facciata della chiesa."}
{"id": "8439404", "revid": "1412427", "url": "https://it.wikipedia.org/wiki?curid=8439404", "title": "Abies hickelii var. macrocarpa", "text": "Abies hickelii var. macrocarpa , \u00e8 una variet\u00e0 di \"A. hickelii\" appartenente alla famiglia delle Pinaceae, endemica del Messico sud-occidentale. Il nome comune fa riferimento all'Oaxaca, stato del Messico meridionale nel cui territorio vegeta.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"hickelii\" fu assegnato in onore del botanico francese Paul Robert Hickel (1865-1935). L'epiteto \"macrocarpa\" deriva dalle radici greche \"\u03bc\u03b1\u03ba\u03c1\u03bf\u03db\" = grande e \"\u03ba\u03b1\u03c1\u03c0\u03bf\u03db\"= frutto, riferendosi alle imponenti dimensioni degli strobili.\nDescrizione.\nQuesta variet\u00e0 differisce da \"A. hickelii\" per i coni femminili pi\u00f9 grandi (lunghi 9-12 cm e larghi 5 cm) dalle brattee incluse, e per i giovani ramoscelli glabri.\nDistribuzione e habitat.\nVariet\u00e0 endemica del Messico meridionale dove \u00e8 presente nei seguenti stati: Guerrero e Oaxaca. Il suo areale \u00e8 molto frammentato con un'area di occupazione stimata in 144\u00a0km\u00b2; vegeta su suoli vulcanici ad altitudini comprese tra i 2.500 e i 3.000\u00a0m, dove il clima \u00e8 fresco e piovoso con precipitazioni tipicamente invernali. Esistono boschi puri alle alte quote, ma si ritrova spesso in associazione con \"Pinus montezumae\", \"Pinus pseudostrobus\", \"Pinus ayacahuite\", \"Cupressus lusitanica\" e specie del genere \"Quercus\". Tra le piante arbustive le associazioni pi\u00f9 comuni sono con i generi \"Vaccinium\", \"Andromeda\", \"Ribes\" e \"Fuchsia\".\nTassonomia.\nLa classificazione di questo taxon \u00e8 recentemente contestata, in particolare da Farjon, che riconosce essere una variet\u00e0 di \"A. Hickelii\", ma la classifica con l'epiteto \"oaxacana\". \nSinonimi.\nSono riportati i seguenti sinonimi:\nConservazione.\nQuesta variet\u00e0 \u00e8 sottoposta al rischio di deforestazione, con conseguente riduzione della popolazione, stimata in circa il 20 % nell'arco di un secolo. Per questo motivo viene classificata come specie in pericolo (\"endangered\" in inglese) nella Lista rossa IUCN."}
{"id": "8439408", "revid": "812894", "url": "https://it.wikipedia.org/wiki?curid=8439408", "title": "Francesco Costa (giornalista)", "text": "\u00c8 vicedirettore del giornale on-line \"il Post\".\nBiografia.\n\u00c8 nato a Catania nel 1984 e si \u00e8 laureato in scienze politiche all'Universit\u00e0 degli Studi di Catania. Vive a Milano dal 2010.\nAttivit\u00e0 giornalistica.\nHa cominciato a scrivere online nel 2003 e ha aperto il suo blog nel 2007. Ha iniziato a lavorare come giornalista nel 2008 al quotidiano \"l'Unit\u00e0\" e alla rivista \"Internazionale\", per poi lavorare al giornale on-line \"il Post\" fin dalla sua fondazione, nel 2010, diventandone vicedirettore nel 2016. Ha collaborato con \"IL\", \"il Foglio\", \"l\u2019Ultimo Uomo\", \"Grazia\", \"Rivista Studio\", \"Donna Moderna\" e \"Undici\". Nel 2016 ha curato i testi del programma \"La Casa Bianca\", trasmesso da Rai 3. \u00c8 ospite frequente di Sky TG24 per commentare fatti di attualit\u00e0, soprattutto statunitense. Conduce periodicamente Prima Pagina, la rassegna stampa di Rai Radio 3, e ha collaborato con Roma Radio, la radio ufficiale della Roma. Dal 2018 al 2020 \u00e8 stato responsabile del corso biennale di giornalismo presso la Scuola Holden di Torino. Nel 2019 ha realizzato i podcast \"Milano Europa\", un lungo reportage giornalistico sulla citt\u00e0 di Milano e \"The Big Seven\", in cui racconta le storie di sette persone rilevanti nella societ\u00e0 americana contemporanea. Nel 2020 ha pubblicato per Mondadori il suo primo libro, intitolato \"Questa \u00e8 l'America\", seguito nel 2021 da \"Una storia americana\", che ha esordito al primo posto nella saggistica e al secondo in classifica generale. Dal 2021 conduce per \"il Post\" il podcast giornaliero \"Morning\", una rassegna stampa commentata.\nDa Costa a Costa.\nDal 2015 \u00e8 autore di Da Costa a Costa, un progetto giornalistico indipendente sulla politica, la societ\u00e0 e la cultura statunitense. Inizialmente composto da una newsletter, dal 2016 Da Costa a Costa \u00e8 anche un podcast. Ad aprile del 2021 la newsletter contava oltre 55.000 iscritti. Il podcast di Da Costa a Costa \u00e8 stato tra i primi podcast indipendenti italiani; \u00e8 stato definito \"la punta di diamante del podcasting italiano\" e \"un programma imperdibile per chiunque voglia capire qualcosa in pi\u00f9 sulla societ\u00e0 statunitense\". I contenuti di Da Costa a Costa sono offerti gratuitamente ai lettori della newsletter e agli ascoltatori del podcast, che sono invitati a contribuire alle spese attraverso donazioni facoltative. Costa ha dichiarato di aver raccolto grazie al crowdfunding circa 7.000 euro nel 2016, altri 33.000 euro nel 2017 e oltre 100.000 euro nel 2020, che ha investito nella realizzazione di otto viaggi-inchiesta negli Stati Uniti i cui reportage sono stati pubblicati poi su Da Costa a Costa. La formula del progetto ne ha fatto parlare come di un caso editoriale \u2013 realizzato con \"un livello di dettaglio inedito per il giornalismo italiano\" \u2013 e di \"un nuovo modello di giornalismo\"."}
{"id": "8439410", "revid": "300067", "url": "https://it.wikipedia.org/wiki?curid=8439410", "title": "Dimitrios Kalaitzidis", "text": ""}
{"id": "8439421", "revid": "1924342", "url": "https://it.wikipedia.org/wiki?curid=8439421", "title": "The Best (Alexandra Stan)", "text": "The Best \u00e8 la prima \"compilation\" della cantante romena Alexandra Stan, pubblicato nel 2018."}
{"id": "8439429", "revid": "300067", "url": "https://it.wikipedia.org/wiki?curid=8439429", "title": "Dimitris Kalaitzidis", "text": ""}
{"id": "8439438", "revid": "287204", "url": "https://it.wikipedia.org/wiki?curid=8439438", "title": "Carlo Clausetti", "text": " Ha svolto un ruolo importante nella direzione della Casa musicale Ricordi di Milano dal 1919 al 1940 e il suo impegno nel teatro musicale ha aperto la strada alla reg\u00eca operistica. Amico di molti compositori, lo fu soprattutto di Giacomo Puccini.\nBiografia.\nFiglio di Pietro Clausetti e di Maria Sandron, Carlo nasce a Napoli in una famiglia dove la musica e la poesia sono il pane quotidiano. I Clausetti sono editori musicali e hanno negozio in Galleria Umberto I, centro della cultura musicale cittadina. Il padre Pietro aveva fondato nel 1847 con il fratello Lorenzo una casa editrice, che nel 1861 entra in societ\u00e0 con Tito I Ricordi, editore dell'omonima casa musicale milanese, per poi divenirne la filiale partenopea a partire dal 1864, quando Ricordi conclude l'acquisizione dell'archivio, sempre sotto la guida di Pietro Clausetti che la manterr\u00e0 per trent'anni, fino alla sua morte nel 1892. Carlo oltre a studiare giurisprudenza, frequenta il Conservatorio San Pietro a Majella, dove si diploma in pianoforte e composizione e dove conosce Margherita Cosselli Kuh, figlia del celebre baritono Eugen Kuh (in arte Cosselli) e del soprano Carlotta Marchisio, e che sposer\u00e0 nel 1901.\nNel 1892 subentra al padre nella gerenza della filiale Ricordi di Napoli, nel 1909 fonda la Societ\u00e0 del Quartetto, che l'anno seguente diventer\u00e0 la Societ\u00e0 dei concerti sinfonici dedicata a Giuseppe Martucci, con cui aveva collaborato alla Societ\u00e0 dei concerti facendo conoscere la musica wagneriana. A Clausetti si devono anche le guide storico analitiche dedicate al \"Tristano e Isotta\" (1908) e al \"Crepuscolo degli dei\" (1913) pubblicate da Ricordi.\nLascia Napoli nel 1912 quando viene chiamato a Milano come direttore artistico di Casa Ricordi. In questo ruolo pu\u00f2 dedicarsi soprattutto agli allestimenti teatrali e alle prime reg\u00ece di opere liriche, di cui era propugnatore Tito II Ricordi (figlio di Giulio), e che lui segue personalmente. Sono sue le note di reg\u00eca, le cosiddette \"Disposizioni sceniche\" per opere come \"Conchita\" e \"Francesca da Rimini\" di Riccardo Zandonai, \"Orseolo\" di Ildebrando Pizzetti, \"L'amore dei tre\" \"re\" di Italo Montemezzi. Clausetti sar\u00e0 sempre un punto di riferimento per i compositori della Casa musicale milanese soprattutto quando nel 1919, all'abbandono delle gerenza da parte di Tito II Ricordi, ne assume la guida insieme a Renzo Valcarenghi, che lo aveva sostituito nel 1912 nella direzione della filiale napoletana. Il suo impegno si riveler\u00e0 fondamentale soprattutto con Giacomo Puccini, con cui collabora gi\u00e0 dai tempi di \"Manon Lescaut\". Puccini ha in lui una grande fiducia e quando non pu\u00f2 recarsi di persona agli allestimenti e alle prime delle sue opere, specie all'estero, chiede sempre che sia presente Carlo, da lui soprannominato anche Claudio, Clausetto e altri curiosi soprannomi. La loro amicizia proseguir\u00e0 fino alla fine della vita del compositore toscano, Carlo sar\u00e0 presente al capezzale del maestro nella clinica di Bruxelles dove Puccini morir\u00e0 il 29 novembre 1924\nDurante gli anni in cui \u00e8 a Napoli e si occupa della filiale di Ricordi, Clausetti conserva e sviluppa la sua passione per le romanze napoletane, non dimenticando quando giovanissimo aveva trascritto per pianoforte la celebre \"Funicul\u00ec funicul\u00e0\" di Luigi Denza, una delle canzoni ancora oggi eseguite e conosciute in tutto il mondo; compone lui stesso alcune celebri canzoni, come \"Africanella\" del 1894 su versi di Roberto Bracco o \"Quanno passa 'o riggimento\" del 1895 su parole di Ferdinando Russo o ne fa delle trascrizioni facilitate per pianoforte come \"Oje Carul\u00ec\" di P.M.Costa o \"Il figlio del coscritto\" di Luigi Denza. Coinvolge i compositori che hanno contratto con Ricordi nel comporre romanze su versi in napoletano dei pi\u00f9 celebri poeti, ed ecco nascere le raccolte di Piedigrotta musicate da Francesco Paolo Tosti, Luigi Denza, Enrico De Leva, Costa e Vincenzo Valente\nNel 1920, sempre grazie a lui, Casa Ricordi riprende la pubblicazione delle riviste musicali, che era iniziata nel 1842 con la \"Gazzetta Musicale di Milano\" e si era interrotta nel 1912 con \"Ars et Labor\", e fonda \"Musica d'Oggi\" di cui ne \u00e8 per un periodo anche direttore.\nCarlo lascia la gerenza di Ricordi il 20 giugno 1940 e si trasferisce nel 1941 con la famiglia a Fano dove muore l'8 agosto de 1943, cinque giorni prima del bombardamento che distrugger\u00e0 lo stabilimento di Viale Campania la notte del 13 agosto."}
{"id": "8439441", "revid": "1027057", "url": "https://it.wikipedia.org/wiki?curid=8439441", "title": "Universit\u00e0 federale nordorientale &quot;M. K. Ammosov&quot;", "text": "L'Universit\u00e0 federale nordorientale \"M. K. Ammosov\" (SVFU, ) \u00e8 un ente di istruzione accademica russo situato a Jakutsk, intitolato a Maksim Kirovi\u010d Ammosov."}
{"id": "8439443", "revid": "1027057", "url": "https://it.wikipedia.org/wiki?curid=8439443", "title": "SVFU", "text": ""}
{"id": "8439447", "revid": "585241", "url": "https://it.wikipedia.org/wiki?curid=8439447", "title": "Costituzione d'Irlanda", "text": ""}
{"id": "8439470", "revid": "599013", "url": "https://it.wikipedia.org/wiki?curid=8439470", "title": "Levi Cadogan", "text": ""}
{"id": "8439473", "revid": "767487", "url": "https://it.wikipedia.org/wiki?curid=8439473", "title": "Palazzo Flajani Bagalini", "text": "Il Palazzo Flajani-Bagalini \u00e8 un edificio del centro storico di Ascoli Piceno, ubicato in via Quinto Curzio Rufo a pochi metri da Piazza del Popolo.\nDescrizione.\nIn stile neoclassico e caratterizzato dalla facciata in blocchi squadrati di travertino scandita da finestre con timpani curvilinei e triangolari, \u00e8 stato realizzato tra il 1865 e 1880 da Giuseppe Sacconi, architetto e politico italiano, noto soprattutto per essere stato il progettista del Vittoriano a Roma. L\u2019elemento architettonico pi\u00f9 rilevante \u00e8 senza dubbio l\u2019importante porticato interno con colonne e capitelli in travertino.\nAttualmente di propriet\u00e0 della famiglia Bagalini \u00e8 stato in passato la dimora ascolana della famiglia Flajani."}
{"id": "8439474", "revid": "767487", "url": "https://it.wikipedia.org/wiki?curid=8439474", "title": "Nazionalismo scozzese", "text": "Il nazionalismo scozzese promuove l'idea che il popolo scozzese formi una nazione coesiva e un'identit\u00e0 nazionale ed \u00e8 strettamente legato alla causa del dominio scozzese e dell'indipendenza scozzese, e all'ideologia del Partito Nazionale Scozzese, il partito che forma il governo scozzese.\nGli Atti di Unione unirono i parlamenti di Scozia e Inghilterra nel 1707, ma continuano a esistere un sistema giuridico separato e distinte istituzioni scozzesi. \nL'indipendenza linguistica \u00e8 stata una parte importante del rinascimento scozzese del XX secolo, associato all'impeto nazionalista fornito da Hugh MacDiarmid."}
{"id": "8439481", "revid": "56620", "url": "https://it.wikipedia.org/wiki?curid=8439481", "title": "Edizioni dalla parte delle bambine", "text": "Edizioni dalla parte della bambine \u00e8 stata una casa editrice italiana di albi illustrati per bambine e bambini attiva a Milano dal 1975 al 1982.\nStoria.\nFondata a Milano del 1975 da Adela Turin , Nella Bosnia e Francesca Canterelli, gi\u00e0 attive professionalmente nel settore dei libri per l'infanzia rispettivamente come scrittrice, illustratrice e grafica, con l'obiettivo di pubblicare libri femministi per bambine e bambini, scommettendo sul cambiamento culturale in atto. Il nome della casa editrice si ispira al titolo del saggio del 1973 \"Dalla parte delle bambine\" di Elena Gianini Belotti, che ne autorizza l'uso.\nNel novembre 1975, escono i primi due libri: \"Rosaconfetto\" e \"Una fortunata catastrofe\", in coedizione con la casa editrice francese Des Femmes fondata da Antoinette Fouque, che apre in Francia la collana \"Du c\u00f4t\u00e9 des petites filles\". Dal 1976 i testi vengono tradotti anche in spagnolo dalla casa editrice Lumen, diretta dalla scrittrice catalana Esther Tusquets.\nFu subito un grande successo editoriale e molti dei titoli sono stati poi pubblicati oltre che in francese e spagnolo anche in altre lingue (inglese, tedesco, svedese, norvegese e danese).\nI temi trattati nelle favole sono il condizionamento delle bambine come oggetto sessuale, la divisione sessuale dei ruoli in famiglia e nel lavoro, il divorzio, l\u2019amicizia tra donne. Alcuni titoli rivisitano il mito e le fiabe tradizionali. Altri, rivolti alle adolescenti, affrontano temi come il ciclo mestruale e il parto.\nNel 1979, il testo \"Aurora\", illustrato da Annie Goetzinger, viene premiato alla Fiera del libro per ragazzi di Bologna. Dopo aver pubblicato 34 titoli, la casa editrice cessa l'attivit\u00e0 nel 1982.\nOtto dei libri scritti da Adela Turin sono stati ripubblicati tra il 1999 e il 2001 in francese in una nuova traduzione, dalla casa editrice Actes Sud junior, e successivamente in italiano, riscritti, per la collana \"I velieri\" di Motta junior dall'inizio del nuovo secolo .\nAdela Turin continua a promuovere rappresentazioni non sessiste soprattutto nel materiale educativo e nel 1994 fonda una associazione a livello europeo: \"Dalla Parte Delle Bambine = Du c\u00f4t\u00e9 des filles = En favor de las ni\u00f1as\".\nCollane e titoli.\nDonnaluna astrologia.\nLa collana uscita nel 1980, per adulte, ha l'introduzione, i testi simbolici e storici sull'astrologia di Adela Turin e Silvana Koen; i testi astrologici di Anna Mosca, Elena Rader, le biografie di varie autrici."}
{"id": "8439487", "revid": "6923", "url": "https://it.wikipedia.org/wiki?curid=8439487", "title": "Discutendo la Divina Commedia con Dante", "text": "\"Discutendo la Divina Commedia con Dante (Discussing the Divine Comedy with Dante)\" \u00e8 un olio su tela (2,60 x 6 metri) dipinto da tre pittori taiwanesi Dai Dudu, Li Tiezi, e Zhang An nel 2006. L'opera s'ispira alla Scuola di Atene di Raffaello e vuole rappresentare la storia del mondo in un solo dipinto.\nDescrizione e stile.\nI tre pittori hanno inserito all'interno del quadro numerosi personaggi storici e contemporanei, famosi a livello internazionale, tuttavia si sono concentrati su persone note, per lo pi\u00f9, in Oriente.\nTra i vari personaggi che si possono riconoscere ci sono anche gli stessi tre autori in alto a destra insieme a Dante Alighieri.\nPersonaggi.\nLe figure del dipinto sono in totale 103 tra cui: Dante, Omero, Bill Gates, Napoleone, Gengis Khan, Michelangelo, Jean-Jacques Rousseau, Adolf Hitler e moltissimi altri."}
{"id": "8439490", "revid": "1728", "url": "https://it.wikipedia.org/wiki?curid=8439490", "title": "Consiglio dei Deputati dello Stato Pontificio", "text": ""}
{"id": "8439496", "revid": "71433", "url": "https://it.wikipedia.org/wiki?curid=8439496", "title": "The Deep (film)", "text": ""}
{"id": "8439511", "revid": "298229", "url": "https://it.wikipedia.org/wiki?curid=8439511", "title": "Ryan Ingraham", "text": ""}
{"id": "8439518", "revid": "1573940", "url": "https://it.wikipedia.org/wiki?curid=8439518", "title": "Haliactinidae", "text": "Haliactinidae , anche conosciuta come Haliactiidae, \u00e8 una famiglia di celenterati antozoi nella superfamiglia Metridioidea dell'ordine Actiniaria.\nDescrizione.\nLa famiglia \u00e8 caratterizzata da un corpo allungato e estremit\u00e0 aborale arrotondata o raramente appiattita, colonna liscia o dotata di ventose o verruche che formano nematocisti e priva di tentacoli. Nessuno sfintere distinto. Sei coppie di macrocnemi fertili e filamentosi fortemente limitati a divaricatori circoscritti. Un numero variabile di microcnemi che sono sterili e privi di filamenti. In alcune specie i microcnemi del secondo ciclo sono occasionalmente fertili e filamentosi. Aconzio presente con nematocisti basitriche e amastigofori microbasici.\nTassonomia.\nSecondo il World Register of Marine Species (WORMS), la famiglia risulta composta da sei generi:"}
{"id": "8439522", "revid": "1442080", "url": "https://it.wikipedia.org/wiki?curid=8439522", "title": "Fiorenzo Catalli", "text": "Biografia.\nSi \u00e8 laureato nel 1973 in Lettere, con Laura Breglia, presso l'Universit\u00e0 degli Studi di Roma La Sapienza.\nTra giugno 1976 e novembre 1979 \u00e8 titolare di un assegno di formazione scientifica presso la cattedra di Numismatica Antica della Facolt\u00e0 di Lettere dell\u2019Universit\u00e0 degli Studi di Roma - La Sapienza.\nVincitore del concorso per Funzionario Direttivo nel ruolo Archeologi con specializzazione in Numismatica presso il Ministero per i Beni Culturali e Ambientali e assunto in servizio di ruolo presso la Soprintendenza Archeologica di Roma dal 16 agosto 1979 fino al 31 maggio 2015, con sede di servizio in Via di Sant\u2019Apollinare. Con tale incarico ha svolto funzioni di vigilanza e tutela di aree di interesse archeologico, dirigendo scavi di ricerca con comunicazione dei risultati in occasione di Convegni scientifici o presso riviste specializzate del settore.\nNel 1984, in quanto responsabile dell'area, dirige i lavori di scavo del colombario di Scribonio Menofilo a Villa Doria Pamphilj.\nTra il 1999 e il 2006 ha collaborato con la Soprintendenza per i Beni Archeologici dell\u2019Umbria, con la Soprintendenza per i Beni Archeologici del Lazio e con la Soprintendenza per i Beni Archeologici dell\u2019Etruria Meridionale per il riscontro inventariale, la catalogazione e la valorizzazione delle rispettive collezioni numismatiche.\nDal 2004 collabora con alcune Procure della Repubblica e con le Forze dell\u2019Ordine (Carabinieri, Guardia di Finanza e Polizia di Stato) in qualit\u00e0 di Consulente Tecnico per la verifica d\u2019interesse di materiale archeologico e numismatico.\nDal 2006 ha diretto il Servizio Tutela Beni Numismatici della Soprintendenza Speciale per i Beni Archeologici di Roma, con compiti di inventariazione, catalogazione e informatizzazione dei dati numismatici (catanumilli) provenienti dal territorio di competenza della Soprintendenza.\nDal 2007 al 2015 ha ricoperto la carica di Direttore del Monetiere del Museo Archeologico Nazionale di Firenze della Soprintendenza per i Beni Archeologici della Toscana dove ha effettuando il riscontro inventariale, la catalogazione, l\u2019edizione a stampa e on line (lamoneta.it) e la valorizzazione della collezione numismatica, attraverso la pubblicazione a stampa e l\u2019allestimento di mostre temporanee. Dal 2015 ne \u00e8 Direttore Scientifico.\nDa giugno 2015 collabora per il riscontro e la schedatura di collezioni numismatiche con il Polo Museale della Toscana con il Museo Archeologico Nazionale di Firenze, con il Museo Nazionale di Arezzo, con il Museo Etrusco \u201cGuarnacci\u201d di Volterra e con il Museo Archeologico di S. Maria della Scala di Siena.\nThe Este Project.\nDal 2015 \u00e8 parte del comitato scientifico di Este Project, un progetto di ricerca teso a ricostruire e studiare la collezione numismatica Este. Punto di partenza \u00e8 il catalogo di Celio Calcagnini, anche se relativo alle sole monete in oro, mentre monete in argento e in bronzo con analoga contromarca facevano sicuramente parte degli oggetti consegnati in pegno al Monte di Piet\u00e0 di Venezia nel 1599 dallo stesso Cesare d\u2019Este. Esemplari in questi metalli sono infatti, a pi\u00f9 riprese comparsi in cataloghi d\u2019asta.\nInsegnamento.\nDall'anno accademico 2015-2016 \u00e8 titolare di un contratto a termine per l\u2019insegnamento di Numismatica antica presso la Scuola di Specializzazione in Beni Archeologici dell\u2019Universit\u00e0 di Firenze."}
{"id": "8439525", "revid": "1711941", "url": "https://it.wikipedia.org/wiki?curid=8439525", "title": "Mahia", "text": "Il Mahia (, ) \u00e8 una bevanda alcolica marocchina derivata dalla distillazione di datteri o di fichi.\nDescrizione.\nIl Mahia \u00e8 un distillato tradizionalmente associato alla comunit\u00e0 ebraica marocchina, derivato da frutta come fichi, datteri, uva, giuggiole e aromatizzato all'anice. Il suo nome in arabo significa letteralmente \"acquavite\"."}
{"id": "8439537", "revid": "767487", "url": "https://it.wikipedia.org/wiki?curid=8439537", "title": "Javier Salas", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , ha esordito in prima squadra il 28 gennaio 2012 disputando l'incontro di Liga de Ascenso perso 2-0 contro l'."}
{"id": "8439545", "revid": "969415", "url": "https://it.wikipedia.org/wiki?curid=8439545", "title": "Quadrio Pirani", "text": "Biografia.\nNato a Jesi da Stamura Fazi e Oreste Pirani, un capomastro da cui apprende fin da piccolo come tirare su muri e costruire volte, consegue nel 1897 la licenza di perito agrimensore presso il Regio Istituto Tecnico di Jesi e, due anni dopo, quella fisico-matematica presso il Regio Istituto Tecnico di Ancona. A Roma frequenta la Scuola Superiore di Ingegneria, laureandosi in ingegneria civile nel novembre del 1904. Negli stessi anni frequenta lo studio fotografico \"Dominici\" di Jesi, in cui conosce alcuni collaboratori con i quali fonda la rivista \"Il cinematografo\" nel 1902 e il settimanale socialista riformista \"La libera parola\" nel 1906, di cui sar\u00e0 uno dei redattori.\nNel 1901 riceve il suo primo incarico da ingegnere, come assistente dell'ing. Benvenuti per la costruzione di una diga sul fiume Esino.\nNel 1904 inizia l\u2019attivit\u00e0 professionale con l\u2019Istituto Autonomo Case Popolari di Roma che sar\u00e0 segnata da una serie di interventi al Flaminio, Celio, San Saba, si deve a lui la progettazione e la strutturazione del quartiere e Testaccio, intervento che Paolo Portoghesi definisce \"la prova pi\u00f9 matura della sua carriera\". \nNel 1910, viene nominato responsabile dell\u2019Ufficio Tecnico dell\u2019ICP ma nell\u2019ottobre dello stesso anno lascia l\u2019Istituto per dedicarsi alla libera professione aprendo, con Giovanni Bellucci, uno studio a via Cavour n. 325. Continua comunque a progettare per l'istituto da esterno fino al 1913. \nNello stesso periodo realizza anche alcune opere di edilizia privata, tra cui diversi villini, dei fabbricati per alcune cooperative romane, tra cui un gruppo di case per la cooperativa \u201cAppia\u201d fuori porta Latina (1913) e un edificio sul lungotevere degli Anguillara per la cooperativa dei Tipografi (1913), tre sale cinematografiche, una a Fabriano e due a Roma, il teatro Umberto in piazza dell'Unit\u00e0 (1908) e il cinema teatro Garibaldi a Testaccio (1909), e due cappelle funerarie a Jesi, una per la famiglia Santarelli nel 1905, oggi demolita, e una per la famiglia Giovannini nel 1906.\nAll'attivit\u00e0 professionale affianca quella didattica, dal 1907 al 1920 \u00e8 assistente di \"architettura generale e applicazioni di geometria descrittiva\" presso la cattedra dell'ing. Guglielmo Calderini nella Scuola di Applicazione per gli Ingegneri di Roma.\nDopo la prima guerra mondiale, alla quale partecipa come bersagliere e in cui ottiene la promozione a capitano per meriti di guerra, riprende l'attivit\u00e0 professionale nel 1919, quando per incarico del Ministero dell'agricoltura, dell'industria e del commercio, progetta i piani regolatori delle citt\u00e0-giardino di Roma vecchia e Monte Sacro in collaborazione con Gustavo Giovannoni ed Edmondo Del Bufalo, realizza poi avvalendosi della collaborazione dell'architetto Gino Benigni alcuni fabbricati per conto dell'IRCIS (Istituto Regio per le Case degli Impiegati Statali) a piazza d'Armi e villa Lancellotti, nonch\u00e9 i villini per le cooperative \u201cIl progresso\u201d a villa Fiorelli e \"Latina I\" a porta Latina, in cui sperimenta la tecnica della citt\u00e0-giardino gi\u00e0 utilizzata a San Saba e in un intervento sull'Aniene. \nRealizza poi la casa per il fratello a Falconara Marittima (1921) e la sede per la Banca Popolare Cooperativa di Jesi, oggi demolita (1928).\nIn questo periodo riveste cariche ufficiali di grande importanza: nel 1918 \u00e8 membro della \"Commissione per lo Studio dei Problemi Tecnici del Dopoguerra\"; dal 1921 al 1923 della \"Commissione Edilizia\" del Comune di Roma; nel 1925 del \"Consiglio Superiore di Economia Nazionale\", nel 1929 del \"Direttorio del Sindacato Fascista Ingegneri\" di Roma.\nAl 1930 sono datati i suoi ultimi due progetti, per un villino per s\u00e9 e la sua famiglia in via Dandolo a Roma e per un casino di caccia a Jesi, dopo di che si dedica solo a perizie tecniche e consulenze, muore nel 1970 a Roma, tre anni prima in un'intervista a Il Giornale d'Italia riassume quella che \u00e8 stata la poetica progettuale che ha accompagnato i suoi lavori: \u201cHo sempre avuto a cuore i problemi sociali; e ho voluto costruire per il popolo, partendo per\u00f2 da solide basi. Ho edificato case economiche inquadrando questo aggettivo nel suo giusto significato; economia non significa risparmio sulla qualit\u00e0. Economia significa rendimento, durata\"."}
{"id": "8439548", "revid": "112595549", "url": "https://it.wikipedia.org/wiki?curid=8439548", "title": "Epoca nuragica", "text": ""}
{"id": "8439549", "revid": "124000128", "url": "https://it.wikipedia.org/wiki?curid=8439549", "title": "Carlo Pisani Dossi (1780-1852)", "text": "Imparentato coi discendenti del celebre legislatore milanese Cesare Beccaria, fu nonno del noto scrittore della scapigliatura milanese, Carlo Dossi.\nBiografia.\nI primi anni.\nNato a Pavia il 7 maggio 1780, Carlo Pisani Dossi era figlio di Gelasio Vincenzo, nobile pavese, e di sua moglie, Maria Rosalia H\u00f6lly von Niedermensdorff. A nemmeno vent'anni, con la calata di Napoleone in Italia, ader\u00ec agli ideali della Rivoluzione Francese.\nSuccessivamente, decise di intraprendere la carriera militare e, durante il Regno napoleonico d'Italia entr\u00f2 nell'esercito sino a raggiungere il grado di colonnello e comandante in capo della guardia d'onore della citt\u00e0 di Pavia. Con la Restaurazione, a ogni modo, il Dossi fu tra i primi aristocratici pavesi a inneggiare al ritorno degli austriaci, dai quali ottenne di mantenere il proprio incarico militare, venendo altres\u00ec premiato con l'Ordine dei Santi Maurizio e Lazzaro dai Savoia. Il nipote Carlo Dossi cos\u00ec lo definiva: \"Ingegno rozzo, arrogante, prodigo. Bevitore d'intere vendemmie [\u2026]. Fu tra i primi a ballare intorno all'albero della libert\u00e0 a Pavia; tra i primi a caracollare intorno a Napoleone Imperatore, e poi a Francesco I\".\nI moti del 1820-1821.\nRitiratosi dal servizio attivo dopo il 1815, si dedic\u00f2 all'amministrazione del proprio patrimonio fondiario che spaziava dalle terre della Lomellina all'Oltrep\u00f2 pavese. Il suo animo inquieto e le sue ideologie rivoluzionarie, a ogni modo, lo spinsero a riprendere le armi nel 1821 per prendere parte al tentativo d'insurrezione organizzato a Genova e a quello di Voghera dove i piemontesi richiedevano ai Savoia una costituzione sul modello di quella di Cadice del 1812. In questo convulso periodo si distinse con Costantino Mantovani, avo dell'omonimo deputato repubblicano, per una serie di azioni di proselitismo tra i rivoluzionari milanesi e, catturato nel 1823, venne condannato a morte dal tribunale della capitale lombarda. Venne accusato di essere membro dell'associazione segreta dei Federati che riuniva sette di carbonari piemontesi e lombarde che aveva avuto una parte attiva nei moti del 1820 e 1821 nell'Italia settentrionale. Gli vennero attribuiti anche dei contatti con Federico Confalonieri, anche se questi non avevano avuto il successo da lui sperato.\nL'esilio, la spedizione in Savoia ed il rientro a Milano.\nRiusc\u00ec a fuggire di prigione in quello stesso 1821 e si rec\u00f2 all'estero, dapprima in Inghilterra, poi in Francia e infine in Svizzera da dove entr\u00f2 in contatto con altri \"emigr\u00e9e\" che lo fecero propendere per il costituzionalismo monarchico anzich\u00e9 il mero repubblicanesimo. A Milano, la sua effigie venne simbolicamente impiccata in piazza Vetra.\nDalla Svizzera, nel 1831, progett\u00f2 con altri una spedizione in Savoia con l'intento di organizzare nuovi moti rivoluzionari, ma l'idea non ebbe seguito. Fond\u00f2 la societ\u00e0 carbonara degli Indipendenti che si diffuse rapidamente in Savoia e in Piemonte e che si riuniva dapprima a Locarno e poi a Cadenazzo, entrando in contatto anche con gli ambienti mazziniani. Nell'autunno del 1832 promosse un congresso dei suoi consociati da tenersi a Bellinzona con l'intento di fondere il suo gruppo con la Giovine Italia, ma l'idea venne rigettata dallo stesso Giuseppe Mazzini che riteneva il gruppo del Pisani Dossi troppo impreparato per essere accolto nelle sue fila. Nell'agosto del 1833, cerc\u00f2 nuovamente di organizzare una spedizione in Savoia che questa volta per\u00f2 riusc\u00ec l'anno successivo grazie al sostegno segreto di Giuseppe Arconati Visconti (il quale provvedette per il gruppo le giubbe necessarie) e soprattutto di Cristina di Belgioioso, nell'abitazione della quale, presso Carouge (non lontano da Ginevra) trovarono rifugio i superstiti della spedizione dopo il fallimento di quest'impresa.\n\u00c8 probabilmente in quest'occasione che entr\u00f2 in contatto col principe Luigi Napoleone Bonaparte (futuro Napoleone III), il quale secondo la testimonianza del nipote \"[...] gli don\u00f2 un anello d\u2019oro con su scritto honneur, fidelit\u00e9, patrie (vacue promesse) dicendogli, che quando avrebbe rivendicato il suo trono, avrebbe ricompensato lui o qualunque della sua famiglia che gli si fosse presentato con detto anello. Beauharnais gli aveva donato il suo sigillo di acciaio\".\nNel 1840, una volta ottenuta l'amnistia dal governo austriaco in Italia, torn\u00f2 a Pavia, continuando ad amministrare i beni della propria famiglia.\nMor\u00ec a Milano il 28 gennaio 1852.\nMatrimonio e figli.\nNel 1806 aveva sposato Luigia Milesi, sorella di Bianca che fu patriota, pittrice e letterata. Da questo matrimonio nacquero sei figli fra i quali:\nDi lui, il nipote omonimo, scrisse che: \"ebbe una sola moglie ma molte amorose - tra le altre, in Svizzera a Carouge Mlle. Gabrielle De Gallais de Saint Germain, e a Milano la Margherita Scazzosi [dell']alberg[o]. della Gran Brettagna\"."}
{"id": "8439552", "revid": "1073227", "url": "https://it.wikipedia.org/wiki?curid=8439552", "title": "La canzone di Marinella (album 1968)", "text": ""}
{"id": "8439565", "revid": "767487", "url": "https://it.wikipedia.org/wiki?curid=8439565", "title": "Gerardo Parra", "text": "Carriera.\nInizi e Minor League (MiLB).\nParra si diplom\u00f2 al liceo Francisco Pulgar della sua citt\u00e0 natale, nello stato federato di Zulia, Venezuela. Il 30 agosto 2004, all'et\u00e0 di 17 anni, Parra firm\u00f2 un contratto con gli Arizona Diamondbacks. Inizi\u00f2 a giocare nel 2006 nella Pioneer League della classe Rookie.\nNel 2007 gioc\u00f2 quasi interamente nella classe A e partecip\u00f2 alle prime partite nella classe A-avanzata.\nNel 2008 milit\u00f2 nella classe A-avanzata e nella Doppia-A. Inizi\u00f2 la stagione 2009 nella Doppia-A.\nMajor League (MLB).\nParra debutt\u00f2 nella MLB il 13 maggio 2009, al Chase Field di Phoenix contro i Cincinnati Reds. Proprio nella partita d'esordio nel suo primo turno di battuta, batt\u00e9 come sua prima valida un fuoricampo, diventando il 100\u00ba giocatore della storia della MLB a riuscire nell'impresa. Venne nominato esordiente del mese di maggio. Concluse la stagione con 120 partite disputate nella MLB e 29 presenze nella minor league, tutte nella Doppia-A.\nAl termine della stagione regolare 2011, partecip\u00f2 nel suo primo post stagione alle Division Series, dove i D-backs venne eliminati dai Brewers per 3-2. Sempre nel 2011, venne premiato con il suo primo Guanto d'oro come esterno sinistro.\nNel 2013, vinse il suo secondo guanto d'oro e venne premiato come \"Overall Defensive Players of the Year\" oltre che \"Defensive Player of the Year\".\nIl 31 luglio 2014, i Diamondbacks scambiarono Parra con i Milwaukee Brewers per Anthony Banda e Mitch Haniger.\nIl 31 luglio 2015, i Brewers scambiarono Parra con i Baltimore Orioles per Zach Davies. Divenne free agent a stagione conclusa.\nIl 19 gennaio 2016, Parra firm\u00f2 un contratto triennale con i Colorado Rockies, con cui rimase tuttavia per due stagioni, poich\u00e9 i Rockies declinarono l'opzione del 2019, pagando 1.5 milioni al giocatore, e lo resero free agent in anticipo.\nIl 14 febbraio 2019, Parra firm\u00f2 con i San Francisco Giants. Divenne free agent il 7 maggio.\nIl 9 maggio 2019, firm\u00f2 con i Washington Nationals. Durante il periodo trascorso con i Nationals, su suggerimento dei suoi figli, Parra cambi\u00f2 la sua musica d'ingresso in campo con la popolare canzone per bambini Baby Shark. Questa scelta venne molto apprezzata dalla folla di tifosi che nella seconda parte della stagione inizi\u00f2 a cantarla e ballarla sugli spalti, ogni volta che Parra veniva chiamato alla battuta. La \"shark dance\" venne utilizzata costantemente dai tifosi anche nel post stagione, dove Parra venne schierato una sola volta in difesa, ma apparve come battitore in pi\u00f9 occasioni. Al termine delle World Series, Parra e la sua franchigia divennero campioni per la prima volta.\nNippon Pro Baseball (NPB).\nIl 20 novembre 2019, Parra firm\u00f2 un contratto valido un anno con i Yomiuri Giants della Nippon Professional Baseball. Divenne free agent il 2 dicembre 2020.\nRitorno in Nord America.\nIl 3 febbraio 2021, Parra firm\u00f2 un contratto di minor league con i Washington Nationals con un invito allo Spring Training incluso.\nNazionale.\nParra venne convocato dalla nazionale venezuelana per partecipare al World Baseball Classic 2009 e all'edizione 2013."}
{"id": "8439573", "revid": "305330", "url": "https://it.wikipedia.org/wiki?curid=8439573", "title": "Bufalo dalle corna corte", "text": ""}
{"id": "8439574", "revid": "305330", "url": "https://it.wikipedia.org/wiki?curid=8439574", "title": "Lupo del Caucaso", "text": ""}
{"id": "8439575", "revid": "123616755", "url": "https://it.wikipedia.org/wiki?curid=8439575", "title": "Rui Oliveira", "text": "\u00c8 il gemello di Ivo Oliveira, a sua volta ciclista."}
{"id": "8439577", "revid": "112595853", "url": "https://it.wikipedia.org/wiki?curid=8439577", "title": "Vanessa-Mae Vanakorn", "text": ""}
{"id": "8439579", "revid": "1345932", "url": "https://it.wikipedia.org/wiki?curid=8439579", "title": "Ghiacciaio Baronick", "text": "Il ghiacciaio Baronick \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante sud-occidentale della dorsale Royal Society, da cui fluisce verso sud-ovest fino a unire il proprio flusso a quello del ghiacciaio Skelton.\nStoria.\nIl ghiacciaio Baronick \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Michael P. Baronick, un aviatore dello squadrone di sviluppo antartico VX-6, che oper\u00f2 alla base aerea Williams, presso il canale McMurdo, nell'inverno del 1956 e che torn\u00f2 poi in Antartide per diverse stagioni estive."}
{"id": "8439580", "revid": "1345932", "url": "https://it.wikipedia.org/wiki?curid=8439580", "title": "Ghiacciaio Cocks", "text": "Il ghiacciaio Cocks \u00e8 un ghiacciaio lungo circa 17\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante sud-occidentale della dorsale Royal Society, da cui fluisce verso sud-ovest, a partire dal versante sud-occidentale del monte Cocks, fino a unire il proprio flusso a quello del ghiacciaio Skelton.\nStoria.\nIl ghiacciaio Cocks \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva da quello del vicino monte Cocks, che a sua volta era stato cos\u00ec chiamato agli inizi del 1900 in onore E. L. Somers Cocks, l'allora tesoriere della Royal Geographical Society."}
{"id": "8439581", "revid": "1345932", "url": "https://it.wikipedia.org/wiki?curid=8439581", "title": "Ghiacciaio Potter", "text": "Il ghiacciaio Potter \u00e8 un ghiacciaio lungo circa 22\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante sud-occidentale della dorsale Royal Society, da cui fluisce verso sud-ovest a partire dal versante meridionale del monte Huggins e da quello occidentale del monte Kempe, fino a unire il proprio flusso a quello del ghiacciaio Skelton.\nStoria.\nIl ghiacciaio Potter \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato nel 1963 dal Comitato consultivo dei nomi antartici in onore del tenente comandante Edgar A. Potter, della USN, che oper\u00f2 come pilota di elicotteri presso la stazione McMurdo nel 1960."}
{"id": "8439582", "revid": "1345932", "url": "https://it.wikipedia.org/wiki?curid=8439582", "title": "Ghiacciaio Wirdnam", "text": "Il ghiacciaio Wirdnam \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante sud-occidentale della dorsale Royal Society, da cui fluisce verso ovest, scorrendo lungo il versante settentrionale del monte Lisicky, fino a unire il proprio flusso a quello del ghiacciaio Skelton.\nStoria.\nIl ghiacciaio Wirdnam \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato nel 1963 dal Comitato consultivo dei nomi antartici in onore i K. A. C. Wirdnam, un pilota dell'aeronautica militare britannica di stanza alla stazione McMurdo nel 1960 in qualit\u00e0 di osservatore, che effettu\u00f2 anche alcuni missioni assieme allo squadrone statunitense di sviluppo antartico VX-6."}
{"id": "8439583", "revid": "1345932", "url": "https://it.wikipedia.org/wiki?curid=8439583", "title": "Ghiacciaio Rutgers", "text": "Il ghiacciaio Rutgers \u00e8 un ghiacciaio lungo circa 22\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante occidentale della dorsale Royal Society, da cui fluisce verso sud-ovest, partendo dal versante sud-occidentale della cresta Johns Hopkins e scorrendo lungo il versante meridionale del picco Bishop fino a unire il proprio flusso a quello del ghiacciaio Skelton, poco a est del ghiacciaio Ruecroft. Prima di questo congiungimento, lo sperone Abbott separa il flusso del ghiacciaio Rutgers da quello del ghiacciaio Allison.\nStoria.\nIl ghiacciaio Rutgers \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-64, e cos\u00ec battezzato dal Comitato consultivo dei nomi antartici in onore dell'Universit\u00e0 Rutgers, di New Brunswick, nel New Jersey, che aveva inviato alcuni ricercatori in Antartide."}
{"id": "8439584", "revid": "1783371", "url": "https://it.wikipedia.org/wiki?curid=8439584", "title": "Ghiacciaio Dale", "text": "Il ghiacciaio Dale \u00e8 un ghiacciaio lungo circa 12\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante occidentale della dorsale Royal Society, da cui fluisce verso ovest, partendo dal versante sud-occidentale del monte Huggins, per poi virare verso sud-ovest e andare a unire il proprio flusso a quello del ghiacciaio Skelton, subito a sud del termine del ghiacciaio Allison.\nStoria.\nIl ghiacciaio Dale \u00e8 stato scoperto da F. R. Brooke e Bernard M. Gunn, membri del reparto neozelandese della Spedizione Fuchs-Hillary, condotta dal 1956 al 1958. In seguito \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato nel 1963 dal Comitato consultivo dei nomi antartici in onore del tenente comandante Robert L. Dale, della USN, che fu ufficiale in campo del reparto dello squadrone VX-6 che trascorse l'inverno presso la stazione McMurdo nel 1960."}
{"id": "8439585", "revid": "767487", "url": "https://it.wikipedia.org/wiki?curid=8439585", "title": "Pablo Gonz\u00e1lez (calciatore 1992)", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , ha esordito in prima squadra il 26 luglio 2012 disputando l'incontro di Copa M\u00e9xico perso 3-2 contro l'."}
{"id": "8439587", "revid": "125710923", "url": "https://it.wikipedia.org/wiki?curid=8439587", "title": "Spie. Radici di un paradigma indiziario", "text": "Spie. Radici di un paradigma indiziario \u00e8 un saggio scritto da Carlo Ginzburg, pubblicato per la prima volta nel 1979 all'interno della raccolta \"Crisi della ragione. Nuovi modelli nel rapporto tra sapere e attivit\u00e0 umane\" (a cura di Aldo Gargani) e ripubblicato dall'autore nel volume \"Miti emblemi spie. Morfologia e storia\" nel 1986.\nIl paradigma indiziario indica un modo di conoscenza della realt\u00e0 fondato su \u201cun metodo interpretativo imperniato sugli scarti, sui dati marginali, considerati come rivelatori. Considerati di solito senza importanza, o addirittura triviali, 'bassi', essi forniscono la chiave per accedere ai prodotti pi\u00f9 elevati dello spirito umano\u201d. Su tale metodo, dotato di \"uno stato scientifico debole\" ma adatto all'analisi di dati qualitativi, si basano le scienze umane.\nI modelli analitici di Morelli, Holmes e Freud.\nNella prima parte del saggio, l'autore analizza il rapporto tra il metodo elaborato da Giovanni Morelli per l'attribuzione delle opere d'arte, il metodo investigativo utilizzato da Sherlock Holmes nei racconti di Arthur Conan Doyle e la ricerca psicoanalitica di Sigmund Freud. \nIl cosiddetto \"metodo morelliano\", descritto in una serie di scritti pubblicati tra il 1874 e il 1876, proponeva di distinguere un dipinto originale dalle sue copie attraverso l'analisi di particolari solitamente considerati insignificanti (ad esempio la forma delle orecchie o le dita delle mani) piuttosto che dei caratteri pi\u00f9 appariscenti (come gli occhi e la bocca), pi\u00f9 facilmente imitabili da altri artisti perch\u00e9 maggiormente legati alla scuola di cui il pittore faceva parte. Attraverso questo approccio Morelli riusc\u00ec a produrre un numero cospicuo di nuove attribuzioni nei principali musei d'Europa, sebbene in seguito il metodo divenne oggetto di numerose critiche in quanto considerato eccessivamente meccanico e cadde quindi in discredito. Un rinnovato interesse per il lavoro di Morelli fu merito dello storico dell'arte Edgar Wind, che vide negli scritti dell'autore un esempio tipico dell'atteggiamento moderno nei confronti dell'opera d'arte, focalizzato pi\u00f9 sui particolari che sulle opere nel loro insieme:\nGinzburg collega poi il metodo di Morelli ad altre due figure, Sherlock Holmes e Sigmund Freud, i cui metodi analitici si concentrano ugualmente sulla presenza di \"tracce\": i segni pittorici per il primo, gli indizi per il secondo e i sintomi per il terzo. Ginzburg sottolinea come lo storico dell'arte italiano Enrico Castelnuovo avesse gi\u00e0 accostato il metodo indiziario introdotto da Morelli a quello che negli stessi anni veniva attribuito a Holmes.\nUn legame diretto tra il metodo morelliano e quello psicoanalitico \u00e8 indicato nel saggio \"Il Mos\u00e8 di Michelangelo\", in cui Freud segnala la considerevole influenza intellettuale esercitata da Morelli in una fase precedente allo sviluppo della psicoanalisi:\nIl legame stabilito tra queste tre figure \u00e8 infine giustificato da Ginzburg sulla base della comune formazione medica di Morelli, Doyle e Freud e in particolare alla vicinanza tra l'approccio adottato da ciascuno di loro e il \"modello della semeiotica medica, ovvero la disciplina che permette di diagnosticare le malattie inaccessibili all'osservazione diretta sulla base di sintomi superficiali, talvolta irrilevanti agli occhi dei profano - il dottor Watson, per esempio\" .\nRadici storiche.\nNella seconda parte del saggio Ginzburg compie un ampio \"excursus\" storico, ritornando indietro di millenni fino ad un\u2019antica fiaba nella quale tre fratelli, che posseggono incredibili abilit\u00e0 venatorie, descrivono alla perfezione un animale pur non avendolo mai visto. Il paradigma indiziario viene quindi messo in relazione con le pratiche divinatorie dell\u2019antica Mesopotamia, le quali a loro volta contengono forti elementi di fisiognomica e semeiotica medica, che si basavano appunto sull'osservazione diretta di elementi anatomici animali allo scopo di veggenza.Secondo l'autore, alla base di tutte queste pratiche vi \u00e8 ancora il primitivo gesto del cacciatore chino a scrutare le orme nel fango.\nGinzburg sposta poi la sua attenzione all'epoca di Galileo Galilei, tra il XVI e il XVII secolo, durante la quale proprio le discipline indiziarie come la medicina mostrano di non poter vantare lo status di scientificit\u00e0 ricercato dalla moderna scienza galileiana. Con l\u2019introduzione di quest\u2019ultima si dovettero infatti distinguere le discipline scientifiche da quelle dedicate allo studio dei fatti umani, nell'ambito delle quali la medicina occupa un posto speciale, a met\u00e0 strada tra un sapere indiziario puro e la codificazione propria di un sapere scientifico e quindi ripetibile. Il punto \u00e8 che ogni fenomeno medico (ogni malattia) pur presentando i medesimi sintomi, diverge da individuo a individuo, rendendo impossibile quella replicabilit\u00e0 assoluta dei fenomeni presi a oggetto dalle discipline scientifiche.\nGinzburg analizza poi la figura del medico Giulio Mancini, un contemporaneo di Galileo annoverato per le sue grandi capacit\u00e0 diagnostiche. La passione di Mancini per l'arte lo spinse a proporre un metodo di riconoscimento delle opere originali e distinzione dalle copie di quest\u2019ultime: il suo metodo era basato sull'osservazione delle parti del quadro realizzate \u201cpi\u00f9 rapidamente\u201d (quindi con maggiore \"franchezza\"), come piccoli dettagli del corpo e delle fantasie che facevano da contorno all'evento raffigurato nell'opera. La somiglianza tra il metodo di Mancini e quello adottato da Morelli \u00e8 evidente.\nA conclusione di questa sezione del suo saggio, Ginzburg infine inoltre come il paradigma indiziario venne utilizzato da Voltaire nel suo romanzo Zadig, a cui si ispirarno Edgar Allan Poe, \u00c9mile Gaboriau e Arthur Conan Doyle nei loro seminali racconti polizieschi.\nRiflessioni sul paradigma.\nNella terza sezione del saggio Ginzburg collega il lavoro di Morelli alla nozione stessa di individualit\u00e0 e all\u2019esigenza della societ\u00e0 moderna di distinguere gli individui che la compongono. Accertare l\u2019identit\u00e0 degli uomini consente ai poteri statali di esercitare maggiore controllo \"in primis\" per combattere la criminalit\u00e0, ma anche per facilitare questioni pratiche e burocratiche. Il nome, la descrizione dei tratti somatici e dei segni particolari all'interno dei registri non bastavano ad assicurare l\u2019individuazione del soggetto, n\u00e9 il metodo antropometrico elaborato da Alphonse Bertillon nel 1897 sembrava soddisfare a pieno le esigenze di carattere giuridico. A tale metodo, consistente in minuziose misurazioni corporee che permettevano di individuare le identit\u00e0 scartando quelle che non rientravano nei parametri suggeriti fu affiancata per una maggiore precisione, la pratica del \"ritratto parlato\", cio\u00e8 la descrizione verbale analitica delle parti distintive del volto.\nFu Francis Galton a introdurre, a partire dal 1888, un metodo pi\u00f9 semplice ed efficace basato sulle impronte digitali. Galton si rifece agli studi scientifici di Jan Evangelista Purkyn\u011b, il quale in \"Commentatio de examine physiologico organi visus et systematis cutanei\" afferm\u00f2 l\u2019impossibilit\u00e0 dell\u2019esistenza di due individui con le stesse impronte digitali. Le impronte digitali erano considerate marchio di individualit\u00e0 anche in Asia. In particolare in Cina e in Bengala era diffusa gi\u00e0 da tempo la pratica, di carattere divinatorio, di imprimere su lettere e documenti il polpastrello sporco di inchiostro. Nel 1860 Sir William Herschel, amministratore capo del distretto di Hooghly in Bengala, si serv\u00ec di tale usanza per migliorare il funzionamento amministrativo britannico che in breve si diffuse in tutto il mondo, permettendo di riconoscere ogni singolo individuo.\nIn conclusione, Ginzburg sottolinea che il paradigma indiziario possa essere usato non soltanto come forma di controllo sociale sempre pi\u00f9 capillare, ma anche per analizzare criticamente l'ideologia dominante. Nonostante sia sempre pi\u00f9 difficile sviluppare un approccio sistematico allo studio della societ\u00e0 e della cultura, Ginzburg sostiene infatti che \"non per questo l'idea di totalit\u00e0 dovrebbe essere abbandonata. Al contrario: l'esistenza di una connessione profonda che spiega i fenomeni superficiali viene ribadita nel momento stesso in cui si afferma che una conoscenza diretta di tale connessione non \u00e8 possibile\". Nella capacit\u00e0 di stabilire connessioni tra fenomeni apparentemente privi di legami risiede quindi per Ginzburg il valore fondamentale di questo metodo nell'ambito delle scienze umane, all'intero del quale \"il rigore elastico (...) del paradigma indiziario appare ineliminabile\".."}
{"id": "8439589", "revid": "110157", "url": "https://it.wikipedia.org/wiki?curid=8439589", "title": "Radio Zinzine", "text": "Radio Zinzine \u00e8 una stazione radiofonica associativa non commerciale autogestita con sede a Limans che trasmette i suoi programmi nelle Alpi dell'Alta Provenza, nelle Alte Alpi, nelle Bocche del Rodano e nel Vaucluse.\nStoria.\nLa radio \u00e8 stata creata nel 1981, quando le onde sono state liberalizzate, da membri della comunit\u00e0 Longo Ma\u00ef di Limans in Provenza, che volevano dare alla comunit\u00e0 un mezzo di espressione per rispondere agli attacchi delle quali ne erano stati fatti oggetto. Questa comunit\u00e0, una cooperativa agricola autogestita con un'ideologia anticapitalista impegnata nell'economia sociale, \u00e8 stata fondata negli anni '70 al momento del ritorno sul territorio, da attivisti tedeschi e francesi influenzati particolarmente dal pensiero pacifista di Jean Giono, in particolare Roland Perrot, noto come R\u00e9mi. \" 'Roland Perrot' \", nato il 7 giugno del 1931 a Saint-R\u00e9my-de-Provence e deceduto il 1 luglio 1993, che \u00e8 stato uno psicologo e scrittore Francese, attivista anarchico, pacifista e antimilitarista.\nBiografia.\nLo psicologo, Roland Perrot \u00e8 in particolare l'autore della storia \"R.A.S.\" sulla Guerra algerina, da cui Yves Boisset ha attinto \"R.A.S.\", il film con lo stesso nome che di produzione franco-italiana-tunisina diretto del 1973.\nQuesto film tratta della guerra algerina e del modo in cui l'esercito francese ha trattato la ribellione di alcuni coscritti, l'abbreviazione R.A.S. che significa \"nulla da segnalare\" in contesti militari e amministrativi.\nSommario e Sinossi.\nNel 1956, durante la guerra algerina, March, Charpentier e Dax, riservisti, si ritrovarono in un battaglione disciplinare. Vengono quindi catturati dagli ingranaggi della guerra, della tortura e della morte. Il comandante Lecoq deve formare un'unit\u00e0 d'\u00e9lite con i refrattari, le cui motivazioni politiche sono diverse., che gli dar\u00e0 il soprannome: R\u00e9mi. Questo romanzo biografico ripercorre la sua partecipazione alla Guerra algerina e la sua scelta del campo del FLN, per il quale divenne pilota d'aereo. Proibito di rimanere in Francia, deve aspettare di essere graziato prima di tornare nel paese.\n\u00c8 anche uno dei fondatori della rete di cooperative agricole \" la Comunit\u00e0 di Cooperative europee Longo Ma\u00ef \", fondata nel 1973. Ha partecipato a numerosi progetti europei nel campo delle cooperative, della radio gratuita, dell'aiuto ai rifugiati, ecc.\nIl ramo si \u00e8 poi allargato ai presentatori che non erano membri della comunit\u00e0 e ad altri temi politici e culturali.\nNatura dei programmi.\nCon un'affinit\u00e0 anarchica, attaccata alla difesa dell'ambiente e alla promozione di stili di vita alternativi, trasmette programmi su questioni di societ\u00e0 o solidariet\u00e0 internazionale. L'antenna produce in particolare programmi geopolitici (di cui uno in collaborazione con il mensile, Le Monde diplomatique), antimilitaristi, antinucleari, tecnocritici e di autogestione.\nDal 1998, Radio Zinzine ha condiviso la sua antenna con l'associazione \"Aix Ensemble\" con il nome di Radio Zinzine Aix. L'associazione produce principalmente trasmissioni musicali in diretta da Aix-en-Provence ogni sera nei giorni feriali, nonch\u00e9 il sabato e la domenica pomeriggio.\nUn terzo gruppo esce da una vite autogestita, \"La Cabrery\", situata nel Luberon.\nAltre attivit\u00e0.\nRadio Zinzine pubblica un foglio settimanale intitolato \"L'Ire des Chenaies\", disegnato e trasmesso in circa 600 copie, che commenta brevemente le notizie e informa i suoi ascoltatori sui programmi trasmessi in onda e sugli eventi organizzati intorno alla radio.\nOgni anno, il primo sabato di luglio, Radio Zinzine organizza una festa di supporto invitando gruppi musicali e canzoni locali.\nAree di copertura.\nSituata in una zona montuosa, Radio Zinzine ha varie frequenze a seconda del rilievo, che le permette di essere ascoltata in FM ad Aix-en-Provence, Manosque, Digne-les-Bains, Sisteron, Forcalquier, Gap, Brian\u00e7on, Embrun, Guillestre e Apt.\nRadio Zinzine \u00e8 anche trasmesso sull'agglomerato di Marsiglia in formato digitale (DAB +), dalla compagnia SDN, con cui lavora a stretto contatto."}
{"id": "8439593", "revid": "92723", "url": "https://it.wikipedia.org/wiki?curid=8439593", "title": "Jacarand\u00e1", "text": ""}
{"id": "8439594", "revid": "124687201", "url": "https://it.wikipedia.org/wiki?curid=8439594", "title": "Third Division 1935-1936", "text": "La Third Division 1935-1936 \u00e8 stato il 16\u00ba campionato inglese di calcio di terza divisione, il 15\u00ba con la suddivisione in 2 gironi (North e South). Ad aggiudicarsi il titolo ed a salire in Second Division furono: Chesterfield (Third Division North) e Coventry City (Third Division South).\nThird Division North.\nClassifica finale.\nLegenda:\nRegolamento:\nThird Division South.\nClassifica finale.\nLegenda:\nRegolamento:"}
{"id": "8439596", "revid": "131145", "url": "https://it.wikipedia.org/wiki?curid=8439596", "title": "Fuori dall'hype - Ringo Starr", "text": ""}
{"id": "8439597", "revid": "293377", "url": "https://it.wikipedia.org/wiki?curid=8439597", "title": "Nicola Gravina", "text": "Biografia.\nNato a San Paolo, in Brasile, da padre italiano e madre colombiana, dopo aver lasciato il calcio giocato rimase a vivere in Messico e divenne procuratore sportivo. Si deve alla sua mediazione l'arrivo in Messico di giocatori come Cabinho, Ricardo Ferretti, Spencer Coelho, N\u00edlton Batata, Ant\u00f4nio Carlos Santos, Reynaldo G\u00fceldini e Carlos Eloir Peruci.\nCarriera.\nGravina inizia la carriera in patria nel , che lascer\u00e0 per trasferirsi in Messico nell', con cui otterr\u00e0 nella stagione 1961-1962 il quarto posto finale. La stagione seguente con il suo club si aggiudica il campionato ed anche la Campe\u00f3n de Campeones 1963, battendo per 3-1 i rivali cittadini del Guadalajara, vincitori della coppa.\nNella stagione 1963-1964 passa al , con cui ottiene il settimo posto in campionato\nNel campionato 1964-1965 ritorna all'Oro, con cui ottiene il secondo posto finale.\nNella stagione 1965-1966 passa ai cadetti del , con cui perde la promozione in massima serie a causa dello spareggio perso contro il , giunti al primo posto a pari punti.\nRitorna a giocare nella massima serie messicana con il , con cui retrocede in cadetteria al termine della Primera Divisi\u00f3n 1966-1967.\nLa stagione seguente rimane a giocare nella massima serie, in forza all', con cui ottiene l'undicesimo posto.\nNel 1968 viene ingaggiato dagli statunitensi del , impegnati nella neonata North American Soccer League. Con gli \"Stars\" ottenne il secondo posto della Gulf Division della NASL 1968, non riuscendo ad accedere alla fase finale del torneo.\nTerminata l'esperienza texana, torna per la terza volta all'Oro, con cui ottiene la salvezza al termine del triplice spareggio vinto contro il ."}
{"id": "8439599", "revid": "1564499", "url": "https://it.wikipedia.org/wiki?curid=8439599", "title": "Iazzo", "text": ""}
{"id": "8439600", "revid": "767487", "url": "https://it.wikipedia.org/wiki?curid=8439600", "title": "Ottone I di Nassau", "text": "Biografia.\nOttone era il terzo figlio maschio del conte Enrico II di Nassau e di Matilde di Gheldria e Zutphen, figlia pi\u00f9 giovane del conte Ottone I di Gheldria e Zutphen e di Riccarda di Baviera (figlia a sua volta di Ottone I, duca di Baviera). Ottone I di Nassau \u00e8 menzionato per la prima volta in un documento del 1247.\nOttone succedette al padre prima del 1251, assieme al fratello Valderamo II. Nel 1251 ottennero il titolo di citt\u00e0 per Herborn da parte del re di Germania Guglielmo.\nValderamo ed Ottone divisero la contea il 16 dicembre 1255 con il fiume Lahn come confine. Il trattato di suddivisione \u00e8 ad oggi conosciuto come \"Prima divisio\". L'area a Nord del Lahn, che comprendeva le signorie di Siegen, Dillenburg, Herborn, Tringenstein, Neukirch ed Emmerichenhain, una parte di Kalenberger Zent, cos\u00ec come Dietkirchen ed Ems, venne assegnata ad Ottone. Il castello di Nassau e relative dipendenze (\"Dreiherrische\"), i distretti di Miehlen e Sch\u00f6nau (l'abbazia di Sch\u00f6nau vicino a Str\u00fcth), il \"Vierherrengericht\", il castello di Laurenburg, l'Esterau (posseduto congiuntamente ai Conti di Dietz) e i feudi in Assia rimasero propriet\u00e0 comune.\nProteggere e rinforzare i propri diritti nella propria contea non fu sempre facile per Ottone, soprattutto in un periodo in cui il potere dell'autorit\u00e0 centrale del Sacro Romano Impero era in crisi. Dispute con i Signori di Westerburg e con i Conti di Sayn sulle prerogative sulla regione del Westerwald, nonch\u00e9 diatribe con i Signori di Greifenstein e di Dernbach sul potere esecutivo, conducevano a frequenti faide e battaglie. I dettagli di questi conflitti non sono giunti fino a noi. Nelle sue guerre contro l'Elettorato arcivescovile di Treviri, Ottone perse il protettorato (\"Vogtei\") sulle citt\u00e0 di Coblenza ed Ems.\nAnche le relazioni di Ottone con Sigfrido II di Westerburg, arcivescovo di Colonia, sono a tutt'oggi poco chiare. L'8 aprile 1277 Ottone I stipul\u00f2 un accordo con numerosi signori feudali della Vestfalia per muovere guerra contro l'Elettorato di Colonia; Nella successiva guerra per la successione di Limburgo Ottone e l'arcivescovo erano invece alleati.\nIl tentativo di Ottone di ridurre i ricchi privilegi concessi dal padre all'Ordine Teutonico o, quantomeno, di non incrementarli secondo le richieste dell'ordine, gli valsero, nel 1285, la condanna a ladro dei beni dell'ordine, la scomunica e l'imposizione di un interdetto sulla sua contea. L'anno successivo le accuse decaddero.\nPrima del 1287 Ottone commission\u00f2 la cappella di Feldbach. Un atto datato 3 maggio 1289, riguardante una donazione all'abbazia di Altenberg, \u00e8 l'ultimo documento in cui Ottone I \u00e8 dato per vivo; in un successivo contratto del 19 marzo 1290 egli \u00e8 menzionato come deceduto. Ottone I venne sepolto nell'abbazia di Altenberg. Alla sua morte la contea pass\u00f2 ai figli maschi Enrico, Emilio e Giovanni.\nMatrimonio e discendenza.\nPrima del 1270, Ottone I di Nassau spos\u00f2 Agnese di Leiningen (m. dopo dicembre 1299), figlia del conte Emilio IV di Leiningen e della prima moglie Elisabetta.. Agnese verr\u00e0 sepolta anch'essa presso l'abbazia di Altenberg.\nDal matrimonio nacquero i seguenti figli:\nOttone I ebbe inoltre un figlio illegittimo, di nome Enrico, che fu uno scoltetto. A sua volta ebbe un figlio di nome Arnoldo, menzionato in un documento del 1314."}
{"id": "8439605", "revid": "1345932", "url": "https://it.wikipedia.org/wiki?curid=8439605", "title": "Dorsale Worcester", "text": "La dorsale Worcester \u00e8 una catena montuosa situata nella regione centrale della Dipendenza di Ross, sulla costa di Hillary, in Antartide. La dorsale Worcester, che fa parte della catena dei monti Transantartici, \u00e8 orientata in direzione nord-sud, nella quale si estende per circa 50\u00a0km, arrivando a una larghezza massima di circa 35\u00a0km, ed \u00e8 costeggiata, a ovest dall'Altopiano Antartico, a sud dal ghiacciaio Mulock, che la separa dalla dorsale Conway, nelle montagne di Cook, e a nord e a est dal ghiacciaio Skelton, che la separa dalla dorsale Royal Society. La vetta pi\u00f9 alta della catena \u00e8 quella del monte Harmsworth, situato all'estremit\u00e0 nord-occidentale della catena, che arriva a e dal cui fianco sud-orientale parte il ghiacciaio Delta che, come diversi altri ghiacciai che partono dal versante orientale della dorsale Worcester, quali il Dilemma e il Mason, va a ingrossare il flusso del ghiacciaio Skelton.\nStoria.\nLa catena \u00e8 stata scoperta nel corso della spedizione Discovery, condotta negli anni 1901-04 dal capitano Robert Falcon Scott, e cos\u00ec battezzata probabilmente in onore della nave scuola su cui molti ufficiali che presero parte alle prime spedizioni britanniche in Antartide si erano formati. Sembra che il primo utilizzo di tale nome per indicare la dorsale sia riscontrabile nelle mappe della Spedizione Nimrod, condotta dal 1907 al 1909."}
{"id": "8439606", "revid": "1543377", "url": "https://it.wikipedia.org/wiki?curid=8439606", "title": "Nazionale di calcio a 5 della Guadalupa", "text": "La nazionale di calcio a 5 della Guadalupa \u00e8 la rappresentativa calcistica della Guadalupa, Dipartimento francese d'Oltremare che si trova nel Mar dei Caraibi. \u00c8 controllata dalla \"Ligue Guadeloup\u00e9enne de Football\", distaccamento della FFF, che controlla anche il campionato.\nStoria.\nLa nazionale di calcio a 5 della Guadalupa, partecipa per la prima volta alla Concacaf Futsal Championship nell'edizione 2020, qualificandosi direttamente alle fasi finali della manifestazione.."}
{"id": "8439608", "revid": "439868", "url": "https://it.wikipedia.org/wiki?curid=8439608", "title": "Chiesa dei Santi Andrea Apostolo e Colomba", "text": "La chiesa dei Santi Andrea Apostolo e Colomba \u00e8 la parrocchiale di Villa Estense, in provincia e diocesi di Padova; fa parte del vicariato di Este.\nStoria.\nLa prima attestazione di una chiesa a Villa Estense, menzionata come \"Monasterium S.Andree de Villa\", filiale della chiesa di Santa Colomba di Ancorano e avente alle dipendenze le cappelle di Carmignano e di Motta, risale al 1297.&lt;br&gt;La chiesa, dedicata a sant'Andrea Apostolo, venne riedificata nel 1344 per volere di Nascibene de' Grompo.Verso il 1476 la chiesa di Ancarano fu distrutta dall'esondazione di un canale e le funzioni vennero trasferita presso la chiesa di Villa, anche se il titolo di parrocchiale rimaneva all'altra, seppur non pi\u00f9 esistente.&lt;br&gt;Nel 1793 il Senato della Serenissima Repubblica di Venezia concesse ai fedeli di Villa Estense il giuspatronato della parrocchia, che riunific\u00f2 i titoli di Sant'Andrea e di Santa Colomba.&lt;br&gt;Alla fine del secolo, la chiesa versava in pessime condizioni e si decise di farne sorgere una nuova, come deliberato ufficialmente il 28 aprile 1799. Il progetto dell'erigenda struttura venne presentato il 15 giugno 1800 da un architetto di cui non si conosce il nome; il disegno fu modificato da Pier Paolo Bianchi. &lt;br&gt;La prima pietra dell'attuale parrocchiale venne posta il 5 ottobre 1800, ma i lavori, supervisionati dall'architetto Gian Antonio Bianchi sino al 1816, s'interruppero nel 1820; la chiesa pot\u00e9 dirsi completa in tutte le sue parti appena nel 1870.&lt;br&gt;Il 31 ottobre 1886 venne impartita la consacrazione e il 10 luglio 1889 la parrocchiale fu elevata al titolo di arcipretale.&lt;br&gt;Nel 1894 venne eretto il campanile, che fu poi inaugurato nel 1897.\nDescrizione.\nLa facciata della chiesa \u00e8 scandita da lesene e presenta quattro nicchie con al loro interno altrettante statue.&lt;br&gt;L'interno \u00e8 ad un'unica navata ed \u00e8 caratterizzato da semicolonne e dalla trabeazione. Opere di pregio qui conservate sono la tela che ritrae la \"Sacra conversazione tra la Madonna con il Bambino e i santi Giovanni Battista, Filippo, Lorenzo e Pietro\", la pala raffigurante la \"Madonna con Ges\u00f9 Bambino in trono e i santi Antonio di Padova, Giovanni Battista e Agostino\", eseguita da Luca Ferrari tra il 1640 e il 1654, e la tela con soggetto la \"Nativit\u00e0 di Ges\u00f9\", dipinta nel XVII secolo probabilmente da Leandro dal Ponte."}
{"id": "8439611", "revid": "767487", "url": "https://it.wikipedia.org/wiki?curid=8439611", "title": "Maximiliano Perg", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 21 agosto 2011 disputando l'incontro di Primera Divisi\u00f3n Profesional vinto 2-1 contro il ."}
{"id": "8439638", "revid": "1354930", "url": "https://it.wikipedia.org/wiki?curid=8439638", "title": "Gran Premio Ciclomotoristico 1957", "text": "Il Gran Premio Ciclomotoristico delle Nazioni 1957, gi\u00e0 Roma-Napoli-Roma, trentaquattresima edizione della corsa, si svolse dal 24 aprile al 1\u00ba maggio 1957 su un percorso di 1389,4\u00a0km, suddiviso su 8 tappe (la prima, seconda, la quinta e la sesta suddivise in 2 semitappe e l'ultima suddivise in 3 semitappe). La vittoria fu appannaggio dell'olandese Wout Wagtmans, che complet\u00f2 il percorso in 36h55'05\", precedendo lo spagnolo Miguel Poblet e l'italiano Aldo Moser."}
{"id": "8439644", "revid": "775372", "url": "https://it.wikipedia.org/wiki?curid=8439644", "title": "Nazionalismo gallese", "text": "Il nazionalismo gallese consiste nel progetto di difesa dell'identit\u00e0 del Galles, della cultura e della lingua gallese. Le sue richieste vanno dall'autonomia al fine di ottenere maggiori poteri per l'Assemblea nazionale per il Galles e il governo gallese, fino all'indipendenza, difesa in particolare dal partito Plaid Cymru. Il nazionalismo gallese acquist\u00f2 gradualmente influenza nella societ\u00e0 gallese. Ha conseguito un vero risveglio della lingua gallese e la creazione di un'Assemblea nazionale per il Galles. Tuttavia, il nazionalismo gallese rimane un movimento politico in gran parte minoritario, rispetto in particolare alla situazione in Scozia.\nStoria.\nIl nazionalismo gallese ebbe le sue origini nel XIX secolo nel contesto dell'ascesa generale dei nazionalismi in Europa, ma rimase un movimento molto marginale. Dagli anni '20, inizi\u00f2 a strutturarsi politicamente con la creazione del Plaid Cymru nel 1925. Questo partito, inizialmente autonomo, si distinse per la sua feroce difesa del gallese, che \u00e8 l'elemento principale dell'identit\u00e0 nazionale gallese. Questa opposizione, a volte virulenta all'inglese, \u00e8 una differenza abbastanza evidente dal nazionalismo scozzese meno focalizzato sulla difesa delle specificit\u00e0 linguistiche della Scozia. All'epoca il nazionalismo gallese era conservatore e difendeva l'ideale di un Galles monarchico rurale. In questo contesto il nazionalismo si oppone allo sviluppo del socialismo che attrae molto di pi\u00f9 l'elettorato della classe operaia del Galles del Sud, che \u00e8 molto industriale. Ancora oggi, il nazionalismo gallese ottiene il punteggio migliore nelle regioni del Nord Ovest in cui la lingua gallese \u00e8 maggiormente utilizzata, mentre il Galles meridionale \u00e8 pi\u00f9 influenzato dall'inglese.\nFino agli anni '60, il nazionalismo gallese era un movimento marginale che lottava per attrarre al di fuori di un ambiente ristretto i sostenitori dell'autonomia della regione e persino dell'indipendenza. Ha iniziato a svilupparsi negli anni '60 per diversi motivi. Innanzitutto, il Plaid Cymru oscilla a sinistra e conquista alcuni elettori del Partito Laburista. Inoltre, se la difesa del gallese rimane un elemento fondamentale del programma nazionalista, non \u00e8 pi\u00f9 cos\u00ec direttamente contrario all'inglese e il bilinguismo diventa lo standard promosso dai nazionalisti. Di conseguenza, gli anglofoni monolingua si sentono meno respinti dal nazionalismo gallese.\nNonostante alcuni successi elettorali (il Plaid Cymru supera il 10% dei voti in Galles alle elezioni generali britanniche dal 1970), il nazionalismo gallese rimane pi\u00f9 marginale del nazionalismo scozzese. Il principio di indipendenza del Galles \u00e8 poco supportato dalla popolazione e non attira mai pi\u00f9 del 10% degli elettori. Tuttavia, il nazionalismo gallese ha ottenuto diversi successi come il definitivo rinnovamento della lingua gallese, insegnata in maniera massiccia nelle scuole ma anche la creazione di un'Assemblea nazionale per il Galles grazie a una piccola maggioranza nel referendum del 1997 che segue il fallimento dei nazionalisti durante il referendum del 1979 (rifiuto della devoluzione da parte dell'80% degli elettori).\nNella societ\u00e0 gallese.\nSe il nazionalismo gallese ha raggiunto un certo risveglio culturale, \u00e8 un movimento che ha meno successo del nazionalismo scozzese portato dal Partito Nazionale Scozzese. Ci sono diverse ragioni per questo. Innanzitutto, il Galles fu incorporato in precedenza nel Regno Unito nel 1536, mentre la Scozia ne divenne parte solo nel 1707. Inoltre, il Galles fu a lungo governato dallo stesso sistema politico e giuridico dell'Inghilterra. Le due regioni hanno contatti pi\u00f9 stretti, in particolare sulla costa del Galles meridionale, dove l'inglese \u00e8 ampiamente utilizzato e 80.000 persone gallesi lavorano in Inghilterra. La strategia per la promozione del gallese attraverso il Plaid Cymru ha avuto anche effetti perversi come quello di opporsi al Galles settentrionale e occidentale, dove questa lingua \u00e8 pi\u00f9 vivace con il resto del territorio in cui la popolazione parla spesso solo inglese. Economicamente, il Galles si trova in una situazione di maggiore dipendenza economica dall'Inghilterra, il che rende meno credibile l'idea di indipendenza."}
{"id": "8439648", "revid": "2146946", "url": "https://it.wikipedia.org/wiki?curid=8439648", "title": "Omar Fern\u00e1ndez", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile del , ha esordito in prima squadra il 12 febbraio 2011 disputando l'incontro di Categor\u00eda Primera Bvinto 2-0 contro il ."}
{"id": "8439652", "revid": "1442080", "url": "https://it.wikipedia.org/wiki?curid=8439652", "title": "Dillon Simon", "text": " \nBiografia.\nSimon debutta internazionalmente tra gli allievi nel 2009 ai Mondiali allievi di Bressanone. Ha gareggiato nel campionato statunitense, ingaggiato dall'University of Maryland Eastern Shore. In campo seniores ha partecipato a due edizioni dei Giochi panamericani e dei Giochi del Commonwealth."}
{"id": "8439656", "revid": "228587", "url": "https://it.wikipedia.org/wiki?curid=8439656", "title": "Actinodium cunninghamii", "text": "Actinodium cunninghamii \u00e8 una pianta appartenente alla famiglia delle Myrtaceae, la sola specie accettata nel genere Actinodium .\n\u00c8 un arbusto originario della parte meridionale dell'Australia."}
{"id": "8439658", "revid": "767487", "url": "https://it.wikipedia.org/wiki?curid=8439658", "title": "Jorge Z\u00e1rate", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra l'11 aprile 2010 disputando l'incontro di Primera Divisi\u00f3n perso 2-1 contro il ."}
{"id": "8439659", "revid": "330019", "url": "https://it.wikipedia.org/wiki?curid=8439659", "title": "Castello di Romagnese", "text": "Il Castello di Romagnese o castello Dal Verme, \u00e8 una fortificazione situata nel comune italiano di Romagnese, in provincia di Pavia. L'edificio si trova nell'Oltrep\u00f2 Pavese, a 630 nel centro del borgo situato nella val Tidone.\nStoria.\nNon si sa la data di costruzione del castello. La struttura attuale fu eretta a scopo difensivo dai Dal Verme nel XIV secolo, si suppone abbia soppiantato le rovine di una casa fortificata edificata dai monaci dell'abbazia di San Colombano di Bobbio, sotto la cui giurisdizione appartenne Romagnese fino al 1014 e poi passata nelle mani del vescovo di Bobbio dopo la formazione della contea vescovile di Bobbio. Nel 1383 il castello fu concesso da Gian Galeazzo Visconti al condottiero Jacopo Dal Verme come in riconoscimento delle imprese militari che determinarono l'espansione dei Visconti inell'Oltrep\u00f2, dopo aver avuto il castello dii Rocca d'Olgisio nel 1378 e la valle di Pecorara nel 1380. Inizia il pressoch\u00e9 ininterrotto dominio dei Dal Verme con Luigi Dal Verme, figlio di Jacopo, conte di Bobbio e Voghera, della val Tidone e Castel San Giovanni.\nPropriet\u00e0 del comune oggi ospiata il municipio e ,nella torre, un piccolo museo di Civilt\u00e0 Contadina, che raccoglie attrezzi di epoche passate utilizzati nell'agricoltura di montagna.\nStruttura.\nDell'antica rocca rimane soltanto un'ala superstite, il castello aveva probabilmente pianta a forma di U, oggi \u00e8 costituito oggi da un imponente edificio quadrilatero trapezoidale in pietra. Con base speronata con cordonatura orizzontale sui lati sud e ovest, il torrione ha la merlatura originale guelfa ricoperta da un tetto, aggiunto nella seconda met\u00e0 del XIX secolo. Sulla facciata orientale si apre un elegante portale in pietra arenaria di impostazione settecentesca, coronato da una balaustra."}
{"id": "8439662", "revid": "1573940", "url": "https://it.wikipedia.org/wiki?curid=8439662", "title": "Isopora", "text": "Isopora \u00e8 un genere di coralli appartenente alla famiglia Acroporidae.\nTassonomia.\nIl WoRMS (World Register of Marine Species) accetta le seguenti specie:"}
{"id": "8439663", "revid": "1027057", "url": "https://it.wikipedia.org/wiki?curid=8439663", "title": "Universit\u00e0 statale di Jakutsk", "text": ""}
{"id": "8439665", "revid": "62004", "url": "https://it.wikipedia.org/wiki?curid=8439665", "title": "Cilo-Aufina-Gemeaz Cusin", "text": ""}
{"id": "8439666", "revid": "62004", "url": "https://it.wikipedia.org/wiki?curid=8439666", "title": "Cilo-Aufina-Magniflex", "text": ""}
{"id": "8439669", "revid": "1513836", "url": "https://it.wikipedia.org/wiki?curid=8439669", "title": "Cipro all'Eurovision Young Musicians", "text": "Cipro ha debuttato all'Eurovision Young Musicians 1988, svoltosi ad Amsterdam, nei Paesi Bassi, e in tutte le sue partecipazioni non \u00e8 mai riuscita a qualificarsi per la finale. "}
{"id": "8439672", "revid": "16758", "url": "https://it.wikipedia.org/wiki?curid=8439672", "title": "Distretto elettorale 25 del Tirolo", "text": "Il Distretto elettorale Tirolo 25 era un collegio elettorale per le elezioni alla Camera dei deputati austriaca nel Tirolo. Il distretto elettorale \u00e8 stato creato nel 1907 con l'introduzione della nuova legge elettorale del Reichsrat ed \u00e8 esistito fino al crollo della monarchia asburgica.\nEra popolato da 38.885 persone, fra cui erano 8.997 i maschi maggiorenni aventi diritto al voto.\nStoria.\nDopo che il Reichsrat decise nell'autunno del 1906 il diritto di voto generale, uguale, segreto e diretto, la grande riforma della legge elettorale divenne effettiva il 26 gennaio 1907 sanzionata dall\u2019imperatore Francesco Giuseppe. Con il nuovo regolamento elettorale del Reichsrat, sono stati creati in totale 516 collegi elettorali, uninominali ad eccezione della Galizia. Il parlamentare deve prevalere nel primo scrutinio o nelle elezioni di ballottaggio a maggioranza assoluta. Il collegio elettorale Tirolo 25 comprendeva i distretti giudiziari di Mezzolombardo, Lavis e Cembra.\nAlle elezioni austriache del 1907 fu Enrico Conci del Partito Popolare Trentino che emerse vittorioso. Ha ricevuto l\u201986 percento dei voti al primo scrutinio, seguito dal candidato del Partito Socialdemocratico Italiano con il 10 percento. Simili esiti si ebbero nelle elezioni austriache del 1911."}
{"id": "8439673", "revid": "1100311", "url": "https://it.wikipedia.org/wiki?curid=8439673", "title": "F\u00e9lix Micolta", "text": "Caratteristiche tecniche.\n\u00c8 un esterno destro.\nCarriera.\nHa trascorso la sua carriera principalmente in Colombia e Messico collezionandovi rispettivamente 144 e 59 presenze. NNel 2014-2015 ha avuto una parentesi in Portogallo, al e nel 2019 ha militato in Giappone all'."}
{"id": "8439674", "revid": "486946", "url": "https://it.wikipedia.org/wiki?curid=8439674", "title": "Al-Dawri Al-Iraqi Al-Mumtaz", "text": ""}
{"id": "8439694", "revid": "33751", "url": "https://it.wikipedia.org/wiki?curid=8439694", "title": "Al-Shorta Football Club", "text": ""}
{"id": "8439700", "revid": "33751", "url": "https://it.wikipedia.org/wiki?curid=8439700", "title": "Naft Al-Wasat SC", "text": ""}
{"id": "8439702", "revid": "1924342", "url": "https://it.wikipedia.org/wiki?curid=8439702", "title": "Litv\u00ednov (album)", "text": "Litv\u00ednov \u00e8 l'album di debutto della cantante ceca Iva Fr\u00fchlingov\u00e1, pubblicato il 29 settembre 2003 su etichette discografiche ReRe Music ed Explay Music, facenti parte della famiglia della Virgin Records."}
{"id": "8439704", "revid": "599013", "url": "https://it.wikipedia.org/wiki?curid=8439704", "title": "Rotson Kilambe", "text": "Carriera.\nNazionale.\nHa debuttato in Nazionale il 10 gennaio 1998, in Malawi-Zambia (0-1), subentrando ad Andrew Tembo al minuto 25. Ha messo a segno la sua prima rete con la maglia della Nazionale il 17 febbraio 1998, in Zambia-Mozambico (3-1), siglando la rete del momentaneo 1-0 al minuto 16. Ha partecipato, con la Nazionale, alla Coppa d'Africa 1998 e alla Coppa d'Africa 2000. Ha collezionato in totale, con la maglia della Nazionale, 33 presenze e 12 reti."}
{"id": "8439705", "revid": "33751", "url": "https://it.wikipedia.org/wiki?curid=8439705", "title": "Al-Talaba", "text": ""}
{"id": "8439706", "revid": "729019", "url": "https://it.wikipedia.org/wiki?curid=8439706", "title": "Campionati europei di atletica leggera 2012 - Getto del peso femminile", "text": "La gara del getto del peso femminile si \u00e8 tenuta il 28 e 29 giugno 2012.\nRisultati.\nQualificazioni.\nIn finale chi supera i 17,40 m o rientri tra i primi 12."}
{"id": "8439709", "revid": "729019", "url": "https://it.wikipedia.org/wiki?curid=8439709", "title": "Campionati europei di atletica leggera 2012 - Lancio del disco femminile", "text": "La gara del lancio del disco femminile si \u00e8 tenuta il 30 giugno ed il 1\u00ba luglio.\nRisultati.\nQualificazioni.\nIn finale va chi supera i 61,00 m o rientra tra i primi 12."}
{"id": "8439712", "revid": "599013", "url": "https://it.wikipedia.org/wiki?curid=8439712", "title": "Emmanuel Misichili", "text": "Carriera.\nNazionale.\nHa debuttato in Nazionale il 16 maggio 1998, in Zambia-Mozambico (1-0). Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, due presenze e due reti subite."}
{"id": "8439713", "revid": "729019", "url": "https://it.wikipedia.org/wiki?curid=8439713", "title": "Batteria Todt", "text": "La batteria Todt \u00e8 stata un'installazione militare sita a Audinghen, vicino a Cap Gris-Nez, nel dipartimento di Pas de Calais, realizzata durante il corso della seconda guerra mondiale dalla Kriegsmarine tedesca, e destinata a colpire obiettivi nell'Inghilterra meridionale e nel canale della Manica.\nStoria.\nSubito dopo la fine della campagna di Francia, e in vista del prossimo sbarco in Inghilterra (Operazione Seelowe), l'alto comando tedesco decise di costruire una batteria di cannoni a lunga gittata a Audinghen, vicino a Cap Gris-Nez nel dipartimento del Pas de Calais. La costa inglese di Dover si trovava solamente a 29 chilometri, e la nuova batteria, designata \"Siegfrid\", armata con 4 pezzi 38 cm SK C/34 da 380 mm posti in torre singola, aveva una portata di 55\u00a0km che consentivano di poter colpire obiettivi nell'Inghilterra meridionale. Il cannone da 380\u00a0mm adibito alla difesa costiera, era una versione leggermente modificata di quello destinato ad armare le navi da battaglia Classe Bismarck e i previsti incrociatori da battaglia Classe O. L'arma del peso di 105,3\u00a0tonnellate aveva una camera di scoppio leggermente pi\u00f9 ampia al fine di potere utilizzare gli speciali proiettili a lungo raggio Siegfried il cui uso necessitava di una carica di lancio pi\u00f9 potente. Il cannone, contenuto in una torre corazzata Bettungsschiessger\u00fcst C/39 installata su una barbetta di cemento armato aperta, aveva un'elevazione massima di +60\u00b0 e ruotava sui 360\u00b0. La Bettungsschiessger\u00fcst C/39 era costruita in due parti, la parte superiore ospitava il cannone e il sistema di caricamento, quella inferiore il deposito dei proiettili e quello delle cariche di lancio, e i motori che consentivano il funzionamento dell'impianto. Adolf Hitler, ritenendo che l'installazione in posizione aperta delle torri non fosse sufficiente a garantirne la sicurezza ordin\u00f2 personalmente che i cannoni fossero racchiusi da una casamatta in cemento armato dello spessore di 3,5\u00a0m, che li racchiudeva dai lati e superiormente. Tale sistema ne aumentava si la protezione, ma riduceva la possibilit\u00e0 di rotazione a solo 120\u00b0. La batteria disponeva di un bunker comando, e le quattro torri da 380\u00a0mm erano asservite ad un radar di scoperta navale FuMO 214 W\u00fcrzburg See Riese posto a Cran aux Ouefs.\nLa batteria \"Siegfrid\" (Marineartillerieabteilung, MAA 242) effettu\u00f2 il suo primo tiro di prova il 20 gennaio 1942, e fu inaugurata ufficialmente il 10 febbraio 1942, alla presenza degli ammiragli Erich Raeder e Karl Doenitz. Comandante divenne il capitano di corvetta Kurt Schilling. Due giorni dopo, il 12 febbraio, entr\u00f2 in azione nel corso dell'operazione Cerberus, cio\u00e8 il trasferimento degli incrociatori da battaglia \"Gneisenau\" e \"Scharnhorst\" e dell'incrociatore pesante \"Prinz Eugen\" da Brest a Kiel, effettuando tiri di controbatteria al fine di assicurare un sicuro passaggio delle navi del contrammiraglio Otto Ciliax nel canale della Manica.\nNel gennaio 1942 il ministro Fritz Todt perse la vita in un incidente aereo, e in suo onore la batteria \"Sigfried\" fu ridesignata batteria \"Todt\". Tra il 1942 e il 1944 fu impiegata, insieme alla batteria Lindemann, in periodiche campagne di tiro contro porti, installazioni costiere e postazioni di artiglierie costiere inglesi.\nQuando le sorti della guerra volsero a favore degli Alleati, da offensivo la batteria assunse un ruolo difensivo, entrando pienamente a far parte del Vallo Atlantico che doveva impedire qualsiasi tentativo di sbarco alleato in Europa. Tutto il settore del Pas de Calais fu pesantemente fortificato comprendendo, oltre alla batteria \"Todt\", le batterie \"Lindemann\" (4 da 406/50), \"Gro\u00dfer Kurf\u00fcrst\" (4 da 280/50), e di \"Gris-Nez\". Nel 1944 l'intensit\u00e0 dei bombardamenti aerei alleati avviati proprio il giorno prima dello sbarco in Normandia, e il culmine dell'Operazione Fortitude sud, convinsero l'Oberkommando der Wehrmacht (OKW) che il temuto sbarco sarebbe avvenuto principalmente proprio nel settore del Pas de Calais immobilizzandovi numerose unit\u00e0 tedesche li presenti. I bombardamenti aerei portati dalla Royal Air Force il 26 settembre (532 bombardieri) e il 28 settembre (302 bombardieri) lanciarono 855 tonnellate di bombe sull'obiettivo, senza causare gravi danni.\nEssa fu definitivamente messa a tacere il 29 settembre 1944, quando le truppe canadesi della 9\u00aa Brigata, appartenente alla 3\u00aa Divisione fanteria, a partire dalle 6:35 attaccarono e conquistarono la zona della batteria, difesa da 1.800 tra marinai e soldati al comando del kapit\u00e4nleutnant Klaus Momber. Dopo la fine del conflitto i cannoni venne smontati e trasferiti via nave in Norvegia, dove furono installati dalla marina di quel paese in una batteria gi\u00e0 costruita dai tedeschi a N\u00f8tter\u00f8y, che precedentemente impiegava cannoni 380 mm/45 Mod\u00e8le 1935 da 380\u00a0mm costruiti originariamente per la Marine nationale e destinati ad armare le navi da battaglia classe Richelieu. Una volta rimontati la batteria fu denominata Kystfort Vard\u00e5s, e rimase in servizio fino alla fine degli anni cinquanta del XX secolo. La torre di comando e direzione del tiro della batteria risulta tuttora in servizio presso la marina norvegese.\nAttualmente le torri 1 (\"Anton\") e 4 (\"Dora\") fanno parte del Mus\u00e9e de Mur de l'Atlantique."}
{"id": "8439715", "revid": "729019", "url": "https://it.wikipedia.org/wiki?curid=8439715", "title": "Campionati europei di atletica leggera 2012 - Lancio del martello femminile", "text": "La gara del lancio del martello femminile si \u00e8 tenuta il 29 giugno ed il primo luglio.\nRisultati.\nQualificazioni.\nIn finale vanno chi supera i 71,00 m o rientri tra i primi 12."}
{"id": "8439717", "revid": "1924342", "url": "https://it.wikipedia.org/wiki?curid=8439717", "title": "Tereza Ma\u0161kov\u00e1 (album)", "text": "Tereza Ma\u0161kov\u00e1 \u00e8 l'album di debutto eponimo della cantante ceca Tereza Ma\u0161kov\u00e1, pubblicato il 16 novembre 2018 su etichetta discografica Monitor Records, facente parte della famiglia della Warner Music Czech Republic."}
{"id": "8439722", "revid": "729019", "url": "https://it.wikipedia.org/wiki?curid=8439722", "title": "Campionati europei di atletica leggera 2012 - Lancio del giavellotto femminile", "text": "La gara del lancio del giavellotto femminile si \u00e8 tenuta il 27 ed il 29 giugno.\nRisultati.\nQualificazioni.\nQualification: Qualification Performance 60.00 (Q) or at least 12 best performers advance to the final"}
{"id": "8439724", "revid": "1711941", "url": "https://it.wikipedia.org/wiki?curid=8439724", "title": "Bujlud", "text": "Il Bujlud (, in berbero: \"Bilmawen\") \u00e8 una celebrazione folcloristica \nberbera che si tiene il giorno seguente Id al-adha in alcune regioni del Marocco.\nEtimologia.\nL'espressione \"Bujlud\" deriva dall'arabo \"abu\" (, \"possessore\") e \"jlood\" (, plurale di \"jild\" , \"pelle\"). \nIl nome berbero \u00e8 \"Bilmawen\".\nDescrizione.\nLa celebrazione si tiene il giorno seguente Id al-adha. I giovani per l'occasione realizzano e indossano maschere e costumi composti con le pelli delle pecore o delle capre sacrificate. I giovani si cimentano cos\u00ec in danze con i costumi, tenendo in mano gli arti degli animali sacrificati, che usano per colpire le persone in cui si imbattono."}
{"id": "8439725", "revid": "599013", "url": "https://it.wikipedia.org/wiki?curid=8439725", "title": "Arthur Lungu", "text": "Carriera.\nNazionale.\nHa debuttato in Nazionale nel 1995. Ha messo a segno la sua prima rete con la maglia della Nazionale il 31 ottobre 1999, nell'amichevole Tunisia-Zambia (2-1), siglando la rete del momentaneo 1-1 al minuto 41. Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 5 presenze e una rete."}
{"id": "8439729", "revid": "250563", "url": "https://it.wikipedia.org/wiki?curid=8439729", "title": "Valico di Merna", "text": "Il valico di Merna, \u00e8 un valico di frontiera fra l'Italia e la Slovenia. Anche da parte slovena \u00e8 chiamato con lo stesso nome (\"mejni prehod Miren\").\nCollega il comune di Savogna d'Isonzo (nell'ex provincia di Gorizia) con Merna (\"Miren\") (localit\u00e0 nel comune di Merna-Castagnevizza).\nDescrizione.\nIl valico \u00e8 detto di Merna, dal nome della localit\u00e0 slovena posizionata a pochi metri dal confine stesso. Da parte italiana \u00e8 posizionato nel comune di Savogna d'Isonzo, ma si trova alla periferia meridionale di Gorizia, in una zona pianeggiante, a pochi centinaia di metri dall'aeroporto cittadino.\nEsso \u00e8 collegato, da parte italiana, tramite un piccolo raccordo, con la strada statale 55, che collega San Giovanni di Duino con Gorizia. Da parte slovena il collegamento viario, che conduce al confine, termina sulla strada 614, che unisce Merna con Opacchiasella.\nIl valico \u00e8 caratterizzato da traffico locale.\nStoria.\nIl valico \u00e8 sorto nel 1947, a seguito della modifica del confine orientale dell'Italia, disegnata dal trattato di Parigi. Fino al 1991 il valico divideva l'Italia dalla Jugoslavia, a cui subentr\u00f2, in seguito, la neoindipendente Repubblica di Slovenia.\nA seguito del Trattato di Osimo, del 1975, che defin\u00ec le pendenze confinarie tra Italia e Jugoslavia, venne modificato il tracciato del confine in prossimit\u00e0 del valico, al fine di evitare che il Cimitero di Merna risultasse diviso tra i due stati.\nEra un valico di seconda categoria, ovvero poteva essere superato dalle persone dotate di apposito lasciapassare, che era concesso ai soli residenti in aree nei pressi del confine tra i due Paesi. Dal 2004 venne consentito il passaggio anche ai possessori della sola carta d'identit\u00e0.\nCon l'entrata della Slovenia nell'area Schengen, il 21 dicembre 2007, l'accesso al valico \u00e8 stato liberalizzato. Sino a tale data il valico rimase aperto solo nelle ore diurne.\nNel febbraio 2008 la polizia di frontiera slovena abbandon\u00f2 gli uffici del Valico della Casa Rossa a Nova Gorica per spostarsi proprio presso il valico di Merna.\nDall'11 marzo 2020 le autorit\u00e0 slovene, al fine di prevenire un aumento del numero dei contagi da COVID-19, stante la situazione italiana, decidono di incrementare i controlli sanitari al confine, lasciando aperti solo i valichi pi\u00f9 importanti. Il valico di Merna viene perci\u00f2 chiuso provvisoriamente alla circolazione, fino al 15 giugno successivo.\nDal 29 marzo 2021 il valico viene nuovamente chiuso, per la recrudescenza dell'epidemia in Slovenia, dopo che nei giorni precedenti ne era gi\u00e0 stata limitata l'apertura oraria. Il 28 aprile successivo il valico viene riaperto."}
{"id": "8439730", "revid": "124316339", "url": "https://it.wikipedia.org/wiki?curid=8439730", "title": "Puntate di Unorthodox", "text": "La miniserie televisiva Unorthodox, composta da quattro puntate, \u00e8 stata pubblicata sul servizio di streaming on demand Netflix il 26 marzo 2020 in tutti i paesi in cui \u00e8 disponibile.\nParte 1.\nTrama.\nNata e cresciuta in una comunit\u00e0 di fede ultra-ortodossa chassidica nel quartiere di Williamsburg, a Brooklyn, la giovane Esther Shapiro affronta una crisi dopo aver trascorso un anno di matrimonio combinato che non ha ancora dato frutti. Grazie all'aiuto dell'insegnante di piano affittuaria dell'appartamento di propriet\u00e0 della sua famiglia, Esty riesce a procurarsi la documentazione necessaria per poter fuggire all'insaputa della famiglia a Berlino, citt\u00e0 in cui risiede la madre Leah, anche lei scappata anni prima dalla comunit\u00e0. Una volta in Germania, Esty stringe casualmente amicizia con un gruppo di ragazzi che studiano presso il conservatorio musicale della citt\u00e0 e, non avendo ancora un posto dove stare, si introduce furtivamente nella struttura dove trascorre la notte. Nel frattempo, a Williamsburg, il marito di Esty, Yanky, nel cercare di carpire informazioni utili a rintracciare la moglie, scopre che \u00e8 incinta. Per questo motivo viene incaricato dal rabbino di recarsi a Berlino per ritrovare e riportare a casa Esty, accompagnato dal cugino Moishe.\nParte 2.\nTrama.\nEsty viene convinta dal professore di musica del conservatorio a compilare il modulo per richiedere di entrare far parte del programma speciale offerto dalla struttura, per cui \u00e8 previsto che la ragazza sostenga anche un'audizione dal vivo. Gli amici con cui Esty ha legato a Berlino la invitano a cena al dormitorio, dove Esty ha modo raccontare alcuni dettagli della sua vita e di dimostrare loro il suo talento al pianoforte. Tuttavia una di loro, Yael, critica la sua abilit\u00e0 a tal punto da indurre la ragazza ad abbandonare la cena in lacrime. In seguito Esty telefona alla nonna, che tuttavia interrompe la chiamata. In un flashback Esty, poco prima di unirsi in matrimonio con Yanky, ricevette la visita della madre, che le consegn\u00f2 i documenti necessari per poter richiedere la cittadinanza tedesca, nel caso in cui le potessero servire. Nel frattempo, Yanky e Moishe giungono a Berlino e si recano della madre di Esty con la speranza di ottenere informazioni dalla donna, la quale invece li manda via. Moishe, in possesso di una pistola, estorce a Yanky cento dollari ripromettendosi di trovare la moglie.\nParte 3.\nTrama.\nDopo aver effettuato un'ecografia ginecologica, Esty inizialmente valuta di ritirare la domanda per l'ammissione al conservatorio, ma cambia idea e chiede aiuto a Robert al fine di ottenere la borsa di studio per poter continuare a vivere a Berlino. Intanto, mentre Yanky incontra nuovamente la madre di Esty la quale ribadisce di non sapere dove la figlia si trovi, Moishe si introduce nell'abitazione della madre di Esty e riesce a rintracciare la ragazza, iniziando a pedinarla. In un flashback intanto viene mostrato che il matrimonio tra Esty e Yanky inizi\u00f2 a complicarsi dal momento che i due non riuscirono ad avere dei rapporti sessuali poich\u00e9 Esty li trovava troppo dolorosi. In seguito a un'accesa discussione con Yanky, tuttavia, Esty lo incit\u00f2 ad avere un rapporto completo nonostante il dolore. Nel frattempo al presente Esty, invitata dagli amici in una discoteca, a fine serata torna a casa con Robert con cui ha un rapporto sessuale.\nParte 4.\nTrama.\nMoishe affronta brutalmente Esty, cercando di convincerla che non c'\u00e8 altra vita al di l\u00e0 della comunit\u00e0. La ragazza si reca dalla madre che le rivela di non averla abbandonata da piccola, bens\u00ec le fu portata via tramite azioni legali. Il giorno successivo, all'audizione, Esty decide di cantare anzich\u00e9 suonare il pianoforte: alla toccante interpretazione assistono gli amici della ragazza, la madre e anche Yanky. Dopo di essa, Esty si confronta con il marito che la implora di ricominciare una vita coniugale, arrivando a tagliarsi i payot per lei. Esty tuttavia rifiuta intendendo costruirsi una nuova vita a Berlino, finalmente libera. La ragazza torna al bar dove aveva conosciuto Robert e viene raggiunta dai suoi amici."}
{"id": "8439733", "revid": "12109", "url": "https://it.wikipedia.org/wiki?curid=8439733", "title": "Naval Special Warfare Development Group", "text": ""}
{"id": "8439735", "revid": "465169", "url": "https://it.wikipedia.org/wiki?curid=8439735", "title": "Hledej l\u00e1sku", "text": "Hledej l\u00e1sku \u00e8 l'album di debutto della cantante ceca Gabriela Party\u0161ov\u00e1, pubblicato nel 1997 su etichetta discografica Monitor-EMI. L'album \u00e8 stato ristampato nel 2003."}
{"id": "8439739", "revid": "1310927", "url": "https://it.wikipedia.org/wiki?curid=8439739", "title": "Daniel Arreola", "text": "Caratteristiche tecniche.\n\u00c8 un difensore.\nCarriera.\nClub.\nCresciuto nel settore giovanile del , ha esordito in prima squadra il 27 luglio 2008 disputando l'incontro vinto 2-1 contro il .\nNazionale.\nIl 17 marzo 2020 ha debuttato con la nazionale messicana disputando l'amichevole vinta 2-1 contro la ."}
{"id": "8439741", "revid": "104485", "url": "https://it.wikipedia.org/wiki?curid=8439741", "title": "Oban Distillery", "text": "Oban Distillery Ltd. (pronunciato in dialetto gaelico: OH-Bin) \u00e8 una distilleria di whisky fondata nel 1794 a Oban, in Scozia. \u00c8 una delle pi\u00f9 antiche ditte produttrici di scotch whisky ancora in attivit\u00e0 nel Regno Unito. Generalmente considerata un'azienda di medie dimensioni, storicamente legata al turismo della remota regione portuale dove \u00e8 situata e con la quale s'identifica e con un mercato essenzialmente locale, dal 1997 fa parte della multinazionale inglese delle bevande alcoliche Diageo, gruppo della quale \u00e8 il secondo brand di distilleria pi\u00f9 piccolo dopo Royal Lochnagar.\nStoria.\nLa storia della societ\u00e0 inizia negli ultimi anni del 1700, quando due fratelli, John e Hugh Stevenson, decidono di trasferirsi in una piccola localit\u00e0 della costa occidentale della Scozia dedita alla pesca. Dopo aver svolto i primi lavori come riparatori di navi, entrambi decidono di aprire una fabbrica per la produzione di birra nella citt\u00e0, la quale viene convertita nel 1794 in distilleria di whisky, alla quale fu data la denominazione di Oban Distillery (il termine \"Oban\" nel dialetto gaelico scozzese significa \"piccola baia\", e deriva appunto dalla locazione dove era situata la piccola cittadina costiera). I fratelli Stevenson gestirono l'azienda fino al 1866, quando decisero di cederla all'imprenditore locale Peter Curnstie, il quale decise di cedere nuovamente la compagnia nel 1883 a un altro businessman locale, John Walter Higgins; ricostruita completamente la fabbrica nello stesso anno, la societ\u00e0 ebbe un nuovo passaggio di propriet\u00e0 nel 1898, quando fu rilevata da Alexander Edward, impresario del settore il quale mut\u00f2 denominazione sociale alla compagnia in Oban &amp; Aultmore Distilleries Ltd.; Edward rimase proprietario della compagnia fino al 1925, quando questa fu rilevata dalla societ\u00e0 Buchanan - John Dewars &amp; Sons, la quale a sua volta nel 1930 cedette l'azienda alla DCL - Distillery Company Limited (a sua volta rilevata dalla Scottish Malt Limited nel 1930). Nel 1968 la DCL, a causa della crescente concorrenza nel mercato degli scotch whisky e constatata l'impossibilit\u00e0 di espansione di mercato della Oban data la sua piccola caratura industriale (la fabbrica era fornita di due soli impianti di distilleria) comunic\u00f2 la decisione di chiudere la fabbrica, decisione che fu per\u00f2 poco dopo smentita portando all'apertura nel 1972 di un nuovo impianto produttivo (lo stesso ancora oggi adoperato dalla compagnia). Con il lancio nel 1979 del suo 12 Years Old (a cui far\u00e0 seguito nel 1989 il lancio del 14 Years Old), la Oban cominci\u00f2 ad allargare la sua posizione nel mercato degli scotch whisky iniziando a costruirsi una certa fama nel settore. Nel 1986 la DCL fu soggetta a un \"hostile takeover\" da parte della James Gulliver Argylle Group, proprietaria della distilleria \"Glen Scotia\"; l'offerta fu respinta e la dirigenza del gruppo decise viceversa di accettare l'offerta pervenuta dal produttore irlandese di birra Guinness, la quale ingloba la societ\u00e0 nella sua divisione United Distillers, la quale nel 1997 si fonder\u00e0 con la multinazionale del Regno Unito Grand Metropolitan dando vita alla conglomerata del settore delle bevande alcoliche Diageo, tuttora proprietaria del brand Oban.\nSituazione attuale.\nLa Oban Distillery \u00e8 una delle poche imprese produttrici di scotch whisky a ricorrere ancora al cosiddetto metodo del \"worm tubs\" per la condensazione: si tratta di un metodo artigianale di lavorazione nel quale le botti vengono collegate a un serbatoio di acqua fredda collegato a delle sorti di tubi di rame a spirale i quali hanno il compito di aspirare i vapori alcolici residui nel processo produttivo e, alla fine, di far emergere l'alcool nella sua forma pi\u00f9 liquida e pura. Giuridicamente la Oban Distillery ESTD 1974 Ltd \u00e8 stata dissolta alla fine del 2017 e da allora \u00e8 solo una divisione di Diageo. Nel 2019 la distilleria di Oban ha ricevuto 35 000 presenze."}
{"id": "8439747", "revid": "112598600", "url": "https://it.wikipedia.org/wiki?curid=8439747", "title": "Compressore dinamico", "text": ""}
{"id": "8439751", "revid": "465169", "url": "https://it.wikipedia.org/wiki?curid=8439751", "title": "Lidi (album)", "text": "Lidi \u00e8 l'album di debutto della cantante ceca Jana Lota, pubblicato il 26 maggio 2008 su etichetta discografica Monitor-EMI."}
{"id": "8439764", "revid": "767487", "url": "https://it.wikipedia.org/wiki?curid=8439764", "title": "Tibor Magyar", "text": "Carriera.\nLasciata la natia Ungheria si trasferisce in Canada, ove gioca nel .\nNel 1968 viene ingaggiato dagli statunitensi del , impegnati nella neonata North American Soccer League. Salta alcuni incontri a causa di un infortunio subito il 14 aprile in una partita contro il , mentre segna la sua prima ed unica rete nella vittoria per 3-0 del 17 agosto sempre contro gli \"Spurs\". Con gli \"Stars\" ottenne il secondo posto della Gulf Division della NASL 1968, non riuscendo ad accedere alla fase finale del torneo.\nMagyar gioca il resto della carriera nelle leghe minori canadesi e californiane. Nell'aprile 1969 viene convocato nella selezione della Southern California All-stars per disputare un incontro contro la nazionale statunitense."}
{"id": "8439765", "revid": "287204", "url": "https://it.wikipedia.org/wiki?curid=8439765", "title": "Christian Marrugo", "text": "Caratteristiche tecniche.\n\u00c8 un trequartista.\nCarriera.\nHa trascorso la maggior parte della carriera al , dove in 5 campionati ha disputato 212 incontri segnando 30 reti.\nDal 2008 al 2012 \u00e8 stato nel giro della Nazionale colombiana, con cui ha giocato 8 amichevoli e 3 incontri di qualificazione per i mondiali."}
{"id": "8439769", "revid": "1318658", "url": "https://it.wikipedia.org/wiki?curid=8439769", "title": "Mirzapur (serie televisiva)", "text": "Mirzapur \u00e8 una serie televisiva indiana prodotta da Amazon Studios e Excel Entertainment. La serie \u00e8 stata girata principalmente a Mirzapur, con alcune scene a Jaunpur, Azamgarh, Ghazipur, Lucknow e Gorakhpur. Dopo la prima stagione, composta da 9 episodi, la serie \u00e8 stata rinnovata per una seconda stagione, composta da 10 episodi, uscita nel 2020.\nTrama.\nLa serie segue le vicende di alcune bande di mafiosi coinvolti negli affari di droga ed armi nella citt\u00e0 di Mirzapur nello stato indiano dell'Uttar Pradesh."}
{"id": "8439775", "revid": "33689", "url": "https://it.wikipedia.org/wiki?curid=8439775", "title": "Refrigeratore", "text": ""}
{"id": "8439778", "revid": "1924342", "url": "https://it.wikipedia.org/wiki?curid=8439778", "title": "Rozjetej vlak", "text": "Rozjetej vlak \u00e8 l'album di debutto della cantante ceca B\u00e1ra Zemanov\u00e1, pubblicato il 23 aprile 2007 su etichette discografiche Ariola Records e Sony Music Entertainment."}
{"id": "8439788", "revid": "1573940", "url": "https://it.wikipedia.org/wiki?curid=8439788", "title": "Chiesa di Sant'Agnese (Gemona del Friuli)", "text": "La chiesa di Sant'Agnese (in friulano \"gl\u00easie di Sante Gn\u00eas\") \u00e8 un antico edificio di culto situato nel comune di Gemona del Friuli, in provincia e arcidiocesi di Udine; fa parte della forania della Pedemontana.\nInquadramento geografico.\nDetta anche Sant\u2019Agnese in monte, la chiesa sorge ad una altitudine di 427 m s.l.m., al centro della sella a cui d\u00e0 il nome, a circa dal pi\u00f9 vicino centro abitato, affacciando a nord le ghiaie dei Rivoli Bianchi, Venzone e la valle del Tagliamento, verso sud, il conoide su cui sorge la citt\u00e0 di Gemona e la pianura friulana.\nAd oriente, il panorama \u00e8 dominato dalle ripide pareti della catena del monte Chiampon-Stol, che qui ha le sue ultime propaggini. Verso ovest la vista \u00e8 limitata dalle arrotondate alture dei monti Cumieli e Palombaro.\nStoria.\nContesto storico.\nLa strada preromana che proveniva dall\u2019attuale Austria, esistente almeno dal 1000 a.C., attraversava la Sella di Sant\u2019Agnese e si dirigeva a mezza costa verso il luogo occupato ora dall\u2019abitato di Gemona. Il passo venne dunque ad assumere una notevole importanza grazie alla sua posizione strategica.\nL'espansione romana nella regione partendo da Aquileia, fondata nel 185 a.C. e la necessit\u00e0 di collegare le colonie pi\u00f9 a nord come Julium Carnicum, l'attuale Zuglio ed il Norico, comportarono l'esigenza di vie di comunicazione pi\u00f9 comode e sicure. L'antico sentiero dapprima fu trasformato in carreggiata, in seguito, sotto l'imperatore Augusto tale percorso venne spostato sul fondovalle, perdendo la sua funzione di via di comunicazione primaria. Fino al secolo XV per\u00f2, le devastanti piene del Tagliamento rendevano frequentemente malagevole l\u2019uso di tale percorso, facendo in modo che la strada di Sant\u2019Agnese non venisse mai abbandonata del tutto.\nQui, probabilmente sul sedime di un antico tempio pagano, gi\u00e0 nel secolo XII, venne eretta la chiesa.\nLa fondazione ed il periodo medioevale.\nIl complesso comprendeva la chiesa e un romitorio divenuto in seguito convento di monache.\nLe notizie certe della sua esistenza sono ricavate da una data incisa su una trave della porta del convento (1240) e da un lascito dello stesso anno. Da un atto di donazione del 21 novembre 1249 comunque, si evince che la struttura fosse gi\u00e0 avviata da tempo.\nNon \u00e8 possibile stabilire con certezza quale sia stata la regola a cui furono sottoposte le religiose all'epoca della creazione del convento per diverse ragioni: non era inusuale che uomini e donne scegliessero di dedicarsi all\u2019eremitaggio senza aderire ad un ordine specifico, le due regole pi\u00f9 comuni per chi decideva di dedicarsi alla vita di contemplazione e preghiera erano quelle di San Benedetto o Sant\u2019Agostino con poche differenze sostanziali fra le due. In questo caso \u00e8 probabile che per un certo periodo non vi fosse una determinata regola o che in diverse forme convivessero nello stesso monastero.\nInoltre, nei documenti dell\u2019epoca, le adepte di Sant\u2019Agnese, a differenza di quelle delle altre strutture simili del territorio, vengono indicate come \u201cconverse\u201d e non come \u201cmonache\u201d.\nDurante la riorganizzazione dei monasteri attuata durante il patriarcato di Raimondo della Torre (1273-1279) il convento fu verosimilmente affiliato all\u2019ordine Benedettino al cui, verso la fine del secolo XIII, succedettero le monache Agostiniane.\nL\u2019annoso conflitto fra il comune di Gemona e Venzone per questioni economiche, che non di rado si trasformava in guerra aperta, non manc\u00f2 di coinvolgere anche il monastero, situato proprio sul confine fra i due territori. Verso la fine del XIII secolo le monache furono costrette ad allestire una dimora entro le mura cittadine che servisse da rifugio in caso di necessit\u00e0. Il luogo, poi ampliato grazie ad acquisizioni e donazioni, divenne abbastanza capiente da ospitare una parte delle religiose che, su invito del Patriarca, vi si trasferirono in maniera fissa nel 1276-77. Officiato dai frati minori di Sant\u2019Antonio questo divenne il convento detto \u201cdella Cella\u201d in cui le suore aderirono alla regola di Santa Chiara.\nIl periodo di maggior prosperit\u00e0 venne raggiunto intorno agli anni 30 del XIV secolo, sotto il rettorato della Priora Suor Pellegrina. L\u2019opera di raccolta e gestione dei possedimenti fu talmente meritoria che nel 1339, subito dopo la sua morte, il convento venne esentato dal pagamento delle imposte dal Patriarca Bertrando. La decisione non fu apprezzata dai gemonesi e comport\u00f2 uno spostamento delle donazioni verso altre istituzioni. Questo, assieme ad altri fattori come la mancanza di vocazioni dette inizio alla decadenza del convento. Con le monache costrette a vivere in condizioni di indigenza, le Priore che si avvicendarono dopo tale periodo dovettero ricorrere in pi\u00f9 occasioni all\u2019aiuto economico del Comune, senza per\u00f2 riuscire a risollevare le sorti dell\u2019istituto, tanto che, alla fine del XIV secolo nel convento non vi \u00e8 pi\u00f9 presenza fissa di monache e la struttura risulta in rovina. Da questa data in poi la presenza di religiosi sar\u00e0 sporadica e limitata a qualche eremita. Nonostante questo le funzioni religiose continuarono ad essere officiate da parte dei cappellani del consorzio di Gemona.\nNel 1410 e nel 1418 Giacomo da Segne, frate Benedettino, risulta essere rettore del monastero d\u00ec Sant\u2019Agnese.\nIl Comune di Gemona, che dal 1450 divent\u00f2 amministratore dei beni del convento, non mancher\u00e0 di evidenziare (1478) lo stato di abbandono in cui continuava a trovarsi il complesso che, nel 1511, sub\u00ec la distruzione causata dal violentissimo terremoto che devast\u00f2 gran parte del Friuli.\nSecoli XVI-XIX.\nAnche se qualche opera di manutenzione venne sicuramente svolta (nel 1594 si consacra un nuovo altare), le visite pastorali che toccarono il luogo sacro continuarono a denunciare l\u2019impoverimento della struttura. Gli edifici si trovavano in condizioni di decadenza, spogliati di quasi tutto dai furti o dal trasferimento dei beni in altre chiese ed usati come ricovero dai pastori e dai loro armenti.\nNel corso dei secoli XVIII e XIX, grazie ad ad un rinato culto per la Santa, la chiesa divenne popolare meta di pellegrinaggio, soprattutto da parte di madri per invocare la guarigione dei loro neonati dalla crosta lattea e vi si celebrarono le funzioni con frequenza costante.\nNel 1700, durante una visita pastorale, la chiesa viene definita filiale di quella di Ospedaletto.\nIl pittore gemonese Giovanni Battista Tiani nel 1703 affresc\u00f2 il semicatino del presbiterio con la rappresentazione dell\u2019Eterno Padre in Gloria, attorniato da angeli. Nel 1719 si documenta la presenza stabile di un eremita nei locali del convento.\nSecolo XX.\nNei primi anni del XX secolo, l\u2019area della sella entr\u00f2 a far parte del sistema difensivo del Forte di Monte Ercole come postazione di tiro per cannoni 149 G ed appostamenti per mitragliatrice.\nDal 1922 la propriet\u00e0 della chiesa fu motivo di una lunga controversia fra la parrocchia di Ospedaletto e il Consorzio dei Cappellani di Gemona che si risolse solo nel 1940 a favore di quest\u2019ultimo.\nLe condizioni della chiesa continuarono ad essere precarie anche durante la prima met\u00e0 del\u2018900: risultano infatti svariate attivit\u00e0 di manutenzione fino agli anni \u201830 del XX secolo.\nNel 1955 la Sovrintendenza alle gallerie e musei della regione Friuli-Venezia Giulia, esegu\u00ec altri interventi di restauro, seguiti dal rifacimento del tetto, avvenuto nel 1975.\nLa sella ospit\u00f2 anche le riprese di alcune scene del film del 1959 \"La grande guerra\", del regista Mario Monicelli.\nSisma del 1976 e ricostruzione.\nLe scosse di terremoto del Friuli del maggio e settembre 1976 provocano gravissimi danni alla struttura. L\u2019edificio dell\u2019ex convento venne completamente atterrato e la chiesa riport\u00f2 la parziale distruzione. Venne ricostruita con rigore filologico, riutilizzando per quanto possibile i materiali originali, tra il 1983 e il 1984.\nL\u2019edificio ripristinato \u00e8 stato inaugurato il 7 ottobre 1984 dal vescovo Emilio Pizzoni.\nLa fornitura dell\u2019acqua era garantita da alcuni pozzi, uno dei quali, di cui erano ancora visibili le forme risalenti al medioevo, \u00e8 stato nel corso dei primi anni 2000 ricoperto da una struttura con fattezze moderne.\nNell\u2019anno 2019, sono stati iniziati i lavori per la ricostruzione dell\u2019edificio dell\u2019antico convento, crollato nel 1976, a conclusione delle pratiche di riordino delle frammentate propriet\u00e0 dello stesso da parte del comune di Gemona e di alcuni privati.\nIl luogo \u00e8 molto frequentato per la sua posizione amena e come meta storica, religiosa e naturalistica.\nEsterno.\nLa chiesa sorge nello spiazzo erboso al centro della sella, orientata secondo l'asse est-ovest. Il corpo principale \u00e8 a pianta rettangolare con abside semicircolare, muratura in pietrame faccia a vista e copertura in coppi.\nLa facciata a capanna, rivolta ad occidente, \u00e8 sovrastata dalla piccola monofora a tutto sesto del campanile a vela. Sul portale in pietra rossa tipica del luogo, sormontato da una finestrella a lunetta aggiunta in epoca successiva, vi \u00e8 scolpita una croce romanica clipeata, risalente al XIII secolo.\nSul lato meridionale sporge un piccolo portico a spiovente unico, aperto su due lati, sorretto da tre colonne differenti fra loro, sotto il quale si trova una porta con arco a tutto sesto, a fianco della quale si apre una piccola finestra quadrata, protetta da una inferriata.\nSul lato settentrionale vi \u00e8 la piccola sacristia a pianta trapezoidale, risalente al XIV secolo.\nInterno.\nL'aula, \u00e8 a forma di rettangolo irregolare, con soffitto a capriate scoperte e travatura a vista.\nNell\u2019abside semicircolare con finestre a strombo e soffitto a semicatino con calotta in coppi (un tempo in pietre) sono visibili lacerti di affreschi rappresentanti una teoria di apostoli datata fine XIV secolo. Fino ai primi del XX secolo, sull\u2019altare di epoca barocca, erano collocate le sculture lignee di Santa Lucia e Sant\u2019Agnese. Tali opere, facenti parte di un pregevole altare ligneo quattrocentesco, furono dapprima poste nella cappella privata dei padri Stimmatini di Gemona ed in seguito nell\u2019altare settecentesco chiesa di Santa Maria la Bella di Maniaglia, quest\u2019ultima mai ricostruita dopo la distruzione del 1976. Il pavimento \u00e8 in mattonelle colorate.\nFesta dell\u2019Ascensione.\nLe pessime condizioni in cui versavano il complesso monastico e la chiesa dopo la met\u00e0 del XIV secolo, indussero il comune di Gemona a tentare di risollevarne le sorti. Il 27 maggio del 1371, il consiglio maggiore della Comunit\u00e0 indisse quindi una festa da celebrarsi nel giorno dell\u2019Ascensione (giorno dell\u2019anniversario della consacrazione), allo scopo di rinvigorire il culto per la Santa ed attrarre le donazioni dei fedeli.\nLa tradizione \u00e8 sopravvissuta nel corso dei secoli e la sua ricorrenza continua a richiamare molte persone dei paesi circostanti."}
{"id": "8439790", "revid": "1924342", "url": "https://it.wikipedia.org/wiki?curid=8439790", "title": "Kone\u010dn\u011b", "text": "Kone\u010dn\u011b \u00e8 il secondo album in studio della cantante ceca Dasha, pubblicato il 27 ottobre 2017 su etichetta discografica Supraphon."}
{"id": "8439792", "revid": "1573940", "url": "https://it.wikipedia.org/wiki?curid=8439792", "title": "Chiesa di San Giovanni Battista (Luco dei Marsi)", "text": "La chiesa di San Giovanni Battista \u00e8 un edificio religioso di Luco dei Marsi (AQ)\nin Abruzzo.\nStoria.\nLa chiesa di San Giovanni Battista venne edificata durante il XVIII secolo sul sito della preesistente chiesa di San Giovanni, corrispondente grosso modo alla navata sinistra. L'antica chiesa era situata nella localit\u00e0 nota come Casale, dove a cominciare dal XII secolo crebbe, intorno alla scomparsa torre medievale, il nucleo originario di Luco. \nConsacrata nel 1747 venne elevata a chiesa parrocchiale dalla diocesi dei Marsi sostituendo di fatto nel ruolo di chiesa madre del paese la chiesa di Santa Maria delle Grazie che con il suo monastero fu dal X al XIV secolo un'importante prepositura benedettina in terra marsicana.\nGravemente danneggiata dal terremoto della Marsica del 1915 fu ricostruita nel rispetto dello stile architettonico barocco e tardobarocco nel corso del XX secolo.\nDescrizione.\nLa chiesa a tre navate si caratterizza per la luminosit\u00e0 della facciata il cui corpo centrale \u00e8 accompagnato lateralmente da lesene a fascio. \nIl campanile a base quadrata svetta posteriormente di lato.\nLa base della chiesa \u00e8 a croce greca con cupola centrale e abside quadrato. \nInternamente conserva diverse opere d'arte come la tela raffigurante Santa Maria Immacolata e San Francesco, opera di Giuseppe Cesari del 1616, la pala d'altare in cui sono raffigurati sant'Andrea e san Bonifacio IV e una tela raffigurante la Madonna del Rosario, la statua lignea cinquecentesca della Madonna delle Grazie, detta Madonna dei Bisognosi, precedentemente collocata nella chiesa a Lei dedicata, due calici dorati quattrocenteschi e una croce processionale argentea del Cinquecento di scuola abruzzese."}
{"id": "8439797", "revid": "767487", "url": "https://it.wikipedia.org/wiki?curid=8439797", "title": "Paul Butler (calciatore 1972)", "text": ""}
{"id": "8439801", "revid": "767487", "url": "https://it.wikipedia.org/wiki?curid=8439801", "title": "Nicol\u00e1s Vikonis", "text": "Carriera.\nHa giocato in Uruguay dal 2001 al 2009 disputando 97 incontri con le maglie di , , e . Dal 2009 al 2017 \u00e8 stato in Colombia dove ha disputato 33 incontri in Categor\u00eda Primera B con l' e 177 in Categor\u00eda Primera A con e . Nel 2018 si \u00e8 trasferito al ."}
{"id": "8439813", "revid": "767487", "url": "https://it.wikipedia.org/wiki?curid=8439813", "title": "Nemanja Beli\u0107", "text": "Carriera.\nClub.\nL'8 agosto 2017 viene acquistato a titolo definitivo dalla squadra serba del ."}
{"id": "8439821", "revid": "709565", "url": "https://it.wikipedia.org/wiki?curid=8439821", "title": "Episodi di Mirzapur (prima stagione)", "text": "La prima stagione della serie televisiva \"Mirzapur\", composta da 9 episodi, \u00e8 stata pubblicata su Amazon Video il 16 novembre 2018."}
{"id": "8439828", "revid": "1310927", "url": "https://it.wikipedia.org/wiki?curid=8439828", "title": "Aleksandr Mi\u0161\u010denko", "text": "Carriera.\nClub.\nHa giocato nella massima serie kirghisa e nella sesta divisione tedesca.\nNazionale.\nNel 2019 ha esordito in nazionale."}
{"id": "8439829", "revid": "149485", "url": "https://it.wikipedia.org/wiki?curid=8439829", "title": "Societ\u00e0 Atletica Milanese", "text": "La Societ\u00e0 Atletica Milanese, nota anche come el paviment de giazz (anche el paviment de giass) fu una societ\u00e0 di lotta italiana, con sede a Milano. Introdusse la lotta olimpica in Italia, occuppandosi dello stile greco-romano, in epoca antecedente alla fondazione della Federazione Italiana di Atletica.\nStoria.\nVenne fondata da Ernesto Castelli, detto \u201cBourlin\u201d, nel gennaio 1899 ed introdusse la lotta dilettantistica in Italia divenendo uno dei principali attori dello sviluppo della disciplina della lotta greco-romana a cavallo del Novecento. Fino a quel momento infatti non esistevano club dedicati alla lotta greco-romana in Italia. A Milano v'era il Club Atletico Milanese di Luigi Monticelli Obizzi, ma all'epoca si occupava di sollevamento pesi e pugilato e solo in seguito si apr\u00ec alla lotta grecoromanista.\nLa societ\u00e0 ebbe sede in una palestra soprannominata \"el paviment de giass\", sita presso un magazzino ortofrutticolo nella zona di Porta Ticinese a Milano, ove si svolgeva l'attivit\u00e0 sportiva e dove crebbero alcuini dei lottatori che fecero la storia della lotta negli anni in cui giunse di questo sport in Italia, tra cui Enrico Porro, Arturo Annoni, Samuele Civelli e Elia Pampuri.\nGiuseppe Mangiarotti che frequent\u00f2 la palestra della Societ\u00e0 Atletica Milanese scrisse:\nNel 1899 grazie alle vittorie di Ernesto Castelli, il club si aggiudic\u00f2 il primo campionato italiano di lotta greco-romana organizzato su impulso de \"La Gazzetta dello Sport\" presso il Teatro Dal Verme di Milano, nonch\u00e9 il titolo cittadino.\nDopo il ritiro di Castelli la guida della palestra venne presa da Samuele Civelli.\nIl club scompase qualche anno dopo la sua fondazione e la palestra chiuse. Ernesto Castelli divenne arbitro per la Federazione Atletica Italiana (FAI), fondata nel 1902 da Luigi Monticelli Obizzi (divenuta poi FIAP, FILPJ e FILPJK, quindi divisa in FIJLKAM e FIPCF)\n\"El paviment de giazz\".\nIl club fu noto anche con il soprannome in dialetto milanese \"el paviment de giazz\" o \"el paviment de giass\" (letterlamente \"il pavimento di ghiaccio\") dato alla palestra.\nVi sono diverse teorie riguardanti la genesi del nome. Lo storico della lotta Livio Toschi ha ipotizzato che il soprannome possa dervare dal pavimento scricchiolante, oppure dal freddo polare presente in palestra, oppure ancora dall'impossibilit\u00e0 dei lottatori ospiti di restare a lungo in piedi nei combattimenti contro gli atleti della Milanese.\nSull'origine del nome il direttore de \"La Gazzetta dello Sport\", Eugenio Camillo Costamagna scrisse:"}
{"id": "8439836", "revid": "1185701", "url": "https://it.wikipedia.org/wiki?curid=8439836", "title": "Paul Butler (calciatore irlandese)", "text": ""}
{"id": "8439850", "revid": "765341", "url": "https://it.wikipedia.org/wiki?curid=8439850", "title": "Abies jaliscana", "text": "Abies jaliscana , \u00e8 una specie di abete appartenente alla famiglia delle Pinaceae, endemica di alcune localit\u00e0 di montagna della parte occidentale dello stato di Jalisco, in Messico.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"jaliscana\" fa riferimento allo stato messicano di Jalisco, dove questa specie vegeta.\nDescrizione.\nPortamento.\nAlbero alto fino a 25-30\u00a0m, con tronco che pu\u00f2 raggiungere 1\u00a0m di diametro.\nFoglie.\nLe foglie sono aghiformi, lunghe 3,5-8 cm, verdi-lucide superiormente, glauche inferiormente, disposte a pettine o talvolta sparse sui rami; hanno apice emarginato o ottuso, raramente acuto. Gli stomi sono disposti in due bande di 10-12 linee nella pagina inferiore, in 3-4 linee discontinue nella pagina superiore. Le gemme sono di colore rosso-marrone.\nFiori.\nSono strobili maschili lunghi 9-17 mm, di colore marrone chiaro.\nFrutti.\nI coni femminili sono semicilindrici o elipsoidali, lunghi 6-10\u00a0cm e larghi fino a 4,5\u00a0cm, con un corto stelo di un cm, di colore dal verde al purpureo-marrone scuro; i semi, cuneati, sono lunghi circa 1 \u00a0cm, con parte alata di colore marrone chiaro, lunga 15 mm.\nCorteccia.\nLa corteccia \u00e8 di colore marrone-grigiastro, tendente con il tempo a spaccarsi in placche irregolari.\nDistribuzione e habitat.\nFrequenta i pendii montani e i burroni umidi rivolti a settentrione, prediligendo suoli rocciosi e non vegetando con altre specie.\nTassonomia.\nLa classificazione di questo taxon \u00e8 recentissima (2014), e rientra in una fase di studi pi\u00f9 approfonditi sulle conifere messicane. Gli autori hanno individuato due distinti fenotipi all'interno di \"A. flinckii\", uno dei quali precedentemente considerato una variet\u00e0 di \"A. religiosa\", le cui differenze morfologiche giustificano un taxon separato.\nConservazione.\nSi conoscono solo 5 localit\u00e0 ristrette dove questa specie vegeta, quindi sono assolutamente necessari studi specifici per la sua conservazione, essendo esposta a sfruttamento illegale del suo legno."}
{"id": "8439853", "revid": "76963", "url": "https://it.wikipedia.org/wiki?curid=8439853", "title": "Lee Wilkof", "text": "Biografia.\nLee Wilkof nacque a Canton, in Ohio, figlio di Anne Louise e Darwin Wilkof e fratello di Todd e Robert Wilkof. Dopo la laurea all'Universit\u00e0 di Cincinnati nel 1972, Wilkof si trasfer\u00ec a New York, dove studi\u00f2 recitazione con Austin Pendleton.\nDopo aver recitato in piccoli ruoli in televisione, nel 1982 ottenne il successo con la prima del musical \"La piccola bottega degli orrori\" nell'Off Broadway, in cui interpretava il protagonista Seymour. Da allora ha recitato regolarmente in numerosi musical a Broadway, dove debutt\u00f2 nel 1986 con \"Sweet Charity\" e torn\u00f2 a recitare in ruoli da caratterista in \"She Loves Me\" (1993), \"Kiss Me, Kate\" (2000), \"La strana coppia\" (2005) e \"Waitress\" (2018). Particolarmente apprezzata fu la sua interpretazione in \"Kiss Me, Kate\", che gli valse una candidatura al Tony Award al miglior attore non protagonista in un musical. \nRimase attivo anche nell'Off Broadway, dove nel 1991 divenne il primo interprete del ruolo di Samuel Byck in \"Assassins\", per cui ottenne una delle sue tre candidature al Drama Desk Award. Per la sua attivit\u00e0 teatrale nell'Off Broadway ha vinto un Obie Award. Wilkof recit\u00f2 anche nei tour nazionali di musical di successo, interpretando ad esempio il Mago di Oz nella tourn\u00e9e di \"Wicked\" tra il 2007 e il 2008, prima di tornare a ricoprire la parte per un anno nella produzione stabile dello show a San Francisco.\nNel 2016 ha fatto il suo esordio alla regia cinematografica con il film \"No Pay, Nudity\" con Gabriel Byrne, Nathan Lane, Donna Murphy e Frances Conroy.\nWilkof \u00e8 sposato dal 1984 con la pittrice Connie Grappo e la coppia ha avuto una figlia."}
{"id": "8439855", "revid": "729019", "url": "https://it.wikipedia.org/wiki?curid=8439855", "title": "Guerra del Falso Paquisha", "text": "Il conflitto del Falso Paquisha -anche chiamato conflitto dell'Alto Comaina, o guerra di Paquisha in Ecuador \u00e8 il nome con cui \u00e8 nota una serie di scontri armati occorsi, in detta zona, dal 22 gennaio al 21 febbraio del 1981, tra truppe degli eserciti di Per\u00f9 e Ecuador.\nLe origini del conflitto.\nLa zona frontaliera tra il Per\u00f9 e Ecuador \u00e8 stato un luogo di scontri armati dal tempo dell'indipendenza dei paesi dell'America Latina. Poco dopo nascere alla vita indipendente, la Grande Colombia inizi\u00f2 una guerra contro il Per\u00f9 (1828-1829), dovuta all'interesse di Bol\u00edvar per le province di Tumbes, Ja\u00e9n e Maynas in possesso peruviano. Il risultato di questa guerra non fu pienamente favorevole a Bol\u00edvar, per cui il confine comune di entrambi i paesi rimase in \"Statu quo ante bellum\".\nLa dissoluzione della Grande Colombia nel 1830 ha dato origine alla nascita di tre paesi: Ecuador, Colombia e Venezuela. Il Per\u00f9 delimit\u00f2 all'epoca il suo confine nord con Ecuador e Colombia e con essi vennero a sorgere dispute confinarie. L'Ecuador, al raggiungimento dell'indipendenza nel 1830, inizialmente non fece al Per\u00f9 nessun reclamo sui territori di Tumbes, Ja\u00e9n e Maynas, firmando inoltre col Per\u00f9 il Trattato Pando-Novoa (1832), nel quale si riconoscevano e rispettavano i limiti vigenti tra entrambe le nazioni, al fine di raggiungere un riconoscimento definitivo dei confini. Questo trattato per\u00f2 non \u00e8 mai entrato in vigore negli anni, a causa principalmente delle crisi interne che hanno inciso su entrambe le nazioni.\nNel 1858, la decisione dell'Ecuador di pagare ai suoi creditori inglesi con territori amazzonici in possesso del Per\u00f9 origin\u00f3 una reazione del Per\u00f9 in difesa della sua sovranit\u00e0, arrivando le forze peruviane ad occupare Guayaquil in 1860. Ci\u00f2 nonostante, diverse circostanze hanno impedito la instaurazione di un accordo confinario definitivo. Dal 1887 i due paesi tentarono di portare il litigio all'arbitrato del re di Spagna, ma nel 1910, avendo questo monarca promulgato la sua sentenza (lodo), Ecuador l'ignor\u00f2, ritenendo che gli fosse contrario. Questo fatto caus\u00f2 quasi un conflitto, che venne per\u00f2 evitato grazie alla mediazione di Argentina, Brasile e Stati Uniti.\nIn 1922, il Trattato Salom\u00f3n-Lozano ha delimitato il confine tra Per\u00f9 e Colombia, e questo trattato ha portato la Colombia ad acquisire un immenso territorio chiamato il Trapecio Amaz\u00f3nico e accesso al Rio delle Amazzoni. Ci\u00f2 nonostante, il trattato \u00e8 servito affinch\u00e9 il Per\u00f9 avesse come alleato la Colombia, che da allora ha sostenuto la posizione peruviana nel conflitto peruviano-ecuadoriano, annullando una possibile alleanza colombiana-ecuadoriana, che sarebbe stata pregiudizievole per il Per\u00f9.\nLe Conferenze di Washington.\nRiguardo alle negoziazioni peruviano-ecuadoriane, queste erano arrivate a un punto morto, poich\u00e9 il Per\u00f9 insisteva nell'arbitrato internazionale, mentre l'Ecuador prediligeva le negoziazioni dirette. Nel 1924, il Per\u00f9 e Ecuador firmarono il Protocollo Castro Oyanguren-Ponce, che concord\u00f2 una formula mista, consistente nel combinare l'arbitrato internazionale con la negoziazione diretta parallela. Per tale Protocollo, nel 1936 i rappresentanti di entrambi i paesi si riunirono nelle Conferenze di Washington, dove fissarono una linea di \"statu quo\" in qualit\u00e0 di confine provvisorio, prendendo come base i territori che di \"fatto\" possedeva ogni paese. Ma nel 1937 le consultazioni fallirono a causa delle aspirazioni ecuadoriane di estendere i suoi confini fino al Mara\u00f1\u00f3n e al Rio delle Amazzoni, cosa che implicava la perdita di legittima sovranit\u00e0 peruviana su territori estesi.\nA fronte delle incursioni ecuadoriane in territorio peruviano che violavano lo \"statu quo\" del 1936, il Per\u00f9 ha stabilito una linea nutrita di posti di frontiera, causando attriti e scaramucce tra pattuglie militari di entrambe le nazionalit\u00e0.\nIl Conflitto armato Per\u00f9-Ecuador del 1941.\nIn 1941, scoppi\u00f2 la guerra peruviano-ecuadoriana, conosciuta in Ecuador come la \u00abGuerra del 41\u00bb, la quale ha avuto come origine l'avanzamento territoriale, da parte dell'Ecuador, delle sue guarnigioni, violando lo Statu Quo di 1936, ed avendo l'esito di questo conflitto la sconfitta ecuadoriana. Conseguenza di questo scontro armato \u00e8 stata la firma del Protocollo di Pace, Amicizia e Limiti di Fiume di Janeiro a gennaio di 1942, che ha dato un termine che doveva essere definitivo al conflitto ed alla delimitazione del confine tra entrambi i paesi. Ci\u00f2 nonostante, anni dopo l'inizio della collocazione dei posti di frontiera, Ecuador ha dichiarato che il Protocollo era \u201cinsegeuibile\u201d e ha sospeso unilateralmente la demarcazione di un tratto del confine nella Cordigliera del C\u00f3ndor (1951).\nIl rifiuto ecuadoriano di adempiere al Protocollo.\nNel 1960 il governo ecuadoriano ha dichiarato che il protocollo era nullo, assumendo come pretesto che era stato imposto alla forza al suo paese, il che venne rifiutato dal Per\u00f9, sostenuto dai paesi garanti del Protocollo (Argentina, Brasile, Cile e Stati Uniti). La situazione gi\u00e0 tesa al confine si aggrav\u00f2 nel 1981.\nIl conflitto.\nIl conflitto inizi\u00f2 il 22 gennaio del 1981, giorno nel quale il governo del Per\u00f9 denunci\u00f2 l'attacco a un suo elicottero che stava realizzando una missione di rifornimento per i posti di frontiera sul fiume Comaina. Il presidente peruviano Bel\u00e1unde ordin\u00f2 l'ispezione del fiume fino alla sua sorgente situata nel lato orientale della Cordigliera del C\u00f3ndor. In questa ispezione trovarono tre distaccamenti ecuadoriani con installazioni in territorio considerato del Per\u00f9 da parte del governo peruviano secondo i trattati antecedenti. Questi distaccamenti avevano inglobato gli antichi posti di osservazione numero 22, 3 e 4.\nLa posizione ecuadoriana segnalava che quei distaccamenti corrispondevano alla base di \"Paquisha\" stabilita in territorio ecuadoriano. Ma, dopo la misurazione delle coordinate, si dimostr\u00f2 che non corrispondevano alla menzionata Paquisha accettata nel Protocollo di Fiume di Janeiro bens\u00ec, come quello che il presidente peruviano Bela\u00fande defin\u00ec un \"Falso Paquisha\", nome che diede per potere distinguerlo facilmente della prima Paquisha che era legale secondo il protocollo.\nIl Per\u00f9 organizz\u00f2 un contingente per riconquistare il posto, formato soprattutto da elicotteri di trasporto Mi-8TV dell'Aviazione dell'Esercito e il Gruppo Aereo N.\u00ba 3, formato da aerei A-37, Su-22 e Mirage 5 della FAP per appoggiare la \"Infanter\u00eda de Selva\" (reparto specializzato nella lotta nella boscaglia).\nLe azioni di armi a terra non furono molte poich\u00e9 il numero di combattenti impegnati non \u00e8 stato elevato. Per le azioni aeree, l'Ecuador rifer\u00ec di un combattimento occorso il 28 di gennaio tra due aerei A-37, uno della FAE e un altro della FAP, ci\u00f2 nonostante la Forza Aerea del Per\u00f9 non riport\u00f2 alcuna notizia di combattimenti aerei.\nIl 30 di gennaio di 1981, le truppe peruviane riconquistarono il \"PV-22\" (Falso Paquisha), il giorno dopo anche il \"PV-3\", e il 1 di febbraio di 1981, ripresero il \"PV-4\" (Nuovo) o \"falso Mayaico\".\nDa quel giorno, il conflitto sembrava apparentemente finito ma successivamente i peruviani scoprirono che altre truppe dell'Ecuador si erano stabilite in altri 3 posti militari e in 3 punti del confine nordorientale della Cordigliera del C\u00f3ndor, specificatamente i posti di frontiera \"PV Il Mirador\", \"PV-4-A\" e \"PV-4-B\" (Antico).\nIl 19 di febbraio di 1981 i peruviani riconquistarono il \"PV Jim\u00e9nez Banda 2\" (Falso Machinaza) e il giorno dopo, il 20 di febbraio di 1981, i \"PV-4-A\" e \"PV-4-B\" (Antico).\nIl 21 di febbraio di 1981 l'Aviazione dell'Esercito del Per\u00f9 distrusse le ultime installazioni militari dell'Esercito dell'Ecuador che ancora rimanevano nel territorio peruviano.\nDopo il conflitto.\nL'Organizzazione degli Stati Americani (OEA), ritenne di intervenire attraverso l'atto Sorrosa-Du Bois, fissando le coordinate di ubicazione permesse per la collocazione di truppe di frontiera, ratificando la condizione della menzionata cordigliera come limite naturale tra entrambi i paesi.\nSecondo un'informazione giornalistica peruviana, che esibisce una foto che mostra la cattura di una mitragliera antiaerea quadrinata calibro 12,7 mm nel \"Falso Paquisha\", l'installazione di questo tipo di armamento rappresent\u00f2 il segno della gravit\u00e0 della premeditata invasione ecuadoriana in territorio peruviano, tramite la Cordigliera del C\u00f3ndor. Secondo alcuni specialisti (non citati nelle fonti ma presumibilmente di parte peruviana), solo un luogo di alto valore strategico giustifica l'installazione di un pezzo di artiglieria di queste caratteristiche. Un altro impianto antiaereo di uguali caratteristiche sarebbe stato catturato dai soldati peruviani nel Posto \"Falso Machinaza\" (denominato dai peruviani \"Jim\u00e9nez Banda 2\") che era un altro dei posti di frontiera invasi dagli ecuadoriani.\nNel libro \"Paquisha tutta la verit\u00e0\" dello scrittore ecuadoriano Claudio Mena, l'autore sostiene che il presidente ecuadoriano Jaime Rold\u00f3s Aguilera aveva progettato di inaugurare il 12 di febbraio quei posti di vigilanza che l'Ecuador aveva installato in territorio del Per\u00f9 per dimostrare al mondo che quel territorio era \"suolo ecuadoriano\"."}
{"id": "8439882", "revid": "1596584", "url": "https://it.wikipedia.org/wiki?curid=8439882", "title": "Bombardamento di Potenza", "text": ""}
{"id": "8439890", "revid": "16758", "url": "https://it.wikipedia.org/wiki?curid=8439890", "title": "Distretto elettorale 19 del Tirolo", "text": "Il Distretto elettorale Tirolo 19 era un collegio elettorale per le elezioni alla Camera dei deputati austriaca nel Tirolo. Il distretto elettorale \u00e8 stato creato nel 1907 con l'introduzione della nuova legge elettorale del Reichsrat ed \u00e8 esistito fino al crollo della monarchia asburgica.\nEra popolato da 46.292 persone, fra cui erano 10.639 i maschi maggiorenni aventi diritto al voto.\nStoria.\nDopo che il Reichsrat decise nell'autunno del 1906 il diritto di voto generale, uguale, segreto e diretto, la grande riforma della legge elettorale divenne effettiva il 26 gennaio 1907 sanzionata dall\u2019imperatore Francesco Giuseppe. Con il nuovo regolamento elettorale del Reichsrat, sono stati creati in totale 516 collegi elettorali, uninominali ad eccezione della Galizia. Il parlamentare deve prevalere nel primo scrutinio o nelle elezioni di ballottaggio a maggioranza assoluta. Il collegio elettorale Tirolo 19 comprendeva i distretti giudiziari di Mal\u00e9, Cles e Fondo, tranne i comuni appartenenti al Distretto elettorale 14 ossia Laurein, St.Felix, Unsere Liebe Frau im Walde e Proveis che sono stati esclusi dal collegio elettorale.\nAlle elezioni austriache del 1907 fu Emanuele Lanzerotti del Partito Popolare Trentino che emerse vittorioso. Ha ricevuto l\u201980 percento dei voti al primo scrutinio, seguito dal candidato del Partito Socialdemocratico Italiano con il 14 percento. Il suo collega di partito Rodolfo Grandi ha prevalso nelle elezioni austriache del 1911."}
{"id": "8439891", "revid": "46936", "url": "https://it.wikipedia.org/wiki?curid=8439891", "title": "Coppa della Palestina 1975", "text": "La Coppa della Palestina 1975 \"(\u0643\u0623\u0633 \u0641\u0644\u0633\u0637\u064a\u0646 1975)\" fu la terza edizione della Coppa della Palestina, competizione calcistica per nazionali organizzata dalla UAFA. La competizione si svolse in Tunisia dal 19 dicembre al 28 dicembre 1975 e vide la partecipazione di 12 squadre: , , , , , , , , , , e .\nLa UAFA organizz\u00f2 questa competizione dal 1972 al 1977 e si giocarono tre edizioni (l'ultima del 1977 fu cancellata). La competizione apparentemente era la sostituta della Coppa araba durante la lunga interruzione che si \u00e8 avuta tra il 1966 e il 1985, anche se i titoli non vengono conteggiati nell'albo d'oro di quest'ultima.\nFase finale.\nFase a gruppi.\nGruppo A.\n qualificato alle semifinali.\nGruppo B.\n qualificato alle semifinali.\nGruppo C.\n qualificata alle semifinali.\nGruppo D.\n qualificato alle semifinali."}
{"id": "8439892", "revid": "300067", "url": "https://it.wikipedia.org/wiki?curid=8439892", "title": "Dimitrios Karadolamis", "text": ""}
{"id": "8439894", "revid": "300067", "url": "https://it.wikipedia.org/wiki?curid=8439894", "title": "I\u014dann\u012bs Athanasoulas", "text": ""}
{"id": "8439895", "revid": "287204", "url": "https://it.wikipedia.org/wiki?curid=8439895", "title": "Marko Doci\u0107", "text": "Carriera.\nClub.\nIl 1\u00ba luglio 2016 viene acquistato a titolo definitivo per 100.000 euro dalla squadra serba del ."}
{"id": "8439902", "revid": "104458", "url": "https://it.wikipedia.org/wiki?curid=8439902", "title": "Sara Globocnik", "text": ""}
{"id": "8439903", "revid": "729019", "url": "https://it.wikipedia.org/wiki?curid=8439903", "title": "Paolo Toldo", "text": "Biografia.\nFiglio di Ida Da Pozzo e del tenente colonnello Michele Toldo, trucidato a K\u00f6selitz dai Nazisti il 17 Aprile 1945.\nFece l'accademia nella 6 compagnia allievi del settimo corso http://www.settimocorso.it/come_eravamo.htm ( http://www.settimocorso.it/images/6compagnia.jpg seconda fila dall'alto, secondo da destra)\nnel 1976 fu nominato colonnello comandante dell'Arsenale di Verona.\nDopo il pensionamento fu attivo ricercatore delle sorti dei militari italiani internati durante il periodo nazista e non pi\u00f9 tornati. Su incarico del Generale Benito Gavazza, Commissariato generale per le onoranze ai caduti in guerra riusc\u00ec a identificare centinaia di luoghi nei quali internati militari italiani sono stati trucidati, e in alcuni casi anche a farne eseguire il trasporto in patria. Il lavoro da lui eseguito \u00e8 citato in vari libri ed in altre sorgenti (e.g. https://www.wikizero.com/it/Internati_Militari_Italiani)\nConsegu\u00ec la Laurea in Strategia all'et\u00e0 di 70 anni.\nCuratore di varie mostre storiche culturali presso il Comune di Cortina d'Ampezzo, fu consulente scientifico del Museo storico italiano della guerra e collaboratore scientifico dell'Istituto friulano per la storia del movimento di liberazione.\nIl Museo storico italiano della guerra ha creato il \"Fondo Paolo Toldo\" con vario materiale da lui donato nel 2019.\nhttps://www.cultura.trentino.it/layout/set/print/Fotografia-Storica/ZERSCHOSSENE-IT.-KASERNE-UNTER-DEM-WERK-CAMPOLONGO-LE-CASERME-ITALIANE-DISTRUTTE-PRESSO-IL-FORTE-CAMPOLONGO.-SIC.-FORTE-CAMPOMOLON-DONO-PAOLO-TOLDO-1998\nhttps://www.cultura.trentino.it/Fotografia-Storica/WERK-LUZERN-.-R.-FRANKENGRABEN-FORTE-CAMPO-DI-LUSERNA.-FOSSATO-FIANCHEGGIANTE-DONO-PAOLO-TOLDO-1998"}
{"id": "8439904", "revid": "300067", "url": "https://it.wikipedia.org/wiki?curid=8439904", "title": "Alexandros Sigounas", "text": ""}
{"id": "8439905", "revid": "716632", "url": "https://it.wikipedia.org/wiki?curid=8439905", "title": "Philibert Rabezoza", "text": ""}
{"id": "8439907", "revid": "1573940", "url": "https://it.wikipedia.org/wiki?curid=8439907", "title": "Sinagoga Kehila Kedosha Yashan", "text": "La sinagoga Kehila Kedosha Yashan, \u00e8 un luogo di culto degli ebrei Romanioti nella citt\u00e0 di Giannina in Grecia. \nLa sinagoga \u00e8 collocata nella culla della cultura Romaniota, Giannina, nella parte fortificata di citt\u00e0 vecchia conosciuta come \"Kastro\", al 16 di via Iounstinianou. Il suo nome \u00e8 nel linguaggio yevanico, e significa \"la Vecchia Sinagoga\". Fu costruita nel 1829, molto probabilmente sulle rovine di un'antica sinagoga. La sua architettura \u00e8 tipica dell'era dell'Impero Ottomano, un'ampia costruzione realizzata in pietra. L'interno della sinagoga \u00e8 realizzato nel tipico stile romaniota: la Bimah (dove i rotoli della Torah vengono letti durante il servizio) \u00e8 posta su una predella rialzata nel muro occidentale, l'Aron Kodesh (dove i rotoli della Torah sono riposti) \u00e8 nel muro orientale e nel mezzo si trova una vasta navata. I nomi degli ebrei di Giannina che furono uccisi nell'Olocausto sono incisi nella pietra dei muri della sinagoga."}
{"id": "8439912", "revid": "155634", "url": "https://it.wikipedia.org/wiki?curid=8439912", "title": "Sara Globo\u010dnik", "text": "Biografia.\nSlalomista pura attiva in gare FIS dal dicembre del 2005, in Coppa Europa la Globo\u010dnik ha esordito il 10 gennaio 2008 a Melchsee-Frutt, senza completare la prova, e ha ottenuto il miglior piazzamento il 30 novembre 2009 a Fun\u00e4sdalen (39\u00aa). Ha disputato la sua unica gara di Coppa del Mondo il 17 gennaio 2010 a Maribor e ha preso per l'ultima volta il via in Coppa Europa il 13 marzo successivo a Kranjska Gora, in entrambi i casi senza completare la prova; si \u00e8 ritirata al termine di quella stessa stagione 2009-2010 e la sua ultima gara \u00e8 stata uno slalom speciale FIS disputato il 28 marzo a Maribor, chiuso dalla Globo\u010dnik al 10\u00ba posto. Non ha preso parte a rassegne olimpiche o iridate."}
{"id": "8439917", "revid": "1318658", "url": "https://it.wikipedia.org/wiki?curid=8439917", "title": "Vocale centrale aperta non arrotondata", "text": "La vocale centrale aperta non arrotondata \u00e8 un suono vocalico presente in numerose lingue parlate. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 a_\".\nOccorrenze.\nLa trascrizione di questo fonema non \u00e8 ufficiale nell'IPA. Tuttavia, \u00e8 riscontrabile in molte lingue, in alcune come allofono, in altre come fonema vero e proprio. Ecco alcuni esempi elencati:\nIn italiano.\nIn italiano standard tale fono compare come allofono di /a/. Ad esempio si pu\u00f2 trovare in \"casa\" .\nIn tedesco.\nIn tedesco tale fono compare come allofono di /a/ o /\u0251/. Ad esempio si trova in \"Katze\" \"gatto\" .\nIn francese.\nIn francese tale fono \u00e8 presente come allofono nel dialetto parigino di /a/ o /\u0251/. Si pu\u00f2 riscontrare ad esempio in \"patte\" \"zampa\" .\nIn spagnolo.\nIn spagnolo tale fono compare come allofono di /a/. Si ritrova ad esempio in \"rata\" \"ratto\" .\nIn giapponese.\nIn giapponese tale fono \u00e8 reso con la grafia . ed \u00e8 presente nella parola \u868a romanizzato \"ka\" \"zanzara\" ."}
{"id": "8439934", "revid": "74801", "url": "https://it.wikipedia.org/wiki?curid=8439934", "title": "Bj\u00f6rkliden", "text": ""}
{"id": "8439936", "revid": "1869172", "url": "https://it.wikipedia.org/wiki?curid=8439936", "title": "Giorgio Centamore", "text": "Biografia.\nNel 1985 Centamore entra a far parte della compagnia teatrale di genere comico \"Venche Io!\" (con capocomico Giorgio Melazzi). Il gruppo si era formato al Teatro Franco Parenti (chiamato all'epoca Salone Pierlombardo) grazie alla collaborazione di alcuni attori della cooperativa omonima con artisti come Grazia Migneco, Gianni Mantesi, Sergio Solli, Andr\u00e9e Ruth Shammah e lo stesso Franco Parenti. Negli anni successivi partecipa come attore a tutti gli spettacoli della compagnia e, dal 1993, collabora con la Lega Italiana Improvvisazione Teatrale, fino ad approdare a Zelig nel 1989 in una serie di apparizioni durate fino al 2002.\nForma la coppia comica \"Giorgio e Savino\" con Savino Cesario, lavorando per vari anni nel cabaret e facendosi notare in concorsi teatrali e televisivi come \"Zanzara d'Oro\", \"Campione d'Italia della Risata\" e \"Star 90\". Insieme partecipano anche, in qualit\u00e0 di inviati speciali, al \"TG delle Vacanze\" (versione estiva di \"Striscia la Notizia\").\nNel 1992 fonda il gruppo comico musicale \"Le Teste di Carta\" con Savino Cesario e Roberto Coppolecchia e con questa formazione incidono il disco \"Please Use The condom\" di cui \u00e8 anche autore. Il gruppo partecipa, inoltre, alle produzioni del comico Paolo Rossi (ad esempio nel \"Circo di Paolo Rossi\" e in \"Su la Testa\") e assolda nuovi elementi ribattezzandosi \"C'\u00e8 Quel Che C'\u00e8\". Con questa formazione \u00e8 spesso ospite di trasmissioni televisive importanti, come il \"Maurizio Costanzo Show\" su Canale 5, \"Omnibus\" su Rai 3, \"Segnali di fumo\" e \"Speciale San Scemo\" su Videomusic e \"Italia Forza\" su TMC.\nSempre in ambito televisivo, Centamore scrive per diverse trasmissioni di successo, come \"Colorado\" e \"Striscia la notizia\" (in qualit\u00e0 di autore per il conduttore Enzo Iacchetti, dal 2001). La collaborazione con Iacchetti prosegue negli anni sia in campo televisivo che teatrale, consolidandosi in una solida e reciproca amicizia.\nNel 1993 \u00e8 il protagonista del cortometraggio \"Archi a sesto acuto\" di Andrea Faini. Inoltre, partecipa come attore allo spettacolo \"Baruffe di maggio\" al Teatro dell'Elfo con la compagnia di comici di \"Su la Testa\" e allo spettacolo \"Banana Konferenz\" con Giorgio Melazzi e Giovanni Battezzato (con i quali collaborer\u00e0 anche in \"La vita del bruco\"). Nello stesso anno conduce \"L'altro Festival di Sanremo\" (esperienza che ripeter\u00e0 anche l'anno successivo) e le selezioni e la finale di \"Scorribande\", insieme ai \"C'\u00e8 Quel Che C'\u00e8\". Entra anche a far parte della Lega Italiana Improvvisazione Teatrale, con la quale esegue tutt'oggi spettacoli e campionati internazionali di improvvisazione. Tutt\u2019oggi sono rappresentate in teatro diverse sue commedie.\nIl 1994 lo vede impegnato in qualit\u00e0 di regista fumettista e scenografo nello spettacolo \"Il Caso Soubeiran\" di Paolo Cananzi. L'anno seguente partecipa come comico al \"Circo di Paolo Rossi\", in compresenza con numerosi altri professionisti del settore, quali lo stesso Paolo Rossi, Aldo Giovanni e Giacomo, Antonio Cornacchione, Maurizio Milani, Bebo Storti e Lucia Vasini. Sempre nel 1995 \u00e8 il regista dello spettacolo teatrale \"Tu che mi hai rubato il cuor\", con Margherita Volo e Marco Ghirlandi.\nNel 1996 \u00e8 autore ed interprete del monologo \"L'Uomo Invisibile\" e dello spettacolo comico musicale \"Ultasuper\", con l'omonimo gruppo formato insieme a Marco Bigi e Gigi Rossetti. Ma \u00e8 l'anno successivo che inizia una delle sue collaborazioni pi\u00f9 particolari, al cinema, partecipando al film campione d'incassi \"Tre uomini e una gamba\" con Aldo, Giovanni e Giacomo. Al cinema, per l'appunto, \u00e8 spesso riconosciuto come \"il morto di Aldo, Giovanni e Giacomo\", ovvero quel personaggio che nel corso di uno sketch comico del trio viene immancabilmente ucciso (si veda, ad esempio, la scena del film \"Cos\u00ec \u00e8 la vita\" in cui compare nel breve ruolo di George).\nNel 1998 partecipa come comico nella trasmissione \"Match di Improvvisazione Teatrale\" in onda su Rai 2 (esperienza che ripeter\u00e0 anche nel 1999) ed a \"Zelig - Facciamo cabaret\" su Italia 1, con il trio \"Servizio Tintometrico\".\nCentamore prosegue un'intensa attivit\u00e0 come autore, sceneggiatore ed interprete anche negli anni successivi e, dal 2001, inizia a collaborare costantemente con Enzo Iacchetti, sia a teatro che in televisione (ad esempio, \u00e8 suo autore nelle trasmissioni \"Quelli che il calcio\", \"Il Mammo\" e Striscia la notizia, e negli spettacoli \"Titolo: Cabaret\", \"Solo come un cane\" e \"Questa sera cose turche\". Al contempo, collabora nuovamente con il trio Aldo, Giovanni e Giacomo nei film \"Chiedimi se sono felice\" (2000), \"La leggenda di Al John &amp; Jack\" (2002) e \"La Banda dei babbi natale\" (2010).\nNel 2005 \u00e8 stato capo-giuria della manifestazione canora milanese a sfondo comico-satirico Festival di Sanscemo, quell'anno condotta dal DJ Roberto Ferrari e dall'attrice Chiara Sani.\nIn anni recenti, Centamore si \u00e8 occupato principalmente di scrittura per il teatro, spesso interpretando anche ruoli da non protagonista: \u00e8 autore dello spettacolo \"Chiedo scusa al signor Gaber\" (2010) derivato dall'album omonimo dell'anno precedente, \"Occhio alla truffa\" con la regia di Massimo Tomagnini (2014), \"Kolossal, ho visto la luce all\u2019improvviso\" (2016), \"Intervista confidenziale\" e \"El Piperito\" (2017), \"Puglia Power\" (2018) e \"Tipi Top\" (2019).\nFilmografia.\nCentamore ha lavorato al cinema in qualit\u00e0 di sceneggiatore e attore.\nTeatro.\nCentamore ha lavorato a teatro come autore, attore, comico e, occasionalmente, cantante.\nSerie web.\nCentamore ha lavorato in serie web in qualit\u00e0 di autore e attore.\nTelevisione.\nCentamore ha lavorato in televisione come attore, autore e conduttore."}
{"id": "8439937", "revid": "104458", "url": "https://it.wikipedia.org/wiki?curid=8439937", "title": "Parco nazionale di Abisko", "text": ""}
{"id": "8439938", "revid": "104458", "url": "https://it.wikipedia.org/wiki?curid=8439938", "title": "Bjorkliden", "text": ""}
{"id": "8439939", "revid": "104458", "url": "https://it.wikipedia.org/wiki?curid=8439939", "title": "Bjoerkliden", "text": ""}
{"id": "8439940", "revid": "149485", "url": "https://it.wikipedia.org/wiki?curid=8439940", "title": "El paviment de giass", "text": ""}
{"id": "8439944", "revid": "640277", "url": "https://it.wikipedia.org/wiki?curid=8439944", "title": "Atira", "text": "Atira pu\u00f2 riferirsi a:"}
{"id": "8439945", "revid": "1305772", "url": "https://it.wikipedia.org/wiki?curid=8439945", "title": "Video Meanies", "text": "Video Meanies (traducibile \"video-cattivi\") \u00e8 un videogioco sparatutto pubblicato nel 1986 per Commodore 64 e Commodore 16 dalla Mastertronic in edizione economica. La confezione per Commodore 16 mostra anche il titolo \"Video Nasty\" sugli screenshot, forse tratti da una versione preliminare del programma. Il giocatore controlla un robot in un surreale labirinto multischermo, descritto dalle istruzioni come un negozio video all'interno di un castello, e deve trovare e raggiungere tutti gli apparecchi televisivi.\nLe versioni per i due computer, nonostante siano entrambe programmate da Tony Kelly (ma solo quella Commodore 64 \u00e8 accreditata alla Mr. Chip Software), sono piuttosto differenti tra loro, con conformazione dei livelli completamente diversa.\nEsiste anche una conversione non ufficiale per Commodore 64, realizzata amatorialmente anni dopo, che riproduce fedelmente quella per Commodore 16.\nLa critica europea diede di solito valutazioni discrete a entrambe le versioni ufficiali.\nModalit\u00e0 di gioco.\nL'ambiente di gioco \u00e8 un labirinto di 24 schermate con pareti di forma irregolare. Si va da una schermata all'altra attraverso passaggi che possono trovarsi su tutti i quattro lati. Su Commodore 16 le pareti hanno sempre l'aspetto di mura di pietra, mentre su Commodore 64 le stanze hanno temi variabili tra mura di pietra, strutture futuristiche e caverne.\nIl personaggio del giocatore \u00e8 un piccolo robot con l'aspetto di una testa che dondola sempre su e gi\u00f9, montata su cingoli. Pu\u00f2 muoversi in tutte le direzioni e sparare a ripetizione in orizzontale o verticale.\nNelle stanze si possono trovare i \"Meanie\", nemici simili a vari oggetti animati indefiniti, che vagano veloci seguendo determinati schemi. Il contatto con un \"Meanie\" fa perdere una vita. Si possono distruggere sparando, ma si rigenerano poco dopo. Ci sono inoltre raggi che si allungano a intermittenza, anch'essi letali al contatto, e barriere fatte di blocchetti da distruggere sparando. Il robot ha anche un livello numerico di energia che diminuisce continuamente col tempo fino a esaurimento e perdita di una vita.\nCi sono aree raggiungibili solo superando porte chiuse, che si aprono solo se viene raccolta la relativa chiave. La corrispondenza tra porte e chiavi non \u00e8 esplicita.\nL'obiettivo del gioco \u00e8 arrivare a toccare tutti i televisori sparsi per il castello; su Commodore 64 sono in tutto 15 e il robot li deve accendere, mentre su Commodore 16 sono 24, uno per stanza, e il robot li deve spegnere. Per ogni televisore completato si ottiene una ricarica dell'energia e viene aggiunto un pezzo a un piccolo puzzle posto nel pannello informativo sopra la visuale.\nSolo su Commodore 64 \u00e8 disponibile anche un minigioco opzionale ogni volta che si raggiunge un televisore. In un ingrandimento dello schermo del televisore, una barra scorre rapidamente accanto a vari premi di punteggio e 1 o 2 vite extra, intervallati da scritte \"dead\" (\"morto\"). Il giocatore deve fermare la barra al momento giusto per vincere un premio, oppure perdere una vita e dover accendere di nuovo il televisore. Si pu\u00f2 anche rifiutare di giocare e limitarsi ad accendere il televisore senza rischi.\nPrima dell'inizio della partita il programma mostra una carrellata di alcune delle stanze che si potranno visitare."}
{"id": "8439947", "revid": "1310927", "url": "https://it.wikipedia.org/wiki?curid=8439947", "title": "Gulzhigit Alykulov", "text": ""}
{"id": "8439950", "revid": "547034", "url": "https://it.wikipedia.org/wiki?curid=8439950", "title": "Marco Garzonio", "text": "Biografia.\nFormazione.\nDopo aver conseguito la maturit\u00e0 al Liceo - Ginnasio Alessandro Manzoni, si laurea in Diritto penale costituzionale all'Universit\u00e0 degli Studi di Milano (1963).\nNel 1967 si diploma presso la Scuola di Giornalismo e Mezzi Audiovisivi dell\u2019Universit\u00e0 Cattolica del Sacro Cuore e nel 1992 si diploma Psicologo Analista presso il Centro Italiano di Psicologia Analitica (CIPA).\nCarriera.\nL\u2019attivit\u00e0 da giornalista.\nGarzonio muove i primi passi come giornalista a \"L\u2019Italia\" (1962-64), il quotidiano cattolico all\u2019epoca diretto da Giuseppe Lazzati, e a \"Relazioni Sociali\" (1963-65) il quindicinale voluto da Giovanni Battista Montini, allora Arcivescovo di Milano; l\u00ec mette a frutto l\u2019esperienza maturata nei giornali studenteschi, al Liceo, e poi alla FUCI, la Federazione universitaria cattolica italiana dove aveva ritrovato come assistente spirituale don Giovanni Barbareschi suo insegnante di religione al Liceo Manzoni.\nDalla testimonianza del sacerdote, che ha fatto la Resistenza ed \u00e8 stato tra i protagonisti de \"Il Ribelle\", il periodico clandestino delle Brigate Fiamme Verdi, apprende la massima: \u00abNon ci sono liberatori, ma solo uomini che si liberano\u00bb.\nAssunto in Cattolica nel 1965 in Biblioteca, passa poi alla programmazione delle iniziative culturali e nel 1968 impianta l\u2019Ufficio Stampa dell\u2019Universit\u00e0, nel cui ambito fonda il mensile \"Presenza\", rivista istituzionale di largo Gemelli, di cui gli viene affidata la Direzione.\nPoco dopo, nella prospettiva di un rinnovamento interno dell\u2019Ateneo e di un rilancio del rapporto con il mondo cattolico italiano, accanto alla parte accademica, della ricerca e della formazione degli studenti il Rettore Giuseppe Lazzati istituzionalizza la \u201cFormazione Permanente\u201d e nomina Garzonio responsabile..\nGarzonio svolge l\u2019incarico sino agli inizi del 1973, quando Piero Bassetti lo chiama a dirigere l\u2019Ufficio Stampa della Giunta Regionale lombarda.\nCon lui, Garzonio partecipa alla fase costituente delle Regioni.\nQuando Bassetti lascia l\u2019impegno milanese per dedicarsi alla rifondazione della Democrazia Cristiana e candidarsi poi al Parlamento Nazionale, a Garzonio nell'estate del 1974 viene offerto di passare a \"Tempo\", il settimanale che Guglielmo Zucconi e Antonio Alberti hanno deciso di rilanciare: qui gli viene affidato l\u2019incarico di Capo Servizio Interni.\nL\u2019esperienza dura un anno, perch\u00e9 nell\u2019agosto del 1975 Garzonio passa a \"Il Giorno\", allora diretto da Gaetano Afeltra, in Cronaca.\nNel 1978 otterr\u00e0 l\u2019assegnazione del Premiolino per le inchieste sull\u2019inquinamento della falda di Milano.\nNel gennaio del 1979 Garzonio viene chiamato al \"Corriere della Sera\", in Cronaca, dove osserver\u00e0 le tensioni di quegli anni.\nD\u2019intesa con la Direzione del giornale segue fin dal suo ingresso (10 febbraio 1980) il Cardinal Carlo Maria Martini in tutte le sue iniziative pastorali: nella Diocesi di Milano, in altre localit\u00e0 del Paese e all\u2019estero quando Martini diventa Presidente del Consiglio delle Conferenze dei Vescovi d'Europa.\nContinua ad occuparsi di Martini anche dopo aver lasciato anticipatamente il \"Corriere\", diventandone poi editorialista.\nL\u2019attivit\u00e0 di psicologo analista.\nA met\u00e0 degli anni Settanta si accosta alla psicologia del profondo. Fa un primo percorso di analisi con Silvia Montefoschi.\nSi fa promotore della fondazione in Italia dell\u2019Associazione Italiana per la Sandplay Therapy, insieme a un gruppo di colleghi di Milano, Roma, Torino, Pisa.\nNel 1986 Garzonio incomincia il training istituzionale presso il Centro Italiano di Psicologia Analitica (CIPA).\nSi diplomer\u00e0 nel 1992, avendo ottenuto intanto l\u2019iscrizione all\u2019Ordine degli Psicologi nel 1990, cui seguir\u00e0 l\u2019iscrizione all\u2019Albo degli Psicoterapeuti nel 1994.\nViene eletto Presidente nazionale del CIPA per due mandati consecutivi dal 1997 al 2001; sotto la sua gestione il Centro ottiene dal Ministero il riconoscimento della Scuola di Psicoterapia, che rilascer\u00e0 quindi titoli con valore legale.\nNel 2013 viene richiamato una seconda volta alla Presidenza, per altri due mandati consecutivi, cio\u00e8 sino al 2017.\nAltre attivit\u00e0.\nGarzonio ha insegnato alla Cattolica \u201cTeoria e tecnica del linguaggio giornalistico\u201d dal 1980 al 2002, dirigendo la Sezione di Giornalismo della Scuola Superiore delle Comunicazioni Sociali.\n\u00c8 stato quindi chiamato allo IULM, come docente di \u201cOrganizzazione dei musei\u201d dal 2002 al 2010.\nPresso la Scuola di Psicoterapia del CIPA \u00e8 stato Responsabile di Materia di \u201cPsicologia del sogno\u201d e, successivamente, di \u201cProduzioni inconsce non oniriche\u201d.\nPresso l\u2019AISPT dal 2004 \u00e8 stato Coordinatore Scientifico del Corso di Perfezionamento in Sandplay Therapy \u201cRappresentazione dei conflitti e creativit\u00e0 nel lavoro clinico\u201d.\nIn quanto Presidente della Fondazione Ambrosianeum, incarico al quale fu chiamato dal Cardinal Martini, Marco Garzonio sovrintende da 25 anni alla realizzazione del \u201cRapporto sulla citt\u00e0\u201d.\nGarzonio ha firmato insieme a Ermanno Olmi soggetto e sceneggiatura di \"Vedete, sono uno di voi\" (2017) il docufilm prodotto dall\u2019Istituto Luce con Rai Cinema, in cui il regista de \"L\u2019albero degli zoccoli\" ha riproposto una lettura originale e poetica dell\u2019esperienza spirituale e pastorale del Cardinal Martini.\nVita privata.\nMarco Garzonio \u00e8 sposato con Federica Dell\u2019Orto e ha tre figli: Matteo, Ester e Paolo, e tre nipoti: Giovanni, Anna e Luna."}
{"id": "8439961", "revid": "486946", "url": "https://it.wikipedia.org/wiki?curid=8439961", "title": "Asso piglia tutto", "text": ""}
{"id": "8439964", "revid": "767487", "url": "https://it.wikipedia.org/wiki?curid=8439964", "title": "Universit\u00e0 nazionale del Vietnam di Hanoi", "text": "L'Universit\u00e0 nazionale del Vietnam di Hanoi (\"\u0110\u1ea1i h\u1ecdc Qu\u1ed1c gia H\u00e0 N\u1ed9i\" in vietnamita) \u00e8 un'universit\u00e0 vietnamita avente sede ad Hanoi, capitale del Paese.\nStoria.\nL'universit\u00e0 venne fondata nel 1906, durante il periodo coloniale francese dal governatore generale Paul Beau."}
{"id": "8439975", "revid": "767487", "url": "https://it.wikipedia.org/wiki?curid=8439975", "title": "Cjar\u0117ncij Luc\u0117vi\u010d", "text": "Carriera.\nClub.\nHa giocato nella massima serie dei campionati bielorusso ed uzbeko."}
{"id": "8439982", "revid": "6923", "url": "https://it.wikipedia.org/wiki?curid=8439982", "title": "St\u00e9phanie Guerzoni", "text": "Biografia.\nFiglia di Bernard Pechkranz e di Elise, nata Clavel, St\u00e9phanie nasce in Austria. Rimasta vedova poco dopo la nascita di sua figlia, sua madre si stabilisce a Ginevra.\nNel 1909, St\u00e9phanie sposa un commerciante di Ginevra, Joseph Guerzoni, di cui manterr\u00e0 il cognome per il suo nome d\u2019arte. L\u201911 ottobre 1914, d\u00e0 alla luce una bambina, Denise.\nSollecitata dal marito, si iscrive \u00e0 l\u2019\u00c9cole des Beaux-Arts di Ginevra, dove segue prima le lezioni di Louis Dunki; poi quelle di Ferdinand Hodler. Imponendosi come una delle allieve preferite del maestro, sar\u00e0 lei, dopo la sua morte nel 1918, a riprenderne lo studio di rue du Grand-Bureau, nel quartiere Acacias.\nRimasta vedova nel 1921, sposa due anni dopo il diplomatico, scrittore e poeta cecoslovacco Josef Palivek. Addetto stampa presso la Societ\u00e0 delle Nazioni, \u00e8 chiamato a Parigi come addetto culturale presso l\u2019ambasciata di Cecoslovacchia. Seguendo lo sviluppo della carriera diplomatica del marito, i vincoli a cui la Guerzoni deve far fronte non gli consentono di dedicarsi alla pittura quanto sperato. Sentendosi costretta a scegliere tra i doveri carrieristici e l\u2019attivit\u00e0 di pittrice, nel 1929 decide di lasciare il domicilio coniugale per ritornare alla sua vita d\u2019artista. Nonostante l\u2019effettiva pronuncia del divorzio, lei e l\u2019ex marito rimarranno sempre in buoni rapporti .\nA Parigi frequenta Suzanne Valadon, Andr\u00e9 Utter e il giornalista Vanderpyl, grande ammiratore del suo lavoro, nonch\u00e9 desideroso di vederla \u201cdisintossicata dal veleno svizzero\u201d. In Francia partecipa a numerose mostre, tra cui spicca il Salon des ind\u00e9pendants.\nIl 21 luglio 1934, la Francia gli conferisce l\u2019ordine cavalleresco della Legion d\u2019Onore. In quegli anni, inizia a trascorre sempre pi\u00f9 spesso le vacanze in Italia: in Liguria, a Viareggio ma anche a Genova, dove infine si stabilisce. Si sposa un\u2019altra volta, con Michelangelo Spanio, Veneto di vecchia famiglia, di cui rimarr\u00e0 vedova dopo trent\u2019anni di matrimonio. In Italia, lavora senza sosta e realizza dipinti per la Casa del Fascio Nicola Bonservizi, nel quartiere di Sturla, riallacciandosi ai temi dell\u2019avanguardia. Guerzoni dipinge anche in Umbria, dove compie una Madonna miracolosa a Citt\u00e0 di Castello su richiesta del vescovo. Nel 1938, si stabilisce a Francavilla al Mare, nei dintorni di Pescara. Pure l\u00ec, su richiesta del vescovo locale, dipinge tre affreschi raffiguranti episodi della vita di Cristo: \u201cIo sono la resurrezione e la vita\u201d, la \u201cGuarigione del cieco di Gerico\u201d e la \u201cMadonna del Mare\u201d. Di notevole importanza si rivela il pittore Giovanni Bevilacqua, prodigo di consigli da cui trarr\u00e0 utili insegnamenti. Nel 1939, espone a New York e a San Francisco, al fianco di altre artiste donne, con il patrocinio dell\u2019Italian Federation of Business and Professional Women.\nLascia l\u2019Abruzzo nel 1940 per stabilirsi a Roma dove rimarr\u00e0 fino al 1943. Rientra dopodich\u00e9 in Svizzera, dove risiede a Neuch\u00e2tel, dipingendo Notre-Dame de la Vigne a Saint-Aubin, su richiesta dell\u2019abate Louis Glasson.\nDopo la guerra Guerzoni e suo marito tornano a vivere a Roma. Scegliendo in qualit\u00e0 di studio una roulotte appositamente risistemata, chiamata la \u201cColombine\u201d, si stabilisce nel parco della Villa Strohl Fern di propriet\u00e0 Francese. Inizia allora a dare una serie di conferenze su Hodler, dove tratta del suo lavoro, dei suoi insegnamenti, e racconta i suoi ricordi. Nel 1957, pubblica un volume sul maestro, \u201cFerdinand Hodler: sa vie, son \u0153uvre, son enseignement, souvenirs personnels\u201d , che dedica al giornalista e saggista Carl Albert Loosli, biografo principale dell\u2019artista di Berna e con cui, tra l\u2019altro, intratterr\u00e0 per tutta la vita una fitta corrispondenza.\nTra il 1960 e il 1965, su richiesta del cardinale Eug\u00e8ne Tisserant, compie gli affreschi della Cattedrale dei Sacri Cuori di Ges\u00f9 e Maria a La Storta, nella Diocesi di Porto-Santa Rufina, a nord-ovest di Roma. In un primo momento, compie la Madonna del Cenacolo; in memoria dei suoi anni di giovent\u00f9 a Ginevra, vi raffigura Ferdinand Hodler (una volta con le sembianze di san Pietro, una seconda con quelle di san Bartolomeo), ma anche F\u00e9lix Vibert (a cui d\u00e0 i tratti di san Tommaso). Georges Navazza prende invece le vesti di una figura dell\u2019assemblea. Lei stessa compare nell\u2019affresco, come la sua figlia Denise. Un secondo affresco mostra l\u2019apparizione avuta da santa Margherita Maria Alacoque a Paray-le-Monial .\nCon il sollecito di sua figlia Denise e suo cognato, Th\u00e9odore Strawinsky, ritorna a Ginevra. Nel 1968, pubblica un volume illustrativo dove compaiono spiegati gli affreschi di La Storta, dettagliando i vari santi raffigurati e le sue scelte iconografiche."}
{"id": "8439989", "revid": "767487", "url": "https://it.wikipedia.org/wiki?curid=8439989", "title": "Erkebulan Nur\u011fal\u00efyev", "text": "Carriera.\nClub.\nHa giocato nella massima serie dei campionati kazako e bulgaro."}
{"id": "8440001", "revid": "785863", "url": "https://it.wikipedia.org/wiki?curid=8440001", "title": "Marlen Martynovi\u010d Chuciev", "text": ""}
{"id": "8440004", "revid": "16758", "url": "https://it.wikipedia.org/wiki?curid=8440004", "title": "Distretto elettorale 7 del Tirolo", "text": "Il Distretto elettorale Tirolo 7 era un collegio elettorale urbano per le elezioni alla Camera dei deputati austriaca nel Tirolo. Il distretto elettorale \u00e8 stato creato nel 1907 con l'introduzione della nuova legge elettorale del Reichsrat ed \u00e8 esistito fino al crollo della monarchia asburgica.\nEra popolato da 31.024 persone, fra cui erano 6.344 i maschi maggiorenni aventi diritto al voto.\nStoria.\nDopo che il Reichsrat decise nell'autunno del 1906 il diritto di voto generale, uguale, segreto e diretto, la grande riforma della legge elettorale divenne effettiva il 26 gennaio 1907 sanzionata dall\u2019imperatore Francesco Giuseppe. Con il nuovo regolamento elettorale del Reichsrat, sono stati creati in totale 516 collegi elettorali, uninominali ad eccezione della Galizia. Il parlamentare deve prevalere nel primo scrutinio o nelle elezioni di ballottaggio a maggioranza assoluta. Il collegio elettorale 7 comprendeva le cittadine di Rovereto, Riva, Arco, Ala e Mori.\nAlle elezioni austriache del 1907 Valeriano Malfatti (Partito liberale nazionale) \u00e8 emerso come vincitore dopo il ballottaggio. Malfatti fu in grado di difendere il suo mandato nelle elezioni austriache del 1911."}
{"id": "8440005", "revid": "1183648", "url": "https://it.wikipedia.org/wiki?curid=8440005", "title": "Elezioni federali in Svizzera del 1851", "text": "Le elezioni federali si svolsero in Svizzera il 26 ottobre 1851. La Sinistra Radicale rimase il gruppo pi\u00f9 numeroso del Consiglio nazionale, vincendo 78 dei 120 seggi. \nSistema elettorale.\nLe elezioni si tenevano ai sensi della legge federale in merito alle elezioni del Consiglio nazionale, che erano state approvate il 21 dicembre 1850. I 120 membri del Consiglio nazionale furono eletti in 49 collegi elettorali a uno o pi\u00f9 membri; c'era un seggio per ogni 20.000 cittadini, con seggi assegnati ai Cantoni in proporzione alla loro popolazione. La legge del 1850 ridusse il numero di collegi elettorali da 52, ma aument\u00f2 il numero di seggi da 111; Argovia, Glarona, Lucerna, Neuch\u00e2tel, Vaud e Zurigo hanno guadagnato un posto ciascuno, mentre Berna ha guadagnato tre posti. La legge ha anche fissato la data delle elezioni come l'ultima domenica di ottobre e ha introdotto un mandato di tre anni.\nLe elezioni si sono svolte utilizzando un sistema a tre turni; i candidati dovevano essere eletti al primo o al secondo turno per essere eletti; se andava al terzo round, era necessaria solo una pluralit\u00e0. Gli elettori potevano esprimere tutti i voti quanti erano i seggi nel loro collegio elettorale. In sei cantoni (Appenzello Interno, Appenzello Esterno, Glarona, Nidvaldo, Obvaldo e Uri), i membri del Consiglio nazionale sono stati eletti dalla Landsgemeinde.\n), i membri del Consiglio nazionale sono stati eletti dai Landsgemeinde."}
{"id": "8440006", "revid": "1305887", "url": "https://it.wikipedia.org/wiki?curid=8440006", "title": "Dante (DmC)", "text": ""}
{"id": "8440008", "revid": "1798099", "url": "https://it.wikipedia.org/wiki?curid=8440008", "title": "Non cadranno foglie stasera", "text": ""}
{"id": "8440012", "revid": "773299", "url": "https://it.wikipedia.org/wiki?curid=8440012", "title": "Kravice", "text": ""}
{"id": "8440016", "revid": "6923", "url": "https://it.wikipedia.org/wiki?curid=8440016", "title": "Forrest Stanley", "text": ""}
{"id": "8440022", "revid": "767487", "url": "https://it.wikipedia.org/wiki?curid=8440022", "title": "Korobejniki (film)", "text": "Korobejniki (\"\u041a\u043e\u0440\u043e\u0431\u0435\u0439\u043d\u0438\u043a\u0438\") \u00e8 un film del 1910 diretto da Vasilij Michajlovi\u010d Gon\u010darov."}
{"id": "8440033", "revid": "481666", "url": "https://it.wikipedia.org/wiki?curid=8440033", "title": "What Every Woman Wants", "text": ""}
{"id": "8440035", "revid": "7077", "url": "https://it.wikipedia.org/wiki?curid=8440035", "title": "Scopa D'Assi", "text": ""}
{"id": "8440042", "revid": "1318658", "url": "https://it.wikipedia.org/wiki?curid=8440042", "title": "Il Mondo (rivista 1945)", "text": "Il Mondo (sottotitolo \"Lettere, scienze, arti, musica\") \u00e8 stata una rivista fondata a Firenze nel 1945. Legata agli ambienti del Gabinetto Vieusseux, vide nella sua redazione, guidata da Alessandro Bonsanti, personalit\u00e0 quali Arturo Loria, Eugenio Montale, Luigi Scaravelli, Giorgio Zampa. Di ispirazione laica e democratica, si richiamava, anche nel nome della testata, al \"Mondo\" di Giovanni Amendola. Oltre ai redattori, vi collaborarono, tra gli altri, Alberto Carocci, Carlo Emilio Gadda, Carlo Ludovico Ragghianti. Chiuse le pubblicazioni nel 1946, fu assorbita, l'anno successivo, da \"Mondo europeo\" . L'editore Passigli ha pubblicato nel 1985 la ristampa anastatica dell'intera rivista con prefazione di Giovanni Spadolini. "}
{"id": "8440043", "revid": "481666", "url": "https://it.wikipedia.org/wiki?curid=8440043", "title": "The Triflers", "text": ""}
{"id": "8440046", "revid": "446353", "url": "https://it.wikipedia.org/wiki?curid=8440046", "title": "Mondo europeo", "text": "\"Mondo europeo\" (sottotitolo \"rivista quindicinale di civilt\u00e0 europea\") \u00e8 stata una rivista fondata a Roma nel 1945 da Antonio Milo di Villagrazia. Assorb\u00ec nel 1947 Il Mondo di Alessandro Bonsanti, che ne divenne direttore, coadiuvato, oltre che dal fondatore, da Arturo Loria ed Eugenio Montale (gi\u00e0 redattori della rivista assorbita). Legata al Movimento Federalista Europeo, ebbe tra i suoi collaboratori Walter Binni, Massimo Mila, Carlo Morandi."}
{"id": "8440056", "revid": "120486050", "url": "https://it.wikipedia.org/wiki?curid=8440056", "title": "Isuzu VehiCROSS", "text": "La Isuzu VehiCROSS \u00e8 un'autovettura prodotta dalla casa automobilistica giapponese Isuzu dal 1997 al 2001.\nDescrizione.\nLa vettura condivide molti componenti con la Trooper, incluso il motore V6 da 3,2 e 3,5 litri. Il veicolo \u00e8 inoltre dotato di serie del sistema di trazione integrale \"Torque on Demand\" \n4WD (TOD) prodotto dalla Borg Warner. \nLa VehiCROSS \u00e8 un crossover SUV a 2 porte di piccole dimensioni con uno stile esterno caratterizzato da superfici arrotondate, con inserti e rivestimento in plastica presenti su tutta la parte inferiore della carrozzeria. La VehiCROSS \u00e8 stata equipaggiata con cerchi in lega lucidati da 16 pollici e dal 1999 con cerchi cromate da 18.\nLa versione giapponese era offerta nella versione 2WD oktre a quella 4WD TOD. Il sistema TOD 4WD funzionava attraverso 12 sensori indipendenti per rilevare lo slittamento delle ruote e in grado di reindirizzare la coppia motrice alle ruote con la maggiore presa.\nLa produzione fin dall'inizio fu programmata per essere limitata, con solo 5 958 veicoli prodotti tra il 1997 e il 2001. Sono stati prodotti 1 805 per il mercato giapponese e i restanti 4 153 per gli Stati Uniti."}
{"id": "8440063", "revid": "767487", "url": "https://it.wikipedia.org/wiki?curid=8440063", "title": "Mazda Chantez", "text": "La Mazda Chantez (codice telaio \"KMAA\") \u00e8 un'autovettura prodotta dalla casa automobilistica giapponese Mazda dal luglio 1972 a aprile 1976.\nDescrizione.\nIl nome \"Chantez\" \u00e8 una parola francese che deriva dal verbo \"chanter\", che in francese significa \"cantare\".\nLa vettura \u00e8 una kei car a due porte che fu introdotta da Mazda nel luglio 1972. La Chantez aveva un passo pi\u00f9 lungo a 2200 mm rispetto alla maggior parte dei suoi concorrenti e presentava un motore a due tempi della Mazda Porter, che erogava 35 CV di potenza e spingeva la Chantez a una velocit\u00e0 massima di 115 km/h, con i 400 m da fermo coperti in 20,6 secondi. In test pi\u00f9 recenti eseguiti su di un esemplare del 1972 hanno rilevato uno 0\u2013100 km/h in 35,8 secondi. Il motore bicilindrico da 359 cc era installato in posizione anteriore/longitudinale, con la trazione sulle ruote posteriori; la ruota di scorta era posta sul lato destro accanto al motore.\nInizialmente la vettura era stata progettata per essere dotata di un motore rotativo wankel denominato \"3A\" a rotore singolo, ma la soluzione non fu adottata. Le vendite e la produzione furono interrotte senza un'erede diretta nel 1976, alla vigilia delle nuove normative sulle vetture Kei car. Mazda non commercializz\u00f2 un'altra autovettura Kei fino al 1989 con la reintroduzione della Carol, una Suzuki Alto rimarchiata.\nI livelli di equipaggiamento andavano dalla versione base L, passando per LX, GL, GF e GL, fino alla versione top di gamma GF II che presentava un interno sportivo, pneumatici radiali e possibilit\u00e0 di avere la vernice bicolore.\nAlla fine del 1974, il cofano posteriore e il paraurti anteriore furono modificati per installazione delle nuove targhe che avevano dimensioni maggiori."}
{"id": "8440066", "revid": "1543377", "url": "https://it.wikipedia.org/wiki?curid=8440066", "title": "Le ali della colomba", "text": "Le ali della colomba (\"The Wings of the Dove\") \u00e8 un romanzo di Henry James, pubblicato nel 1902 a New York dall'editore Scribner e a Westminster presso A. Constable &amp; Co.\nIl libro ha avuto un gran numero di edizioni in lingua originale ed \u00e8 stato tradotto in molte lingue; in Italia \u00e8 apparso nel 1964, nella traduzione di Beatrice Boffito Serra, seguita da quella di Stefania Piccinato, inserita nella pubblicazione \"Romanzi\", vol V, dell'edizione Sansoni a cura di Agostino Lombardo.\nIl soggetto ha dato origine a vari adattamenti per il cinema, la televisione, il teatro e l'opera lirica.\nTrama.\nA Londra, due giovani sono fidanzati, ma non hanno un futuro certo, a causa di difficolt\u00e0 finanziarie reciproche. Lei, Kate Croy, ha alle spalle una famiglia decaduta, ma esigente; lui, Merton Densher, lavora come giornalista e non aspira a una vita pi\u00f9 mondana, ma comprende che Kate, per suo conto, e i parenti di lei, opporrebbero ostacoli a un loro matrimonio. Dopo un soggiorno negli Stati Uniti, Densher torna a Londra ed \u00e8 raggiunto da una persona che aveva conosciuto a New York: si tratta di Milly Theale, accompagnata da un'amica pi\u00f9 anziana, giovanissima superstite di una numerosa e ricca famiglia, circondata da una sorta di leggenda tragica. Le due americane entrano immediatamente nella cerchia di Maud, zia di Kate, e di lord Mark, e si forma una compagnia affiatata, molto dedita a cene, spettacoli e incontri piacevoli.\nA causa della conoscenza avvenuta in America, Densher fa parte della compagnia e in questo clima Kate, dicendosi la migliore amica al mondo per Milly, concepisce il piano di stringere l'evidente simpatia tra Merton e Milly. Il giovane non si sottrae con la dovuta fermezza, tanto le manovre di Kate sembrano assecondare un corso molto naturale. A rendere pi\u00f9 rischiosa la situazione provvede la salute di Milly, che si rivolge al migliore specialista del ramo, Sir Luke Strett. Tutti arguiscono che la fanciulla abbia poco da vivere, anche se lei si impone di non parlare mai, di non mostrarsi sofferente o triste. A sua volta, Susan, disperata per la piega che hanno preso gli eventi, favorisce la consuetudine tra Merton e Milly, aspettandosi solo gentilezza dal giovane. Anche zia Maud contribuisce all'ordito, perch\u00e9 Kate ha fatto credere a lei, come a chiunque altro, che Merton non le interessa. In tale situazione, Milly parte per Venezia, dove si installa in un palazzo e qui attende di ospitare gli amici.\nNell'autunno, Merton Densher, Kate e zia Maud vanno a Venezia e ogni giorno fanno visita a Milly, che vive con Susan e ha deciso di non lasciare mai la residenza prescelta. Merton si installa in un quartierino assai povero, ma al quale \u00e8 affezionato. Qui pu\u00f2 vedere da solo Kate e i loro discorsi divengono sempre pi\u00f9 ambigui: la ragazza \u00e8 convinta che Milly sia una colomba, una creatura unica al mondo, e che aprir\u00e0 le ali su di loro perch\u00e9 li ama. Le previsioni di Kate si rivelano esatte nei particolari: ad un certo punto lei e la zia tornano in Inghilterra e Merton resta a Venezia da solo, gradito ospite di Milly e Susan. Poi un giorno, egli viene stranamente respinto. Si accorge che \u00e8 arrivato a Venezia lord Mark, che invece \u00e8 stato ricevuto. Merton sprofonda nella tristezza, finch\u00e9 una sera \u00e8 raggiunto da Susan e apprende da lei la vera natura della missione di lord Mark e le sue conseguenze. Mark aveva chiesto la mano di Milly e, ottenuto un rifiuto, aveva rivelato il legame tra Densher e Kate. Questo aveva gettato Milly in un peggioramento senza altre vie d'uscita.\nSusan vorrebbe (lo vorrebbero tutti) che Densher negasse i suoi rapporti con Kate, anche perch\u00e9 sta arrivando a vedere l'ammalata Sir Luke. Per\u00f2 Merton non dice e non dir\u00e0 mai una cosa simile, preferendo chiudersi nel silenzio; n\u00e9 Milly, che lo vuole vedere un'ultima volta e gli chiede di tornare in Inghilterra, gli pone domande di sorta. Sempre pi\u00f9 avviluppato nel suo sentire segreto, Merton arriva in patria e vi trascorre settimane solitarie, finch\u00e9 la vigilia di Natale riceve una lettera da Milly, che non apre. Egli ha compreso che la colomba non \u00e8 pi\u00f9, che la lettera contiene un dono, perci\u00f2 la porta, intatta, a Kate. La giovane interpreta ogni cosa nel senso che ora loro sono liberi di sposarsi, che Milly ha fatto il loro bene, ma Densher persiste nel mutismo e accetta che la lettera ancora chiusa finisca nel fuoco.\nDopo due mesi, chiamato dai legali di Milly, egli riceve una lettera ufficiale e la invia a Kate. Nuovamente la giovane delude le aspettative di Densher, aprendo la lettera e prendendo conoscenza del contenuto. Tra i due segue una spiegazione, finalmente chiara, in cui Densher dice alla fidanzata che mai accetter\u00e0 un soldo da Milly. Sospettando che, dopo tanto giocare con le vite altrui, egli si sia innamorato veramente di Milly, Kate finalmente capisce che deve lasciare per sempre il suo pericoloso gioco. Quando Densher si dichiara disposto a sposarla come erano prima di aver conosciuto Milly, lei lo lascia, affermando che mai pi\u00f9 nulla sar\u00e0 come prima.\nIspirazione del personaggio di Milly.\nLa giovinetta americana Milly Theale \u00e8 ispirata a una persona esistita davvero: si tratta della cugina di Henry James, Minny Temple, morta nel 1870 a ventiquattro anni. Molto legato alla cugina, James ha tenuto con lei un delicato carteggio. Come ha scritto Agostino Lombardo, si tratta dello stesso modello che ispir\u00f2 anche Isabel Archer, in \"Ritratto di signora\". L'idea di \"The Wings of The Dove\" \u00e8 annotata da James nei suoi taccuini, ma avrebbe dovuto essere destinata al teatro. Il risultato fu invece un romanzo, che vide la pubblicazione subito in volume.\nAdattamenti.\nCinema e televisione\nL'azione scenica\nL'opera lirica"}
{"id": "8440070", "revid": "852396", "url": "https://it.wikipedia.org/wiki?curid=8440070", "title": "HX-1", "text": ""}
{"id": "8440079", "revid": "1974457", "url": "https://it.wikipedia.org/wiki?curid=8440079", "title": "PEEP", "text": ""}
{"id": "8440081", "revid": "1543377", "url": "https://it.wikipedia.org/wiki?curid=8440081", "title": "Alvis Silver Crest", "text": "La Alvis Silver Crest \u00e8 un'autovettura prodotta dalla casa automobilistica britannica Alvis dal 1936 al 1940.\nDescrizione.\nAnnunciata nel settembre 1936 come Alvis 17, la Silver Crest sostitu\u00ec la Alvis Silver Eagle ed era disponibile in due varianti di carrozzeria, berlina e cabriolet, entrambe realizzate dalla Cross &amp; Ellis.\nLa nuova denominazione del modello combinava il nome della serie Silver Eagle con quelli della pi\u00f9 grande Alvis Crested Eagle. La Silver Crest non adott\u00f2 il tradizionale schema ad assale rigido anteriore con sospensioni a molle a balestra semiellittica della Silver Eagle, ma ricevette una sospensione anteriore indipendente con una singola molla a balestra trasversale, che la Alvis introdusse nel 1933 sui modelli Alvis Speed 20 SB e Crested Eagle TD e TE. La Silver Crest non utilizzava il telaio della Silver Eagle, bens\u00ec una variante pi\u00f9 corta di quello della Crested Eagle. La Silver Crest si caratterizzava per le ruote insolitamente larghe, ma dal diametro da 16 pollici, piuttosto piccolo per l'epoca.\nLa variante TF fu la prima ad esordire nel 1936. Era dotata del motore in linea a sei cilindri con distribuzione a valvole in testa della Silver Eagle SG da 2.362 cm\u00b3 di cilindrata (alesaggio \u00d7 corsa = 67,5 mm x 110 mm), che erogava una potenza di 68 CV (50\u00a0kW) a 3800/min, grazie a tre carburatori SU. La sospensione posteriore era ad assale rigido con due molle a balestra longitudinali semiellittiche.\nIl passo della vettura era di 3.048 mm, con la carreggiata di 1.422 mm ripresa dai modelli pi\u00f9 grandi a sei cilindri Alvis Crested Eagle, Alvis Speed 20, Alvis Speed 25 e Alvis 4.3 litre. La velocit\u00e0 massima era di 114,5\u00a0km/h.\nNel 1937 alla TF fu affiancata la versione TH. Rispetto alla TF differiva per il motore da 2.762 cm\u00b3 (alesaggio \u00d7 corsa = 73 mm \u00d7 110 mm) che erogava una potenza di 95 CV (70\u00a0kW) a 4000 giri/min. Il motore era un ulteriore sviluppo di quello pi\u00f9 potente montato sulla Speed 20 SC e SD. In questa configurazione la vettura raggiungeva la velocit\u00e0 massima di 132\u00a0km/h. Nel 1940 la produzione fu interrotta a causa dello scoppio della seconda guerra mondiale, che costrinse la Alvis a convertire i propri impianti alla produzione bellica."}
{"id": "8440088", "revid": "287204", "url": "https://it.wikipedia.org/wiki?curid=8440088", "title": "Assemblea cornica", "text": "LAssemblea cornica (in cornico: \"Senedh Kernow\") \u00e8 la proposta di creazione di un'assemblea legislativa devoluta per la Cornovaglia sulla falsariga del Parlamento scozzese, dell'Parlamento gallese e dell'Assemblea dell'Irlanda del Nord nel Regno Unito.\nLa campagna per la devoluzione della Cornovaglia \u00e8 iniziata nel 2000 con la fondazione della \"Convenzione costituzionale cornica\", un'associazione intersettoriale che si batte per la devoluzione in Cornovaglia. Nel 2001, la Convenzione ha inviato 50.000 dichiarazioni firmate individualmente che chiedevano un'assemblea per la Cornovaglia a 10 Downing Street, durante il tentativo del governo di introdurre assemblee regionali, ma la richiesta \u00e8 rimasta senza risposta. L'atto di trasformare il Consiglio di contea della Cornovaglia in un'autorit\u00e0 unitaria nel 2009 si basava sull'idea che avrebbe dato alla Cornovaglia una voce pi\u00f9 forte e sarebbe stato un \"trampolino di lancio\" per un'Assemblea della Cornovaglia, e un disegno di legge sul \"Governo della Cornovaglia\" era stato presentato al parlamento britannico nello stesso anno dal parlamentare della Cornovaglia Dan Rogerson, ma non ci \u00e8 riuscito.\nIn seguito all'annuncio del referendum sull'indipendenza scozzese del 2014 e con le promesse di una maggiore devoluzione nel Regno Unito da parte dei politici di Westminster, sono state rinnovate le richieste di devoluzione in Cornovaglia. Nel novembre 2014 \u00e8 stata lanciata una petizione sul sito Web delle petizioni del governo che faceva campagna per un'Assemblea della Cornovaglia. La proposta di un'assemblea legislativa della Cornovaglia rappresenta la politica di partiti quali i Liberal Democratici, il Mebyon Kernow e i Verdi."}
{"id": "8440094", "revid": "729019", "url": "https://it.wikipedia.org/wiki?curid=8440094", "title": "Bruno Venturini (partigiano)", "text": ""}
{"id": "8440096", "revid": "400694", "url": "https://it.wikipedia.org/wiki?curid=8440096", "title": "Mosso (Italia)", "text": ""}
{"id": "8440098", "revid": "1974457", "url": "https://it.wikipedia.org/wiki?curid=8440098", "title": "Zona 167", "text": ""}
{"id": "8440101", "revid": "1810027", "url": "https://it.wikipedia.org/wiki?curid=8440101", "title": "Chiesa di San Giovanni Battista (San Giovanni a Teduccio)", "text": "La chiesa di San Giovanni Battista \u00e8 una delle chiese storiche di Napoli; \u00e8 sita in zona periferica, nel quartiere di San Giovanni a Teduccio.\nStoria.\nLa data di fondazione dell\u2019edificio \u00e8 incerta. Le prime notizie di un luogo di culto dedicato al Battista risalgono ad alcuni documenti del 1120. Nel 1598 la chiesa presentava una struttura semplice, con cappelle laterali e soffitto affrescato, portali in legno e una torre campanaria di forma quadrangolare.\nSuccessivamente, nel 1750, si resero necessari numerosi lavori di restauro per riportare l\u2019edificio agli antichi splendori. Prima di questa data, la chiesa custodiva molte opere realizzate interamente in legno come l\u2019altare maggiore, l\u2019altare dell\u2019Ecce Homo e il crocifisso. La consacrazione, alla presenza del vescovo di Pozzuoli, mons. Girolamo D\u2019Andolfo, si tenne nel 1788. Altri interventi furono urgentemente pianificati a partire dal 1866 sotto la direzione dell'architetto Giuseppe Pisanti, il quale cambi\u00f2 radicalmente la chiesa conferendole uno stile eclettico, tipico dell'epoca. La nuova consacrazione avvenne il 25 novembre 1877, durante la celebrazione presenziata dall\u2019arcivescovo D. Vincenzo Taglialatela.\nNel 1930, infine, furono installate alcune opere d\u2019arte, la statua lignea del patrono fu rivestita in argento e fu realizzato il tempietto dell\u2019altare, ideato dall\u2019architetto e decoratore Gustavo Girosi (che si occup\u00f2 anche di affrescare la volta in stile neo-bizantino).\nSulla destra rispetto al corpo della facciata \u00e8 situato l'Oratorio della Confraternita dell'Ave Gratia Plena, ricco di decorazioni pittoriche sulle pareti e sulle volte."}
{"id": "8440106", "revid": "1810027", "url": "https://it.wikipedia.org/wiki?curid=8440106", "title": "Chiesa madre (San Giovanni a Teduccio)", "text": ""}
{"id": "8440116", "revid": "287204", "url": "https://it.wikipedia.org/wiki?curid=8440116", "title": "Heinz Emigholz", "text": "Biografia.\nDopo la formazione da disegnatore, si \u00e8 avvicinato al documentario nei primi anni '70, imponendosi rapidamente come uno dei maggiori registi di documentari d'avanguardia della corrente strutturalista in Germania Ovest. Tra le caratteristiche principali del suo stile, il rifiuto di voce narrante, il rifiuto di piani sequenza, l'interesse per il paesaggio, lo spazio e la prospettiva. Tra le opere maggiori, le serie di documentari \"Architektur als Autobiografie\" (\"Architettura come autobiografia\") e \"Photographie und jenseits\" (\"Fotografia e oltre\").\nAnche attore e scrittore, dal 1993 insegna cinema sperimentale all'Universit\u00e4t der K\u00fcnste Berlin."}
{"id": "8440121", "revid": "6923", "url": "https://it.wikipedia.org/wiki?curid=8440121", "title": "Aesara di Lucania", "text": ""}
{"id": "8440145", "revid": "21880", "url": "https://it.wikipedia.org/wiki?curid=8440145", "title": "Actinodium", "text": ""}
{"id": "8440148", "revid": "767487", "url": "https://it.wikipedia.org/wiki?curid=8440148", "title": "Vi amo", "text": "Vi amo (\"Je vous aime\") \u00e8 un film del 1980 diretto da Claude Berri."}
{"id": "8440152", "revid": "1165513", "url": "https://it.wikipedia.org/wiki?curid=8440152", "title": "Questione di chimica (Breaking Bad)", "text": "Questione di chimica (\"Pilot\") \u00e8 l'episodio pilota della serie televisiva \"Breaking Bad\". Scritto e diretto da Vince Gilligan, \u00e8 stato trasmesso per la prima volta il 20 gennaio 2008 su AMC negli Stati Uniti d'America e in Canada, mentre la prima visione in lingua italiana \u00e8 stata il 15 novembre 2008 sul canale televisivo AXN. \nL'episodio dura 58 minuti circa, 13 in pi\u00f9 rispetto ai 45 degli altri episodi. Sebbene il titolo originale di trasmissione in lingua inglese fosse semplicemente \"Pilot\", quando pubblicato in formato DVD e Blu ray per il mercato dell'home video, venne reintitolato \"Breaking Bad\".\nTrama.\nIn una riserva indiana nel deserto del New Mexico, un uomo in mutande e maschera antigas guida con grande difficolt\u00e0 un camper. Sul sedile passeggero al suo fianco c'\u00e8 un ragazzo svenuto, anch'egli con la maschera, mentre nel retro del camper ci sono due corpi. A causa della scarsa visibilit\u00e0 della maschera, il camper finisce in un fosso fuori strada e l'uomo esce fuori, sentendo delle sirene in lontananza. Recupera quindi una pistola e una videocamera, con cui lascia un messaggio per le forze dell'ordine: in esso dice di chiamarsi Walter White e di vivere ad Albuquerque, e poi d\u00e0 l'addio alla propria famiglia. Finito di registrare, aspetta l'arrivo della polizia con la pistola in mano.\nTre settimane prima \u00e8 il cinquantesimo compleanno di Walter, che durante la colazione riceve gli auguri dalla moglie incinta Skyler e dal figlio Walter Jr., affetto da paralisi cerebrale e costretto a usare le stampelle per camminare. Come dimostrato da una targa per il suo contribuito a una ricerca che ha vinto il premio Nobel molti anni prima, Walt \u00e8 un eccellente chimico, ma lavora come insegnante di chimica in una scuola superiore, dove a volte non viene rispettato dagli alunni.\nDopo scuola, a causa della difficile situazione economica familiare, Walt si reca al suo secondo lavoro in un autolavaggio, dove subisce l'umiliazione di dover pulire l'auto a uno dei suoi studenti. Walt torna a casa, dove lo aspetta una festa a sorpresa per il suo compleanno con amici e parenti, ovvero i suoi cognati Hank e Marie Schrader. Durante la festa, gli invitati ascoltano in tv la notizia di un'operazione antidroga in cui si vede anche Hank, agente della DEA: Walt resta impressionato dalla quantit\u00e0 di denaro sequestrato e Hank gli propone di portarlo con lui a un'operazione, per dare un po' di frenesia alla sua vita (ormai piatta e priva di soddisfazioni). Il giorno dopo, mentre \u00e8 all'autolavaggio, Walt ha l'ennesimo attacco di tosse e sviene; in ospedale gli viene diagnosticato un cancro ai polmoni in stato avanzato e quindi inoperabile, e una speranza di vita di massimo due anni. Tornato a casa, non dice nulla a Skyler riguardo alla sua terribile scoperta e in seguito si licenzia dal suo lavoro all'autolavaggio insultando il suo capo. \nWalt chiama Hank e accetta la sua proposta di assistere a un blitz della DEA in un laboratorio improvvisato di metanfetamina di scarsa qualit\u00e0, segnalato da un loro informatore. Nel blitz viene arrestato uno spacciatore di nome Emilio: mentre il cognato e i suoi colleghi sono dentro, Walt vede un suo ex studente, Jesse Pinkman, scappare dalla scena e capisce quindi che il ragazzo \u00e8 diventato anch'egli spacciatore e produttore. Walt rintraccia Jesse e la sera lo aspetta fuori casa sua, qui gli propone di diventare soci e produrre metanfetamina sfruttando la sua conoscenza della chimica, minacciandolo di riferire delle sue attivit\u00e0 se non accetter\u00e0 la proposta.\nWalter ruba gli strumenti necessari dal laboratorio del liceo in cui insegna e incarica Jesse di acquistare un camper con i suoi pochi risparmi, che i due utilizzeranno come laboratorio mobile. Jesse resta stupito dal comportamento del suo vecchio professore e nel frattempo anche l'uomo dimostra i primi segni del suo cambiamento picchiando dei ragazzi che prendevano in giro il figlio. Walt e Jesse si recano nel deserto con il camper e qui producono cristalli purissimi di metanfetamina. Jesse porta un campione della droga prodotta a Krazy-8, un grosso spacciatore cugino di Emilio, il quale nel frattempo \u00e8 stato rilasciato ed \u00e8 convinto che sia stato Jesse a segnalarlo e farlo arrestare. Krazy-8 ed Emilio, una volta notata la qualit\u00e0 della merce, costringono Jesse a condurli al camper. \nKrazy-8 offre a Walter molti soldi per la droga prodotta, ma subito dopo Emilio si ricorda di averlo visto insieme alla DEA e accusa Jesse di aver fatto la spia su di lui. I due picchiano Jesse, mentre il professore riesce a farsi risparmiare in cambio della ricetta. Mentre cucina, Walter versa un barattolo di fosforo rosso nell'acqua bollente sprigionando fosfina, un gas tossico, a quel punto trattiene il respiro e riesce a uscire dal camper e bloccare la porta, schivando inoltre i colpi di pistola esplosi dall'interno dagli spacciatori, che rimangono uccisi dal gas. Subito dopo Walt si accorge che una sigaretta dei due ha causato un principio d'incendio ed \u00e8 costretto a rientrare nel camper per scappare dal luogo, portando Jesse con s\u00e9. \nSi ritorna alla scena iniziale: Walt tenta di suicidarsi ma la pistola ha la sicura inserita, subito dopo si accorge che i veicoli in arrivo non sono della polizia ma dei vigili del fuoco e cerca di far finta di nulla. Nel frattempo Jesse si riprende e i due decidono di sistemare il camper. Di notte, Walt torna a casa con i soldi presi da Krazy-8 e si sfoga sessualmente con Skyler.\nProduzione.\n\"Breaking Bad\" nacque da un'idea dello sceneggiatore televisivo Vince Gilligan, che voleva creare una serie nella quale il protagonista si sarebbe trasformato con il passare del tempo da personaggio positivo a negativo. Egli dichiar\u00f2: \u00abLa televisione storicamente tende a fossilizzare i propri personaggi in modo da poter fare andare avanti gli show per anni e anni o persino decenni, in alcuni casi. Quando mi resi conto di ci\u00f2, la logica conseguenza fu pensare: \"Come posso fare una serie tv dove il personaggio principale evolve di continuo in base agli eventi?\u00bb. Gilligan aggiunse che il suo obiettivo era quello di \"trasformare Walter White da Mr. Chips a Scarface\". L'idea di fare di Walt un trafficante di metanfetamina venne a Gilligan parlando con il collega Thomas Schnauz, e i due scherzarono che per risolvere i loro cronici problemi economici dovuti ai periodi di disoccupazione, sarebbe bastato \"mettere in piedi un laboratorio di meth nel retro di un camper\". Il copione era originariamente ambientato a Riverside (California), ma dietro suggerimento della Sony, fu scelta Albuquerque come location per questioni finanziarie favorevoli, e quindi la produzione fu trasferita nel Nuovo Messico. \nGilligan scrittur\u00f2 Bryan Cranston per il ruolo di Walter White basandosi sul fatto di aver gi\u00e0 lavorato con lui in un episodio della sesta stagione della serie \"X-Files\", sceneggiato da Gilligan. Cranston interpretava un malato terminale antisemita che prende in ostaggio il co-protagonista Fox Mulder (David Duchovny). Gilligan disse che il personaggio doveva essere ripugnante e simpatico allo stesso tempo, e che \"solo Bryan era in grado di fare questo\". La direzione della AMC non era convinta della scelta di Cranston, principalmente perch\u00e9 l'attore era noto soprattutto per il ruolo comico di Hal nella serie televisiva \"Malcolm\". La produzione offr\u00ec la parte a John Cusack e Matthew Broderick, ma entrambi rifiutarono. Dopo aver visto Cranston in \"X-Files\", la dirigenza si convinse a scritturarlo. Cranston ingrass\u00f2 appositamente cinque chili per riflettere il declino fisico e personale del personaggio di Walter, e si fece tingere i capelli castano scuro per nascondere il suo colore naturale rosso. Cranston collabor\u00f2 con la costumista Kathleen Detoro e la truccatrice Frieda Valenzuela per rendere il personaggio di Walt il pi\u00f9 possibile insipido, insignificante e inoffensivo.\nAccoglienza.\nCritica.\nL'episodio fu accolto da critiche generalmente favorevoli. Robert Bianco di \"USA Today\" lod\u00f2 l'interpretazione di Bryan Cranston definendola \"avvincente e notevole\", e defin\u00ec \"iconica\" la sua apparizione in mutande nel deserto nel finale dell'episodio. Jonathan Storm del \"Philadelphia Inquirer\" recens\u00ec favorevolmente lo show trovandolo \"imprevedibile e stimolante\". Barry Garron di \"The Hollywood Reporter\" lo defin\u00ec \"ricco di suspense e sorprendente\". Donna Bowman di \"The A.V. Club\" scrisse una recensione positiva, citando l'interpretazione di Cranston, definita \"ipnotizzante, nichilista e massiccia ma allo stesso tempo impotente\"; e la sceneggiatura di Gilligan, \"attentamente costruita\".\nGrazie alla sua interpretazione in \"Questione di chimica\", Bryan Cranston vinse il Premio Emmy nel 2008 come \"Miglior attore protagonista in una serie drammatica\". Vince Gilligan fu nominato agli Emmy come miglior regista e vinse il DGA Award nella categoria \"Miglior sceneggiatura per una serie drammatica\". Lynne Willingham si aggiudic\u00f2 il premio Emmy al miglior montaggio per l'episodio.\nNel 2019, il sito web \"The Ringer\" ha classificato \"Questioni di chimica\" in sesta posizione nella lista dei migliori episodi di \"Breaking Bad\".\nAscolti.\nGli indici d'ascolto dell'episodio non furono incoraggianti. Nel 2013, durante una puntata del programma \"The Colbert Report\", Vince Gilligan ricord\u00f2 che gli spettatori del primo episodio di \"Breaking Bad\" furono al di sotto del milione, un risultato alquanto deludente: \u00abCi scontrammo con qualche importante partita di football americano, e ne uscimmo a pezzi\u00bb."}
{"id": "8440153", "revid": "287204", "url": "https://it.wikipedia.org/wiki?curid=8440153", "title": "Colonia Montefiore", "text": "Colonia Montefiore o conosciuta semplicemente come Montefiore \u00e8 una citt\u00e0 dell'Argentina nella provincia di Santa Fe nel Dipartimento di Nueve de Julio. \nLa localit\u00e0 prende il nome da il nome da Moses Montefiore un filantropo italo-inglese noto per il suo aiuto di ebrei perseguitati.\nStoria.\nLa colonia fu fondata nel 1912 con l'arrivo di 200 famiglie di immigrati ebrei . Nel 1914 una forte inondazione caus\u00f2 l'esodo di met\u00e0 della sua popolazione. Le ultime famiglie ebree arrivarono alla fine degli anni '30. Lo spopolamento avvenne negli anni '50, quando il miglioramento economico spinse molti abitanti a trasferirsi nella citt\u00e0 di Cerere. Attualmente non ci sono pi\u00f9 discendenti della colonizzazione ebraica dei primi del XIX secolo ma restano la sinagoga, il cimitero ebraico e la sede dell'Associazione ebraica di colonizzazione.\nPopolazione.\nHa 315 abitanti (Indec , 2010), che rappresenta una diminuzione rispetto a 338 abitanti (Indec , 2001) dal censimento precedente."}
{"id": "8440159", "revid": "190427", "url": "https://it.wikipedia.org/wiki?curid=8440159", "title": "Nebulosa Zampa di Gatto", "text": ""}
{"id": "8440160", "revid": "729019", "url": "https://it.wikipedia.org/wiki?curid=8440160", "title": "The Best Singles EP", "text": "The Best Singles EP \u00e8 un EP di Alexandra Stan.\nEsso comprende i singoli pi\u00f9 noti in Italia dell'artista, dato che l\u2019EP \u00e8 stato pubblicato appositamente per il mercato musicale italiano."}
{"id": "8440162", "revid": "767487", "url": "https://it.wikipedia.org/wiki?curid=8440162", "title": "Violanta", "text": "Violanta \u00e8 un film del 1977 diretto da Daniel Schmid."}
{"id": "8440163", "revid": "1573940", "url": "https://it.wikipedia.org/wiki?curid=8440163", "title": "Chiesa di San Giovanni Battista (Assemini)", "text": "La chiesa di San Giovanni Battista, nota anche come oratorio, \u00e8 un edificio di culto consacrato a San Giovanni Battista che si trova nel centro storico di Assemini, cittadina della Sardegna in provincia di Cagliari, nei pressi della Chiesa parrocchiale di San Pietro.\nL'edificio di piccole dimensioni \u00e8 un pregevole esempio di chiesa bizantina, quasi unico in tutto il Mediterraneo, eretta tra il IX e il X secolo, ha una pianta a croce greca inscritta in un quadrato con una cupola che si erge al centro, mentre i bracci sono voltati a botte; la facciata \u00e8 realizzata in pietre calcaree.\nLa chiesa, citata nel 1108 in un documento attestantene la donazione alla Cattedrale di San Lorenzo da parte di Mariano II Torchitorio II\n, \u00e8 fonte di grande interesse non solo per le sue caratteristiche strutturali, raramente riscontrabili in altre chiese italiane, ma anche per due iscrizioni greche risalenti al X-XI secolo (una probabilmente riferita al giudice di Cagliari Torchitorio e alla moglie Getite, e l'altra a Nispella, moglie di un secondo Torchitorio) e per il ritrovamento di alcune suppellettili come brocche battesimali e piatti decorati di fattura islamica."}
{"id": "8440167", "revid": "767487", "url": "https://it.wikipedia.org/wiki?curid=8440167", "title": "La nuit, tous les chats sont gris", "text": "La nuit, tous les chats sont gris \u00e8 un film del 1977 diretto da G\u00e9rard Zingg."}
{"id": "8440169", "revid": "2110845", "url": "https://it.wikipedia.org/wiki?curid=8440169", "title": "Lucio Mandar\u00e0", "text": "Biografia.\nNato nel 1923, di padre siciliano e madre austriaca \u2013 oggi Laurana \u00e8 parte della Croazia, mentre al momento della nascita apparteneva al territorio della Venezia Giulia \u2013 fa il suo esordio come sceneggiatore televisivo nel 1968 con \"Le mie prigioni\", adattamento del celebre scritto di Silvio Pellico diretto da Sandro Bolchi. Sul piccolo schermo collabora, oltre che con Bolchi, anche con registi del calibro di Alessandro Blasetti, Daniele D'Anza, Gianni Serra, Piero Schivazappa e Giorgio Albertazzi in diversi sceneggiati, telefilm e originali, eccellendo soprattutto nelle ricostruzioni storiche; non disdegna per\u00f2 altri generi come il giallo poliziesco (\"Joe Petrosino\") e anche la fantascienza (\"Extra\" e \"Racconti di fantascienza\"). Il suo lavoro pi\u00f9 famoso rimane \"L'amaro caso della baronessa di Carini\", del 1975, che ottiene grande successo di pubblico e del quale scriver\u00e0 anche il remake del 2007, \"La baronessa di Carini\".\nPer il cinema la sua attivit\u00e0 \u00e8 molto pi\u00f9 sporadica: firma le sceneggiature di tre pellicole tra il 1960 e il 1990 dirette da Maurizio Arena, Vito Zagarrio ed Ettore Pasculli. \u00c8 deceduto nel 2009 a Santa Croce Camerina in provincia di Ragusa, dove risiedeva da tempo. Svolse anche attivit\u00e0 di scrittore, con il romanzo \"Una grotta per Ernesto\", che fu il suo ultimo lavoro."}
{"id": "8440174", "revid": "767487", "url": "https://it.wikipedia.org/wiki?curid=8440174", "title": "Der Nachtmahr", "text": "Der Nachtmahr \u00e8 un film tedesco del 2015 diretto da AKIM. Il titolo e le tematiche affrontate si ispirano al celebre dipinto del pittore svizzero Henry Fuseli, \"Incubo\". La musicista rock Kim Gordon (Sonic Youth) ha un cameo come insegnante di letteratura inglese.\nTrama.\nDurante una calda estate berlinese, la diciassettenne Tina e le sue amiche si recano a un \"rave\" di musica techno presso una piscina pubblica. Durante il tragitto una delle ragazze mostra l'immagine di un feto deforme conservato in formaldeide presente nel laboratorio di biologia della scuola. La ragazza scatta una foto a Tina che poi utilizza, attraverso un'app, per fare face-swapping con quella dell'embrione deforme. Successivamente, alla festa, un ragazzo le mostra uno \"snuff-video\" in cui apparentemente una ragazza chinata sulla strada viene investita da un'auto. La protagonista si allontana per orinare e tra i cespugli nota una bizzarra creatura. Spaventata per l'accaduto costringe le sue amiche a tornare a casa. Una volta tornata in macchina, si accorge che le manca la sua collana e ne individua i pezzi per strada. Esce dall'auto e cerca di recuperarne i pezzi mettendoli insieme. A quel punto passa un'auto e la colpisce, simulando la scena che aveva visto poco prima nel video.\nPochi istanti dopo Tina si sveglia nel posto dove stava orinando, probabilmente svenuta per l'abuso di alcol o sostanze. La ragazza \u00e8 comunque conscia di aver avuto un d\u00e9j\u00e0-vu, poich\u00e9 tutto si svolge esattamente come prima, eccezion fatta per la collana che \u00e8 rimasta appesa al suo collo. Le tre amiche se ne tornano dunque a casa.\nA casa, Tina nota nuovamente la strana creatura accovacciata di fronte al frigorifero, intenta nell'ingurgitare cibi di ogni tipo. Spaventata, avvisa i suoi genitori. Il giorno successivo il padre chiama la ditta di sicurezza per verificare che vi sia qualche segno di effrazione. Il personale assicura che nessuna serratura o finestra \u00e8 stata forzata. Apparentemente la creatura sembra essere visibile solo a Tina. La ragazza viene quindi mandata da un analista che le consiglia di provare ad interloquire ed eventualmente toccare la creatura. Seguendo questi consigli, la ragazza scopre che la creatura \u00e8 effettivamente reale. Non solo, i due sembrano avere una strana connessione sensoriale fisica: ogni volta che uno dei due si ferisce, anche l'altro ne sperimenta il dolore.\nTina inizia a simpatizzare con la creatura, portandole cibo nella sua stanza per sostentarla. Una notte, i genitori della ragazza sentono qualche rumore strano nella camera della figlia ed aprendo la porta si accorgono con orrore che la creatura sta dormendo sul letto insieme a Tina. Chiamata la polizia e specialisti nel recupero di animali, la creatura viene sedata e trasportata in un ospedale per ulteriori indagini. Il dardo tranquillante causa per\u00f2 un collasso anche sulla ragazza.\nUna Tina rinsavita inizia a chiedere ai genitori dove sia la creatura, ma questi ultimi fingono di non sapere di cosa stia parlando. Di ritorno a scuola, Tina viene derisa dai suoi amici per l'episodio che le \u00e8 accaduto, supponendo che stia diventando schizofrenica. \n\u00c8 ormai passato un anno dall'inizio della vicenda, \u00e8 dunque il giorno del diciottesimo compleanno di Tina. Nonostante i suoi amici abbiano organizzato una festa per lei, lei non \u00e8 invitata perch\u00e9 costretta dai genitori a rimanere in casa per via delle sue condizioni mentali. Durante la cena, Tina scopre che i suoi vogliono mandarla in una clinica psichiatrica, furiosa per questo, decide di uscire di soppiatto, rubando la macchina dei genitori. Si reca dapprima nell'ospedale dove \u00e8 segregata la creatura, riuscendo a salvarla, per poi raggiungere la festa.\nAlla festa incontra le sue amiche e Adam, il ragazzo che le piace che decide finalmente di baciare. Ad un certo punto, tutti si accorgono della presenza della creatura. Spaventati da essa cercano di farle del male per allontanarla ma Tina si avvicina, la difende e la prende in braccio. Arrivati anche i genitori della ragazza, la invitano a lasciare la creatura. Il piccolo embrione deforme sfugge a Tina ed il padre della ragazza tira una statua di pietra alla creatura probabilmente uccidendola. Tina rivive quindi tutte le esperienze traumatiche a partire dall'incidente automobilistico iniziale.\nTina si sveglia nel retro di un'auto in movimento, mentre la creatura \u00e8 al volante. Si sente confortata e insieme si allontanano.\nProduzione.\nLa creatura \u00e8 stata creata fisicamente da AKIM stesso in quanto anche scultore.\nRiconoscimenti.\nIl film ha vinto il Premio della giuria della categoria giovani e il Premio della giuria ecumenica al Max Oph\u00fcls Prize Film Festival (2016) e il premio per il miglior film straniero al 12 \u00b0 Fantaspoa Festival in Brasile, nel 2016.\nCritica.\nCome lo stesso AKIM ha affermato, il film pu\u00f2 essere variabilmente interpretato e che il suo intento non era quello di creare un horror bens\u00ec un viaggio nella psiche di un'adolescente della borghesia berlinese alle prese con la propria crescita, le relazioni con gli altri ed i genitori e l'immagine del se e del proprio corpo. \nNonostante non vi siano ulteriori commenti o precisazioni dal regista, si suppone che l'abitazione ed in particolare la scala siano una citazione hitchcockiana utilizzata come metafora psicanalitica di Tina. La sua camera si trova all'ultimo piano, e rappresenterebbe l'Io della coscienza, ci\u00f2 che la ragazza mostrerebbe di s\u00e9 in pubblico. Al primo piano troviamo la camera dei genitori, che vengono colti, all'inizio del film, durante un rapporto sessuale. Ci troviamo nella zona della precoscienza dove Io ed Es si incontrano. Molto probabilmente la ragazza ha sperimentato i suoi primi rapporti sessuali e ne \u00e8 rimasta delusa o in un qualche modo turbata. Giungiamo quindi al piano terra dove \u00e8 presente la cucina e dove avviene il secondo incontro con la creatura. Nelle zone pi\u00f9 recondite dell'Es si radica probabilmente la bulimia della ragazza, di cui il mostro ne sarebbe la materializzazione. Notiamo appunto che tutto ci\u00f2 che si trova nell'\"Es\" sono turbe derivanti da situazioni e dinamiche che hanno determinato insicurezze nella ragazza riguardanti la propria immagine e l'accettazione del suo corpo. \nA queste tematiche si possono benissimo aggiungere i problemi delle odierne relazioni adolescenziali, di insicurezze riguardo al proprio corpo e a disturbi come la bulimia e la schizofrenia.\nLa creatura trae ovvia ispirazione dal quadro di Henry Fuseli."}
{"id": "8440177", "revid": "300067", "url": "https://it.wikipedia.org/wiki?curid=8440177", "title": "Nils Hassfurther", "text": ""}
{"id": "8440179", "revid": "149485", "url": "https://it.wikipedia.org/wiki?curid=8440179", "title": "Federazione Atletica Italiana", "text": ""}
{"id": "8440181", "revid": "1979687", "url": "https://it.wikipedia.org/wiki?curid=8440181", "title": "Centro interuniversitario per la storia delle universit\u00e0 italiane", "text": "Il Centro interuniversitario per la storia delle universit\u00e0 italiane (acronimo Cisui) \u00e8 stato creato nel 1996 con l\u2019intento di incrementare le attivit\u00e0 di ricerca nel settore della storiografia universitaria. Il Cisui si \u00e8 proposto, fin dalla sua fondazione, come struttura di coordinamento fra i diversi istituti, centri e ricercatori che operano nel settore della storia delle universit\u00e0 presso i vari atenei italiani con un impegno costante alla collaborazione con analoghe strutture e studiosi che operano in altri Paesi.\nStoria.\nIl Cisui \u00e8 stato creato nel 1996 per iniziativa del prof. Gian Paolo Brizzi con il concorso di un gruppo di studiosi (Domenico Maffei, Girolamo Arnaldi, Piero Del Negro, Aldo Mazzacane, Andrea Romano e Antonello Mattone), la partecipazione delle Universit\u00e0 di Bologna, Universit\u00e0 di Padova, Universit\u00e0 di Torino, Universit\u00e0 di Messina, Universit\u00e0 di Sassari e la successiva adesione di altri atenei italiani: Universit\u00e0 di Bari, Universit\u00e0 di Catania, Universit\u00e0 degli Studi \"Gabriele d'Annunzio\", Universit\u00e0 di Ferrara, Universit\u00e0 di Genova, Universit\u00e0 di Macerata, Universit\u00e0 Bocconi, Politecnico di Milano, Universit\u00e0 degli Studi di Modena e Reggio Emilia, Universit\u00e0 degli Studi della Campania Luigi Vanvitelli, Universit\u00e0 di Parma, Universit\u00e0 di Pavia, Universit\u00e0 di Perugia, Universit\u00e0 di Pisa, Scuola Normale Superiore, Universit\u00e0 per stranieri di Siena, Politecnico di Torino, Universit\u00e0 di Trento, Universit\u00e0 di Verona, Universit\u00e0 della Tuscia.\nIl Centro \u00e8 ospitato presso l\u2019Universit\u00e0 di Bologna: il Direttore \u00e8 il prof. Marco Cavina, il Presidente del Comitato scientifico \u00e8 il prof. Gian Paolo Brizzi.\nPubblicazioni.\nIl Cisui \u00e8 promotore di numerose pubblicazioni: innanzitutto una rivista, \u00abAnnali di storia delle universit\u00e0 italiane\u00bb (ed. Il Mulino), e poi due collane, \u00abStudi\u00bb (ed. CLUEB) e \u00abStudi e ricerche sull\u2019universit\u00e0\u00bb (ed. Il Mulino). Ha inoltre promosso la pubblicazione della \"Storia delle Universit\u00e0 in Italia\" (3 voll., a cura di G.P. Brizzi, P. Del Negro, A. Romano, Messina, Sicania, 2007).\nIl Centro si avvale della collaborazione di un selezionato Comitato scientifico, che include studiosi di varie nazionalit\u00e0.\nAnnali di storia delle universit\u00e0 italiane.\nNati nel 1997 e pubblicati da CLUEB, gli \u00abAnnali di storia delle universit\u00e0 italiane\u00bb si propongono come punto di incontro, di discussione e di informazione per quanti, pur nella diversit\u00e0 degli approcci storiografici e nella molteplicit\u00e0 dei settori disciplinari di appartenenza, si occupano di temi relativi alla storia delle universit\u00e0.\nDal 2015 la rivista si presenta con una nuova veste, con periodicit\u00e0 semestrale, pubblicata da Il Mulino. Si articola in alcune sezioni che comprendono sia saggi coordinati su tematiche proposte dal Comitato scientifico (\"sezione monografica\") sia contributi storiografici proposti da singoli studiosi (\"Studi\"), con particolare riguardo alle universit\u00e0 e agli studiosi degli altri Paesi (\"Outside Italy\") per favorire un\u2019analisi comparativa dello sviluppo delle istituzioni universitarie. Un\u2019attenzione specifica \u00e8 posta alla conoscenza e tutela dei \"Beni culturali delle universit\u00e0: Archivi, biblioteche, musei\" e al monitoraggio di quanto prodotto in questo specifico ambito della ricerca (\"Schede\", \"Bibliografia\", \"Notiziario\"). \nLa rivista \u00e8 stata collocata dall\u2019Anvur in fascia A per i settori 11/A1 (Storia medievale), 11/A2 (Storia moderna), 11/A3 (Storia contemporanea), 11/A4 (Scienze del libro e del documento e scienze storico religiose), 11/D1 (Pedagogia e storia della pedagogia), 12/H1 (Diritto romano e diritti dell\u2019antichit\u00e0), 12/H2 (Storia del diritto medievale e moderno) ed \u00e8 qualificata come rivista scientifica per le aree 08, 10, 11, 12, 13, 14.\nCollane.\nOltre alla rivista, il Cisui ha attivato la pubblicazione di due collane: \u00abStudi\u00bb (ed. CLUEB) e \u00abStudi e ricerche sull\u2019universit\u00e0\u00bb (ed. Il Mulino). In esse confluiscono monografie e poligrafie su tematiche inerenti alla storia delle universit\u00e0 e atti dei convegni organizzati dal Centro.\nAttivit\u00e0.\nDalla sua fondazione il Cisui organizza ogni anno convegni e seminari di studio e promuove iniziative finalizzate alla conoscenza della storia delle universit\u00e0."}
{"id": "8440184", "revid": "1714743", "url": "https://it.wikipedia.org/wiki?curid=8440184", "title": "Riccarda di Baviera", "text": "Origine.\nRiccarda, secondo il \"Kronijk van Arent toe Bocop\", era figlia del conte di J\u00fclich (\"graven docter van Gullick toe wiue, Richgerda\"), Ottone I di Baviera (\"Otto dictus de Schiren\"), come ci viene confermato dalla \"Genealogia Ottonis II Ducis Bavari\u00e6 et Agnetis Duciss\u00e6\", che divenne duca di Baviera e di Agnese di Looz, figlia di Luigi I conte di Looz e Agnese di Metz.&lt;br&gt;Ottone I di Baviera, come ci viene confermato dalla \"Genealogia Ottonis II Ducis Bavari\u00e6 et Agnetis Duciss\u00e6\", era figlio di Ottone IV di Wittelsbach, conte di Scheyern e di Heilika di Pettendorf-Lengenfeld.\nBiografia.\nVerso il 1180, Riccarda fu data in sposa a Ottone I di Gheldria, il figlio maschio secondogenito del conte di Gheldria e conte di Zutphen, Enrico I (\"Gherrit und dye ander Otte\") e di Agnese d'Arnstein, come conferma anche la \"Vita Lodewici comitis de Arnstein\", riportando che una sorella del conte d'Arnstein, si spos\u00f2 nella Contea di Zutphen (\"in Sutpheniensem transiit comitiam\"), senza precisare il nome, riportando che era la settima sorella del conte Ludovico, quindi una discendente degli Arnstein.\nIl suocero, Enrico I, mor\u00ec nel 1182 e fu sepolto nell'abbazia di Kamp.&lt;br&gt;Dato che il figlio primogenito, Gerardo era morto, all'inizio di quello stesso anno, senza discendenza, gli succedette suo marito, Ottone, come Ottone I, come ci viene confermato dal \"Gisleberti Chronicon Hanoniense\", che lo cita conte di Gheldria (\"Ottonis comitis de Gelhra\"), nel 1185.\nAnche il documento n\u00b0 513 del \"Urkundenbuch f\u00fcr die Geschichte des Niederrheins, Band I\", datato 1188, inerente alla garanzia dei privilegi all'Abbazia di Altenburg, cita suo marito, Ottone, come conte di Gheldria, assieme a Riccarda (\"Otto dei gratia comes Gelrensis una cum uxore nostra Richarda\").\nSecondo il documento n\u00b0 404 del \"Ooorkondenboek der graafschappens Gelre en Zutfen\", nel 1203, suo marito, Ottone (\"Otto, Dei gratia Gelre comes\") fece una donazione alla chiesa della beata Maria di Bedebur col consenso della moglie, Riccarda e dei figli Gerardo, Ottone e Luigi (\"Richardis uxoris mee et heredum meorum scilicet Gerardi, Ottonis sive Lodevici\").\nNon si conosce l'anno esatto della morte di Ottone I; avvenne tra il 1203 ed il 1207, poich\u00e9 in quest'ultimo anno, nel documento n\u00b0 421 del \"Ooorkondenboek der graafschappens Gelre en Zutfen\", inerente ad una donazione in suffragio dell'anima del padre, Ottone (\"patris mei Ottonis\"), alla chiesa dedicata a Santa Valpurga, a Zutphen, col consenso di Riccarda e dei figli, Ottone, prevosto di Xanten e Luigi (\"matris mee Richardis et fratrum meorum Ottonis, Xanctensis prepositi, et Lodewici\") viene citato come conte di Gheldria, il figlio, Gerardo (\"Gerhardus comes Gelrie et Zutphanie\").\nDopo essere rimasta vedova, Riccarda si ritir\u00f2 in convento e fond\u00f2 il monastero cistercense femminile a Roermond, e ne divenne la prima badessa, e dove mor\u00ec il 21 Settembre 1231 e fu sepolta.\nIn una donazione del 1250, Riccarda (\"avia mea domina Richardis\") venne ricordata, assieme al marito, Ottone (\"avi mei Ottonis comitis\"), dal nipote Ottone, conte di Gheldria (\"Otto dei gratia comes Gelrensis\"), come da documento n\u00b0 365 del \"Urkundenbuch f\u00fcr die Geschichte des Niederrheins, Band II\".\nDiscendenza.\nOttone, quinto conte di Gheldria (\"Otto dye twede van den naem, 5\u00b0 grave van Gelre\"), secondo il \"Kronijk van Arent toe Bocop\", nel 1180, aveva sposato Riccarda, figlia del conte di J\u00fclich (\"graven docter van Gullick toe wiue, Richgerda\"), Ottone I di Baviera (\"Otto dictus de Schiren\"), come ci viene confermato dalla \"Genealogia Ottonis II Ducis Bavari\u00e6 et Agnetis Duciss\u00e6\", che divenne duca di Baviera e gener\u00f2 cinque figlie, di cui una spos\u00f2 Ottone I di Gheldria (\"Otto comes de Gelre\") e di Agnese di Looz.&lt;br&gt;Ottone da Riccarda ebbe otto figli:"}
{"id": "8440189", "revid": "767487", "url": "https://it.wikipedia.org/wiki?curid=8440189", "title": "Grand Hotel Quisisana", "text": "Il Grand Hotel Quisisana \u00e8 un albergo situato nel centro storico di Capri: attivo dalla fine del XIX secolo \u00e8 uno degli hotel pi\u00f9 esclusivi al mondo.\nStoria e descrizione.\nNel 1845 il medico britannico George Sidney Clark, stabilitosi sull'isola di Capri, decise di aprire un sanatorio nel centro storico di Capri, in una zona opportunamente soleggiata, a cui diede il nome di \"Quisisana\", convinto della salubrit\u00e0 dell'aria e del clima. Tuttavia con l'aumento del turismo sull'isola il sanatorio si and\u00f2 a trasformare prima in una pensione e poi definitivamente, nel 1861, in albergo. Alla morte del medico, l'albergo pass\u00f2 nelle mani della moglie Anna e dei figli, i quali poco dopo lo vendettero a Federico Serena, un maggiordomo, successivamente eletto sindaco di Capri. Con la sua gestione l'albergo venne ampliato: durante gli scavi per la costruzione dell'ala ovest vennero alla luce ossa di dinosauro del periodo quaternario. Nel 1913 Federico Serena mor\u00ec: nel 1918 i suoi eredi lo vendettero alla Societ\u00e0 Immobiliari Alberghi, mentre all'inizio degli anni 1960 fu acquistato da Felix Mechoulam, un magnate messicano, che lo ristruttur\u00f2 completamente. Nel anni 1970 venne venduto all'imprenditore Max Grundig mentre nel 1981 fu acquistato dalla famiglia caprese dei Morgano. Nel 1986 divenne membro di The Leading Hotels of the World.\nL'albergo dispone di 184 camere, otto sale conferenze, una con capienza di cinquecento persone e due ristoranti: il primo chiamato La Colombaia, accanto alla piscina, e il secondo chiamato Quisi, specializzato in cucina italiana. L'hotel \u00e8 circondato da un giardino, ha due piscine, un centro benessere e un teatro."}
{"id": "8440208", "revid": "1185701", "url": "https://it.wikipedia.org/wiki?curid=8440208", "title": "Mattias Falck", "text": ""}
{"id": "8440218", "revid": "1439131", "url": "https://it.wikipedia.org/wiki?curid=8440218", "title": "Alvis 12/70", "text": "La Alvis 12/70 \u00e8 stata un'autovettura prodotta dalla casa automobilistica britannica Alvis dal 1937 al 1940. Sostitu\u00ec la Alvis Firebird. \nDescrizione.\nIl modello montava un motore in linea a quattro cilindri e con distribuzione a valvole in testa. Il motore aveva una cilindrata di 1.842 cm\u00b3 e produceva 62,5 CV (46 kW) di potenza. Il telaio era separato. \nLe carrozzerie disponibili per il modello erano berlina quattro porte, cabriolet due porte, roadster due porte e turismo quattro porte, tutte fabbricate dalla \"Mulliners\" di Birmingham e dalla \"Cross &amp; Ellis\" di Coventry. La carrozzeria turismo non ebbe il successo sperato, dato che a quel tempo era in gran parte considerata obsoleta. Dopo il fallimento della \"Cross &amp; Ellis\", il ruolo di fornitore di carrozzerie per la Alvis venne preso nel 1938 dalla \"Whittingham &amp; Mitchel\" di Londra.\nL'avantreno e il retrotreno ad assali rigidi erano sostenuti da sospensioni a molle a balestra semiellittica. La velocit\u00e0 massima raggiunta dalla 12/70 era di circa 127 km/h. La 12/70 aveva un telaio pi\u00f9 corto rispetto ai modelli predecessori. In combinazione con un motore pi\u00f9 potente, ci\u00f2 rendeva la 12/70 un modello sportivo. Il 12/70 continu\u00f2 quindi la tradizione sportiva dei modelli Alvis a quattro cilindri, che si era interrotta nel 1933 con la Alvis 12/60."}
{"id": "8440222", "revid": "283205", "url": "https://it.wikipedia.org/wiki?curid=8440222", "title": "William Roycroft", "text": ""}
{"id": "8440223", "revid": "1185701", "url": "https://it.wikipedia.org/wiki?curid=8440223", "title": "Wong Chun Ting", "text": ""}
{"id": "8440236", "revid": "1345932", "url": "https://it.wikipedia.org/wiki?curid=8440236", "title": "Dorsale Royal Society", "text": ""}
{"id": "8440237", "revid": "1543377", "url": "https://it.wikipedia.org/wiki?curid=8440237", "title": "Cattedrale di Changchung", "text": "La cattedrale di Changchung \u00e8 la cattedrale nominale del vescovo cattolico di Pyongyang, \u00e8 situata nel quartiere Changchung di Songyo-guyok, Pyongyang. \u00c8 uno dei soli quattro luoghi di culto cristiani ufficiali a Pyongyang ed opera sotto lAssociazione cattolica coreana.\nStoria.\nPrima della divisione della Corea, Pyongyang era la citt\u00e0 con il maggior numero di cristiani in Corea, ed era conosciuta come la \"Gerusalemme coreana\". Nel 1945, quasi 1/6 dei suoi cittadini erano cristiani, pertanto Pyongyang divenne sede dell'unica diocesi della Corea del Nord.\nA seguito della divisione della Corea, nonostante la creazione della diocesi, il governo comunista di Kim Il-sung perseguit\u00f2 i cristiani in quanto considerati \"collaboratori e spie imperialiste\"; persino il famoso nazionalista cristiano Cho Man-sik, inizialmente pi\u00f9 influente di Kim, fu arrestato e fucilato. Gran parte della comunit\u00e0 cattolica \u00e8 stata uccisa o imprigionata, alcuni sono riusciti a fuggire a sud.\nLa cattedrale originale, costruita in mattoni rossi alla fine del XIX secolo, fu distrutta nella guerra di Corea dalle forze americane. Nel 1949 l'ultimo vescovo formale di Pyongyang, Francis Hong Yong-ho, viene imprigionato dal governo comunista; di lui non si seppe pi\u00f9 niente.\nNel 1988 venne costruita una nuova cattedrale a East Pyongyang. Allo stesso tempo, due chiese \"protestanti\" non nominative furono aperte nel tentativo del governo di mostrare la libert\u00e0 religiosa.\nOperativit\u00e0.\nLa cattedrale \u00e8 gestita dall'Associazione cattolica coreana e non \u00e8 affiliata alla Santa Sede. A causa delle scarse relazioni con la Santa Sede, la cattedrale non ha attualmente alcun vescovo n\u00e9 sacerdote ordinato. Neanche un prete residente. Le messe sono officiate dal clero straniero.\nC'\u00e8 una fabbrica di \"noodle\" associata alla chiesa che riceve sostegno finanziario dall'arcidiocesi cattolica romana di Seoul e dai coreani cattolici negli Stati Uniti."}
{"id": "8440240", "revid": "287204", "url": "https://it.wikipedia.org/wiki?curid=8440240", "title": "Sora wo kakeru yodaka", "text": " \u00e8 un manga del 2014 scritto e disegnato da Shiki Kawabata, ed edito da Sh\u016beisha. Dall'opera \u00e8 stata tratta una miniserie in sei episodi, intitolata Switched e pubblicata da Netflix il 1\u00ba agosto 2018.\nTrama.\nZenko Umine \u00e8 una ragazza depressa che decide di suicidarsi, gettandosi dalla cima di un edificio; al contrario, Ayumi Kohinata \u00e8 estremamente popolare. La giovane assiste al suicidio di Umine, per poi morire poco dopo; quando entrambe si risvegliano, si ritrovano con i corpi scambiati: Umine decide cos\u00ec di approfittare della situazione."}
{"id": "8440249", "revid": "113550490", "url": "https://it.wikipedia.org/wiki?curid=8440249", "title": "Atira (divinit\u00e0)", "text": "Atira, letteralmente \"nostra madre\" o \"Madre (vocativo)\", \u00e8 il titolo della dea della terra (tra altri) nella cultura tribale amerindia dei Pawnee.\nEra moglie del dio creatore Tirawa. La sua manifestazione sulla terra \u00e8 il mais, che simboleggia la vita che lei d\u00e0.\nLa dea veniva onorata in una cerimonia chiamata \"Hako\". Per rappresentarla nella cerimonia veniva utilizzata una pannocchia di mais dipinta di blu, a simboleggiare il cielo, cui erano attaccate delle piume a rappresentare le nuvole.\nUti Hiata, figlia di Atira, insegno ai Pawnee a produrre utensili e a coltivare."}
{"id": "8440271", "revid": "729019", "url": "https://it.wikipedia.org/wiki?curid=8440271", "title": "Skok\u00f3wka", "text": "Skok\u00f3wka (pronuncia [ s k \u0254 k [ f k ha ] \u00e8 una citt\u00e0 appartenente alla Gmina di Zamo\u015b\u0107, del Powiat di Zamosc, a sua volta appartenente al Voivodato di Lublino, che si trova, nella parte orientale della Polonia.\nSi trova a circa 4 chilometri a sud-ovest di Zamo\u015b\u0107 (sede della gmina e del powiat ) e a 78 chilometri a sud-est di Lublino (capitale dell'omonimo voivodato).\nLa sua popolazione era di circa 410 abitanti nel 2006.\nAmministrazione.\nDal 1975 al 1998, il villaggio \u00e8 stato amministrato dall'ex Voivodato di Zamo\u015b\u0107. Dal 1999 fa parte del nuovo Voivodato di Lublino."}
{"id": "8440280", "revid": "729019", "url": "https://it.wikipedia.org/wiki?curid=8440280", "title": "Batteria Gro\u00dfer Kurf\u00fcrst", "text": "La Gro\u00dfer Kurf\u00fcrst \u00e8 stata un'installazione militare sita a Framzelle vicino a Cap Gris-Nez, nel dipartimento di Pas de Calais, realizzata durante il corso della seconda guerra mondiale dalla Kriegsmarine tedesca, e destinata a colpire obiettivi nell'Inghilterra meridionale e nel canale della Manica.\nStoria.\n \nSubito dopo la fine della campagna di Francia, e in vista del prossimo sbarco in Inghilterra (Operazione Seelowe), alla fine del giugno 1940 l'alto comando tedesco decise di costruire una batteria di cannoni a lunga gittata armata con 4 cannoni da 280\u00a0mm in torre singola, a Framzelle, , vicino a Cap Gris-Nez nel dipartimento del Pas de Calais. \nLa nuova batteria, designata \"Prinz Heinrich\", era armata con 4 pezzi 28 cm SK L/45 da 280/45 posti in torre singola, ruotante sui 360\u00b0, la cui gittata di 36\u00a0km consentiva di poter colpire obiettivi nell'Inghilterra meridionale fu dichiarata operativa nel mese di agosto. Dopo l'inizio dell'operazione Barbarossa, nel giugno 1941, fu decisa la sostituzione della batteria \"Prinz Heinrich\" con una nuova unit\u00e0 armata con cannoni 28 cm SK L/50 da 280/50 che venne designata \"Gro\u00dfer Kurf\u00fcrst\" (Marineartillerieabteilung, 2.MAA 242). I lavori di adeguamento iniziarono nel 1941, e la batteria fu dichiarata pienamente operativa il 28 giugno 1943. Essa disponeva di depositi munizioni, un bunker per i generatori, un ospedale da campo, pozzi per l'approvvigionamento idrico. La protezione era garantita da bunker per la difesa ravvicinata, armati con mitragliatrici e pezzi controcarro, reticolati e campi minati erano stesi tutto intorno, e vi erano anche postazioni di armi contraeree.\nIl cannone, contenuto in una torre corazzata con pareti dello spessore di 15 cm era installata su una barbetta S 412 di cemento armato. La batteria disponeva di un bunker comando, e a partire dal 1943 le quattro torri da 280\u00a0mm erano asservite ad un radar di scoperta navale FuMO 214 W\u00fcrzburg See Riese posto a Cran aux Ouefs.\nQuando le sorti della guerra volsero a favore degli Alleati, da offensivo la batteria assunse un ruolo difensivo, entrando pienamente a far parte del Vallo Atlantico che doveva impedire qualsiasi tentativo di sbarco alleato in Europa. Tutto il settore del Pas de Calais fu pesantemente fortificato e fu denominato dagli alleati come \"Iron Coast\" (Costa di Ferro), comprendendo oltre alla batteria \"Gro\u00dfer Kurf\u00fcrst\", le batterie \"Lindemann\" (4 da 406/50), \"Todt\" (4 da 380/47), e di \"Gris-Nez\". Nel 1944 l'intensit\u00e0 dei bombardamenti aerei alleati avviati proprio il giorno prima dello sbarco in Normandia, e il culmine dell'Operazione Fortitude sud, convinsero l'Oberkommando der Wehrmacht (OKW) che il temuto sbarco sarebbe avvenuto principalmente proprio nel settore del Pas de Calais immobilizzandovi numerose unit\u00e0 tedesche li presenti. Dopo lo sbarco in Normandia la batteria \"Gro\u00dfer Kurf\u00fcrst\" inizi\u00f2 a sparare contro le linee di rifornimento alleate costituite dai convogli navali che facevano la spola tra le coste inglesi e quelle francesi. Pertanto le batterie costiere presenti nell'area di Calais divennero un obiettivo prioritario per le forze aeree alleate gi\u00e0 dal giorno dopo l'invasione (giorno J).\nEssa fu definitivamente messa a tacere il 29 settembre 1944, quando le truppe canadesi della 9\u00aa Brigata, appartenente alla 3\u00aa Divisione fanteria, precedute da un pesante fuoco d'artiglieria ad opera sia dell'artiglieria costiera di grosso calibro inglese proveniente da Dover, che di quella campale, e da attacchi aerei di saturazione portati da bombardieri e cacciabombardieri della Royal Air Force, attaccarono e conquistarono la zona dove sorgeva la batteria. L'attacco fu lanciato a partire della 6:35 dal Highland Light Infantry Regiment, e si concluse alle 10:30 con la resa definitiva della guarnigione. Il bunker comando posto a Cran aux Ouefs si arrese nella stessa giornata. Poco tempo dopo il British Army fece saltare in aria le torri dei cannoni con il munizionamento che vi era contenuto, mettendole defintivamente fuori uso."}
{"id": "8440289", "revid": "767487", "url": "https://it.wikipedia.org/wiki?curid=8440289", "title": "Slaughterhouse spacca", "text": "Slaughterhouse spacca (\"Slaughterhouse Rulez\") \u00e8 un film del 2018 diretto da Crispian Mills."}
{"id": "8440292", "revid": "827882", "url": "https://it.wikipedia.org/wiki?curid=8440292", "title": "Kubrick (disambigua)", "text": ""}
{"id": "8440297", "revid": "709565", "url": "https://it.wikipedia.org/wiki?curid=8440297", "title": "Slaughterhouse Rulez", "text": ""}
{"id": "8440308", "revid": "2145977", "url": "https://it.wikipedia.org/wiki?curid=8440308", "title": "Emanuele Dess\u00ec (giornalista)", "text": "Biografia.\nIscritto all\u2019Ordine dei giornalisti della Sardegna (elenco pubblicisti) dal 1984, professionista dal 1997, inizia a collaborare con l'Unione Sarda nel 1981 divenendo capo servizio dell\u2019Economia. Dagli anni '90 conduce la trasmissione \"Sardegna Verde,\" in onda su Videolina, mentre nel 2010 l'editore Sergio Zuncheddu lo nomina direttore del telegiornale della medesima emittente. Nel 2016 diviene direttore de \"L'Unione Sarda\" dopo le dimissioni di Anthony Muroni. Dirige anche le testate giornalistiche di Videolina e di Radiolina."}
{"id": "8440324", "revid": "287204", "url": "https://it.wikipedia.org/wiki?curid=8440324", "title": "Castello di Masnago", "text": "Il Castello di Masnago (detto anche \"Castello Castiglioni-Mantegazza\"), \u00e8 una fortificazione medioevale, trasformata in villa dalla famiglia Castiglioni nel XV sec., e abbellito con un importante ciclo di affreschi profani in stile gotico cortese.Sito su un'altura, in posizione dominante, all'interno del parco omonimo in via Cola di Rienzo 12, \u00e8 oggi di propriet\u00e0 del Comune di Varese e ospita il Museo Civico d'Arte Moderna e Contemporanea.\nStoria.\nL'attuale castello ha origine da una torre di avvistamento, risalente al XII secolo, ancor oggi esistente, attorno alla quale la famiglia Castiglioni fece erigere una villa. Nel Settecento il marchese Giuseppe Castiglioni e la moglie Paola Litta lo trasformarono in villa di delizia, aggiungendo l\u2019ala ovest e il parco all'italiana. \nLa famiglia Castiglioni Stampa, cedette il castello nel 1934 al varesino Angelo Mantegazza, che durante i lavori di ristrutturazione scopr\u00ec il celebre ciclo di affreschi. \nNel 1981 fu acquistato dal Comune di Varese, e dal 1995 \u00e8 aperto al pubblico quale sede del Museo Civico d'Arte Moderna e Contemporanea, che ospita opere di autori come Giuseppe Pelizza da Volpedo, Fontana e Balla.\nDescrizione.\nAffreschi.\nNel 1937 furono scoperti i due cicli di affreschi del pian terreno e del secondo piano, che costituiscono uno dei pi\u00f9 importanti cicli pittorici profani del gotico cortese in Italia. L'autore ne resta ignoto; \u00e8 stato accostato, per affinit\u00e0, dai critici, agli affreschi di Jacquerio nel Castello di Fenis, e al Maestro dei Giochi Borromeo di Palazzo Borromeo a Milano.\nLa \"Sala degli Svaghi\", collocata al piano terra, secondo la critica fu affrescata verso la met\u00e0 del Quattrocento, quando il castello fu abitato da Maria Lampugnani, vedova di Giovanni Castiglioni. Presenta una serie di scene di vita cortese medioevale:\nLa \"Sala dei Vizi e delle Virt\u00f9\" \u00e8 collocata al piano superiore del Castello, le pareti sono rigorosamente scandite da pilastrini dipinti, che formano una serie di riquadri architettonici, ciascuno dei quali occupato da gruppi di tre figure allegoriche, due Vizi e una Virt\u00f9. Fra le figure identificate vi sono \nQuali fonti letterarie per il ciclo pittorico, che non ha immediati paralleli in nessun'altra opera, sono stati indicati da L'Acerba di Cecco d'Ascoli, all'ideale della virt\u00f9 nel mezzo di derivazione aristotelica.\nNella cappella privata del castello, decorata a motivi geometrici, \u00e8 affrescata una piccola \"Crocefissione con santi.\"\nLa Collezione del Civico Museo d'Arte Moderna e Contemporanea di Varese.\nLa collezione del museo comprende opere di pittura, scultura e grafica che vanno dal Cinquecento al Novecento, provenienti dal territorio lombardo. La provenienza comprende donazioni, fra cui spicca la donazione della collezione dei coniugi Luigi De Grandi e Amelia Bolchini oltre ad acquisti grazie anche al lavoro del celebre critico d'arte Giovanni Testori.\nFra le opere pi\u00f9 importanti vi sono:\nIl parco.\nIl castello \u00e8 oggi circondato da un parco all'inglese, esteso per quasi tre ettari. Sono rimaste poche tracce dell'antico giardino settecentesco, di cui si conservano a testimonianza due leoni in pietra, simbolo dei Castiglioni, in cima ai pilastri d\u2019ingresso. All'interno sono ospitate oltre cento differenti variet\u00e0 di alberi e arbusti: nella parte inferiore del giardino troviamo distese di prati con latifoglie, invece nella parte alta faggi, ippocastani, querce, carpini e cedri."}
{"id": "8440341", "revid": "1904508", "url": "https://it.wikipedia.org/wiki?curid=8440341", "title": "Principe di Soubise", "text": "Il titolo di Principe di Soubise \u00e8 un titolo nobiliare francese che venne concesso da Luigi XIV di Francia a Fran\u00e7ois de Rohan, marito di Anne Julie de Rohan, amante di Luigi XIV, discendente dell'omonima casata bretone, nel mese di marzo del 1667. \nGli succedettero altri tre Principi prima che la linea maschile di Rohan-Soubise si estinguesse alla morte del secondo duca di Rohan-Rohan, Carlo di Rohan-Soubise (1715-1787)."}
{"id": "8440354", "revid": "179521", "url": "https://it.wikipedia.org/wiki?curid=8440354", "title": "Campionati mondiali di biathlon 2021", "text": "I Campionati mondiali di biathlon 2021 si sono svolti a Pokljuka, in Slovenia, dal 9 al 21 febbraio 2021. Tutte le gare sono valse anche ai fini della Coppa del Mondo.\nUomini.\nRisultati.\nSprint 10 km.\n12 febbraio \nInseguimento 12,5 km.\n14 febbraio\nPartenza in linea 15 km.\n21 febbraio\nIndividuale 20 km.\n17 febbraio\nStaffetta 4x7,5 km.\n20 febbraio\nDonne.\nRisultati.\nSprint 7,5 km.\n13 febbraio\nInseguimento 10 km.\n14 febbraio \nPartenza in linea 12,5 km.\n21 febbraio\nIndividuale 15 km.\n10 febbraio\nStaffetta 4x6 km.\n20 febbraio\nMisto.\nRisultati.\nStaffetta Mista 2x7,5 km U + 2x7,5 km D.\n10 febbraio\nStaffetta Mista individuale 7,5 km U + 7,5 km D.\n18 febbraio"}
{"id": "8440355", "revid": "1974457", "url": "https://it.wikipedia.org/wiki?curid=8440355", "title": "Decreto legislativo 31 luglio 2005, n. 177", "text": ""}
{"id": "8440356", "revid": "1346043", "url": "https://it.wikipedia.org/wiki?curid=8440356", "title": "Switched", "text": ""}
{"id": "8440358", "revid": "729019", "url": "https://it.wikipedia.org/wiki?curid=8440358", "title": "Castello di Doorwerth", "text": "Il castello di Dorwerth (in olandese: \"Kasteel Doorwerth\") \u00e8 un castello sull'acqua del villaggio olandese di Doorwerth (comune di Renkum), nella provincia della Gheldria, realizzato nella forma attuale nella met\u00e0 del XVI secolo, ma le cui origini risalgono alla met\u00e0 del XIII secolo.\nL'edificio \u00e8 classificato come \"rijksmonument\" nr. 32429.\nStoria.\nIl castello venne menzionato per la prima volta nel 1260. L'edificio fu realizzato per volere di Berend van Doorwenwerd, conte di Gheldria, e del vescovo di Utrecht.\nIl castello originario, realizzato in legno, venne per\u00f2 distrutto in seguito ad un'insurrezione e fu quindi ricostuito nel 1280 per volere del figlio di Berend, Hendric. All'epoco il castello era circondato da mure spesse 1,2 metri.\nIn seguito, nel corso del XIV secolo, fu realizzata l'ala meridionale del castello.\nNel 1435, il castello divenne di propriet\u00e0 di Reinald van Hoemoet. Il nuovo proprietario fece costruire una torre abitativa nell'ala settentrionale dell'edificio.\nNel 1558, il castello divenne di propriet\u00e0 di Daem Schellart van Obbendorf (1530-1602) . Anche con il nuovo proprietario, fu intrapresa un'opera di rimodellamento dell'edificio: quest'opera riguard\u00f2 in particolare l'ala meridionale dell'edificio, con la costruzione di una nuova torre e l'ampliamento della facciata.\nNel corso del XVII secolo, segnatamente nel 1643, fu realizzato per volere dell'allora proprietario Schellaert van Obbendorf, un giardino attorno al castello.\nNel 1677, il castello pass\u00f2 nelle mani di Anton I, conte di Aldenburg (1633-1681): gli Aldenburg frequentarono per\u00f2 raramente il castello, che cadde cos\u00ec in uno stato di abbandono. Tra i componenti della famiglia Aldenburg, figura anche una delle pi\u00f9 famose abitanti del castello, ovvero Charlotte Sophie van Aldenburg Bentinck (1715-1800), che per un periodo fu la moglie di Guglielmo (Willem), conte di Bentinck..\nNel 1837, il castello fu acquistato da J.A.P., barone di Brakel, che fece intraprendere un'opera di ammodernamento dell'edificio\nNel 1909, il castello di Doorwerth venne posto sotto la tutela della fondazione \"De Doorwerth\", istituita per volere del generale Frederic Adolph Hoefer (fondatore anche del Nederlands Openluchtmuseum di Arnhem), in memoria del quale il 14 aprile 1930 venne posta una targa nel castello. All'opera di restauro parteciparono architetti quali Pierre Cuypers e Victor de Stuers ; Hoefer fece aprire all'interno del castello anche un museo dell'artiglieria, in seguito trasferito ad Arnhem.\nNel 1944, durante la battaglia di Arnhem nel corso della seconda guerra mondiale, il castello di Doorwerth, sub\u00ec, come gran parte del villaggio, seri danni.\nNel 1969, il castello venne posto sotto la tutela dell'associazione \"Vrienden der Geldersche Kasteelen\" (\"Amici dei castelli della Gheldria\") e nel 1983 fu completata la restaurazione che riport\u00f2 il castello al suo aspetto originale. Nel frattempo, nel 1974, era stato inaugurato all'interno del castello il Museo olandese della caccia (\"Nederlandse Jachtmuseum\").\nLeggende.\nIl castello di Doorwerth \u00e8 stato legato a fenomeni di presunte apparizioni di fantasmi. Secondo la leggenda, si aggirerebbero nel castello anche le Witte Wieven."}
{"id": "8440361", "revid": "686936", "url": "https://it.wikipedia.org/wiki?curid=8440361", "title": "Kansas City Chiefs 2008", "text": "La stagione 2008 dei Kansas City Chiefs \u00e8 stata la 39\u00aa nella National Football League e la 49\u00aa complessiva. \nLa stagione fu una delle peggiori della storia della franchigia, terminando con un record di 2-14, il peggiore della NFL assieme ai St. Louis Rams. Dopo avere scambiato il defensive end Jared Allen, che aveva guidato la NFL in sack l'anno precedente, con i Minnesota Vikings, la squadra stabil\u00ec un record NFL negativo per una stagione da 16 partite mettendo a segno solo 10 sack."}
{"id": "8440378", "revid": "287204", "url": "https://it.wikipedia.org/wiki?curid=8440378", "title": "Amaro San Simone", "text": "L'Amaro San Simone \u00e8 un amaro italiano a base di erbe officinali prodotto e imbottigliato a Torino da \"Amaro San Simone srl\". \nConsiderato uno dei prodotti simbolo della Citt\u00e0 di Torino, nonch\u00e9 della Regione Piemonte, la sua distribuzione vede il Piemonte, Liguria, Valle d'Aosta e Lombardia occidentale come principali territori di diffusione..\nStoria.\nL'amaro oggi conosciuto \u00e8 il discendente di un antico elisir risalente al XVI secolo, creato da una confraternita di Monaci di Torino per migliorare la circolazione del sangue, il Depurativo San Simone. \nL'antico depurativo fu prodotto e distribuito presso l'Antica Officina Farmaceutica San Simone sino agli anni Cinquanta del Novecento, quando si intu\u00ec l'esigenza di creare una versione pi\u00f9 gradevole dello stesso, che potesse dare spazio al piacere del palato senza intaccare i principi attivi delle erbe. \nFu cos\u00ec che nel 1960 il farmacista Aldo Fechino, fondatore della attuale \"Amaro San Simone srl\", dopo anni di laboriose prove giunse alla attuale formula dell'amaro.\nL'azienda ancora oggi opera nello stesso stabilimento di allora, mantenendo l'artigianalit\u00e0 nella produzione del liquore, nonostante la scomparsa del Dottor Fechino avvenuta nel 2012.\nCaratteristiche.\nIl liquore, che si presenta di color bruno caramellato, \u00e8 ottenuto da un'infusione idroalcolica a base di acqua, alcol, 34 erbe officinali e zucchero. Il suo sapore \u00e8 in equilibrio tra il dolce e l'amaro. Il suo grado alcolico \u00e8 26%."}
{"id": "8440380", "revid": "799504", "url": "https://it.wikipedia.org/wiki?curid=8440380", "title": "Museo Civico di arte moderna e contemporanea di Varese", "text": ""}
{"id": "8440384", "revid": "736476", "url": "https://it.wikipedia.org/wiki?curid=8440384", "title": "Kasteel Doorwerth", "text": ""}
{"id": "8440386", "revid": "1005847", "url": "https://it.wikipedia.org/wiki?curid=8440386", "title": "Ministero della guerra del Regno d'Italia", "text": ""}
{"id": "8440387", "revid": "287204", "url": "https://it.wikipedia.org/wiki?curid=8440387", "title": "Carlos Regazzoni", "text": " \nBiografia.\nRegazzoni nacque a Comodoro Rivadavia, nella provincia di Chubut. Inizi\u00f2 la sua carriera nella galleria di Teresa de Anchorena.\nNel 1991, divenne famoso in Francia con il film \"El Gato\" del H\u00e1bitat Viejo dopo aver vinto un festival di cortometraggi a Vend\u00f4me. La SNCF si interess\u00f2 alla decorazione delle loro stazioni ferroviarie e le sculture di Regazzoni divennero rilevanti. Dopo una mostra alla East Station, la SNCF gli diede uno studio nel 18 \u00b0 arrondissement di Parigi. \nFu invitato a esporre all'evento \"Cent ans de l'a\u00e9ronautique fran\u00e7aise\", che port\u00f2 a un periodo commercialmente prospero per Regazzoni. Nel 2006, il progetto ZAC Pajol lo costrinse a trasferirsi, ed egli successivamente deposit\u00f2 sculture in un castello a Fontaine-Fran\u00e7aise. \nRegazzoni torn\u00f2 quindi in Argentina e fond\u00f2 un laboratorio a Buenos Aires all'uscita della stazione ferroviaria di Retiro, dove accoglieva regolarmente i visitatori. Qui trov\u00f2 il suo strumento preferito: la torcia all'acetilene. \nCarlos Regazzoni \u00e8 morto il 26 aprile 2020 all'et\u00e0 di 76 anni a Buenos Aires."}
{"id": "8440388", "revid": "1005847", "url": "https://it.wikipedia.org/wiki?curid=8440388", "title": "Ministero della Guerra", "text": ""}
{"id": "8440392", "revid": "59976", "url": "https://it.wikipedia.org/wiki?curid=8440392", "title": "The 414s", "text": "I 414s furono un gruppo di hacker statunitensi che, nel 1982 e 1983, penetrarono in diversi sistemi informatici negli Stati Uniti e in Canada, inclusi quelli del Los Alamos National Laboratory, dello Sloan-Kettering Cancer Center e della Security Pacific Bank. Sono ricordati come uno dei primi gruppi di cracker informatici ad aver suscitato l'attenzione dei media.\nStoria.\nIl gruppo dei 414s era composto da sei teenager dell'et\u00e0 compresa tra i 16 e i 22 anni. Il nome del gruppo faceva riferimento al prefisso telefonico di Milwaukee, citt\u00e0 dalla quale provenivano i suoi membri. \nQuando, nel 1983, l'FBI riusc\u00ec ad identificarli, i giovani hacker furono accusati di 60 irruzioni illegali in sistemi informatici, condotti tramite personal computer e modem. Tutti i sistemi penetrati usavano i sistemi operativi VMS e RTSE/E della Digital Equipment Corporation. In molti casi i sistemi erano penetrati attraverso password indovinate, poich\u00e9 molto semplici, o attraverso menu di aiuto dei sistemi stessi. Sebbene molte di queste incursioni fossero innocue e, secondo i perpetratori, motivate dalla sola curiosit\u00e0 e volont\u00e0 di esplorare, i 414s causarono danni economici in almeno un'occasione: la distruzione di dati dai server dello Sloan Kettering Center, il 3 giugno 1983. L'intrusione nel sistema del Los Alamos Laboratory e della Security Pacific Bank caus\u00f2 maggiori preoccupazioni, poich\u00e9 il primo gestiva armi nucleari e la seconda dimostrava la vulnerabilit\u00e0 del sistema bancario ai furti informatici.\nData la loro giovane et\u00e0 e il fatto che il cracking era fenomeno ancora poco conosciuto e scarsamente regolamentato, i 414s ricevettero condanne lievi: solo due membri furono condannati (per reati telefonici) al pagamento di una multa. Questo ed altri hacks nella prima met\u00e0 degli anni ottanta ispirarono per\u00f2 la prima legislazione statunitense sui reati informatici. Neal Patrick, uno dei 414s, allora appena diciassettenne, fu convocato dalla Camera dei rappresentanti degli Stati Uniti come esperto, in un'udienza preparatoria alle nuove leggi. \nNei media.\nNeal Patrick apparve sulla copertina di Newsweek nel settembre 1983, sotto il titolo scherzoso \"Computer Capers\" (\"marachelle col computer\"). L'articolo di Newsweek \u00e8 spesso indicato come la prima volta in cui il termine \"hacker\" apparve sui media mainstream. Patrick era in esso descritto in termini simpatetici, come \"giovane, maschio, intelligente, altamente motivato ed energetico\". Nell'intervista Patrick affermava che i 414s, come tanti hacker della loro generazione, erano stati influenzati dal film di fantascienza \"Wargames\" del 1983.\nUn breve documentario intitolato \"The 414s: The Original Teenage Hackers\", diretto da Michael T. Vollman, venne presentato al Sundance Film Festival del 2015 e fu distribuito dalla CNN. In esso si trovano interviste ai membri del gruppo dei 414s e riflessioni sulla reazione dei media alle loro imprese. \nLa serie televisiva di AMC \"Halt and Catch Fire\" mostra nel settimo episodio della prima stagione la copertina di Newsweek dove appare Neal Patrick. L'episodio successivo si intitola \"The 214s\", un chiaro riferimento ai 414s."}
{"id": "8440396", "revid": "6923", "url": "https://it.wikipedia.org/wiki?curid=8440396", "title": "The Leading Hotels of the World", "text": "The Leading Hotels of the World \u00e8 un'associazione di alberghi. Il gruppo conta circa 400 strutture di lusso in 80 paesi.\nStoria e descrizione.\nLa societ\u00e0 venne fondata nel 1928 da un gruppo di albergatori europei: tra i 38 membri iniziali erano presenti anche l'H\u00f4tel N\u00e9gresco di Nizza, la Mena House de Il Cairo, il Montreux Palace di Montreux e il King David Hotel di Gerusalemme. L'associazione originariamente venne chiamata The Luxury Hotels of Europe and Egypt.\nSuccessivamente i fondatori aprirono un ufficio a New York, denominato Hotel Representative. Alla fine degli anni 1960 comprendeva 70 alberghi, tutti in Europa. Dal 1971 vennero ammessi alberghi da qualsiasi parte del mondo e il nome mut\u00f2 in The Leading Hotels of the World."}
{"id": "8440399", "revid": "132406", "url": "https://it.wikipedia.org/wiki?curid=8440399", "title": "Iacopo Melio", "text": "Biografia.\nFiglio di Claudio, operaio, e Barbara, insegnante, Iacopo Melio \u00e8 nato con la sindrome di Escobar, una sindrome genetica rara per la quale non esiste ricerca per la prevenzione o la cura, e utilizza una sedia a rotelle per spostarsi; ha spesso ironizzato sulla sua condizione, affermando ad esempio di essere nato \"con quattro ruote per spostarsi perch\u00e9 nato comodo\". Ha una sorella minore, Costanza, nata nel 2007.\nAttivismo.\nDiplomatosi nel 2011 al liceo scientifico, si \u00e8 successivamente laureato in Scienze politiche presso l'Universit\u00e0 degli Studi di Firenze nel 2020. Nel frattempo, nel 2014 ha avviato una campagna di sensibilizzazione online usando l'hashtag #Vorreiprendereiltreno, che ha riscosso successo a livello internazionale e ha visto coinvolto anche il cantante Lorenzo Baglioni, che ha cantato con Melio la canzone \"Canto Anch'io (No, tu no!)\", cover della canzone di Enzo Jannacci \"Vengo anch'io. No, tu no\"; nell'anno successivo ha fondato un'ONLUS omonima, di cui \u00e8 stato presidente fino al 2020. Per il suo impegno come attivista per i diritti umani e civili, il 29 dicembre 2018 Presidente della Repubblica Sergio Mattarella lo ha nominato \"motu proprio\" Cavaliere dell'Ordine al Merito della Repubblica Italiana.\nAttivit\u00e0 giornalistica.\nNel 2016 ha iniziato a collaborare con il giornale online Fanpage.it, nel 2019 ha avviato altre collaborazioni con The Post Internazionale e La Repubblica, mentre nel 2021 con Vanity Fair Italia e Next Quotidiano. Nello stesso arco di tempo ha pubblicato quattro libri: \u201cParigi XXI\u201d (Miraggi Edizioni, 2016), un romanzo autobiografico in prosa e poesia; \u201cFaccio salti altissimi\u201d (Mondadori, 2018) un'autobiografia, \u201cBuonisti\u201d (People, 2019) saggio semi-serio sull\u2019intolleranza e l\u2019odio, in particolar modo online, \"Tutti i fiori che sei\" (Rizzoli, 2021), una raccolta di storie dedicata alla sorella. Ha anche preso parte a due conferenze TEDx, nel 2017 e 2019.\nAttivit\u00e0 politica.\nIl 21 luglio 2020 ha annunciato la sua candidatura alle elezioni regionali in Toscana del 2020 nelle fila del Partito Democratico, di cui \u00e8 stato capolista nella circoscrizione Firenze 1, dove il 20-21 settembre dello stesso anno, con 11.233 voti, il pi\u00f9 alto numero di preferenze, \u00e8 stato eletto consigliere regionale."}
{"id": "8440401", "revid": "273085", "url": "https://it.wikipedia.org/wiki?curid=8440401", "title": "Neustadt (Strasburgo)", "text": "Neustadt \u00e8 un distretto della citt\u00e0 francese di Strasburgo e anche il nome ufficiale francese \u00e8 lo stesso. Lo sviluppo del distretto fu condotto dalle autorit\u00e0 tedesche quando Strasburgo era la capitale del'impero dell'Alsazia-Lorena dal 1871 al 1914. Insieme al centro storico medievale, la citt\u00e0 nuova \u00e8 stata dichiarata patrimonio mondiale dell'UNESCO dal 2017, sotto il nome di \"Strasburgo: dalla Grande \u00cele alla Neustadt, uno scenario urbano europeo\". Il quartiere, caratterizzato da un'architettura guglielmina stilisticamente diversa dallo stile guglielmino, \u00e8 anche noto come il \"quartiere tedesco\".\nStoria.\nIl 29 settembre 1870, il cancelliere tedesco Otto von Bismarck invi\u00f2 il seguente messaggio al neo nominato governatore generale dell'Alsazia, Friedrich Alexander von Bismarck-Bohlen: \"Vostra eccellenza faccia immediatamente il punto dei danni a Strasburgo e annunci, mediante un proclama sereno, che gli edifici verranno restaurati, ma senza prendere impegni particolari.\u201cIl giorno prima, il generale Uhrich, comandante delle forze armate francesi a Strasburgo, si era arreso: c'era stato un sanguinoso assedio nel corso del quale i 17.000 soldati francesi non erano stati in grado di resistere alla superiorit\u00e0 tedesca costituita da 40.000 uomini dotati di artiglieria moderna.\nLa ricostruzione promessa da Bismarck inizi\u00f2 solo dopo la fine della guerra franco-tedesca. L'area della citt\u00e0 fu triplicata per ordine dello stato maggiore. Oltre il nucleo storico, fu creato un glacis per proteggere la fortezza strategicamente importante. Allo stesso tempo, iniziarono i piani per una massiccia espansione civile a nord-est della Grande \u00cele, la futura citt\u00e0 nuova.\nTra il 1870 e il 1915, la popolazione di Strasburgo pass\u00f2 da 80.000 a 180.000 abitanti. Gran parte dei nuovi arrivati erano impiegati pubblici tedeschi, per i quali si rendeva necessaria la costruzione di numerosi nuovi edifici. Il costo dei nuovi edifici era stato stimato in oltre 17 milioni di marchi tedeschi e fu imposto ai cittadini di Strasburgo, di pagare la somma in dieci anni a titolo di indennit\u00e0 di guerra.\nIl progetto fu commissionato a due architetti, Jean-Geoffroy Conrath di Strasburgo e a Gustav Orth di Berlino. Conrath (1824\u20131892) si aggiudic\u00f2 l'appalto dopo che il suo progetto fu esaminato da un gruppo di esperti tedeschi. L'attuazione del piano, molto complesso, richiese pi\u00f9 di 20 anni. All'inizio del XX secolo, il collegamento tra Strasburgo e l'Impero tedesco ebbe successo, almeno esteriormente: secondo l'architetto e professore di studi urbanistici Viviane Claude, la citt\u00e0 si presentava come una \"vetrina della germanizzazione\".\nIl cuore del progetto di Conrath era un viale monumentale che avrebbe dovuto collegare gli edifici dell'universit\u00e0, come sede della conoscenza, con la Kaiserplatz, l'odierna Place de la R\u00e9publique, come sede del potere. L\u00ec vennero collocati gli edifici rappresentativi dell'impero, con al centro il \"Palazzo Imperiale\", che fu inaugurato dal Kaiser Guglielmo II nel 1889.\nLa costruzione della nuova stazione centrale avvenne sotto la direzione dell'architetto berlinese Johann Eduard Jacobsthal. Dal 1875 al 1889 l'architetto Hermann Eggert fu il costruttore del centro universitario. Progett\u00f2 la residenza imperiale, l'odierno Palais du Rhin e vari istituti dell'Universit\u00e0 Guglielmo II. Oltre a Eggert, anche Otto Warth venne coinvolto nella costruzione del nuovo edificio dell'universit\u00e0. Johann Karl Ott (1846\u20131917), successore di Conrath come architetto cittadino, progett\u00f2 la Kaiserplatz. La vecchia sinagoga, inaugurata nel 1898, apparteneva ai nuovi edifici di quell'epoca e fu distrutta nel 1940 dopo l'invasione tedesca. Da menzionare anche la Biblioteca Nazionale e Universitaria, il Teatro Nazionale, il Palazzo di Giustizia, la Prefettura, la Direzione delle imposte, il Palais des F\u00eates (\"Casa dei cantanti\"), la protestante Paulskirche, le Chiese cattoliche di San Maurizio e Neue Jung San Peter, nonch\u00e9 diversi edifici in stile art Nouveau.\nDopo la seconda guerra mondiale, l'architettura della Neustadt fu associata agli occupanti tedeschi e di conseguenza ritenuta impopolare. Nel 1957 c'erano persino progetti tendenti a demolire l'ex palazzo imperiale, che era stata la sede del comando tedesco durante la guerra. Un cambiamento di pensiero ebbe inizio alla fine degli anni '80 e oggi ci sono numerosi tour e mostre sul tema della Neustadt. Nel 1988 la \"fontana bifronte di Giano\" fu inaugurata da Tomi Ungerer. Da una parte si affaccia sulla citt\u00e0 vecchia e dall'altra su quella nuova. Una richiesta formulata da parte dell'amministrazione comunale e del Ministero della Cultura, nel gennaio 2016, che chiedeva di espandere alla citt\u00e0 nuova il patrimonio culturale mondiale, venne accettata dall'UNESCO il 9 luglio 2017. \nStruttura e architettura.\nIl piano della citt\u00e0 nuova citt\u00e0 si basava, in parte, sul modello dell'espansione della citt\u00e0 di Parigi al tempo del barone Haussmann, ma offriva anche alcune caratteristiche speciali. Era caratterizzato da una serie di viali spaziosi, spesso paralleli. Oltre alle piazze monumentali con spazi verdi, erano previsti anche veri e propri parchi, tra cui il \"Parc du Contades\" e il giardino d'inverno, nonch\u00e9 i giardini universitari e il nuovo giardino botanico.\nLo stile architettonico della Neustadt \u00e8 eclettico. Sebbene vi siano edifici Art Nouveau, neo-rinascimentali, neogotici, neoclassici, neobizantini e neoromanici, l'impressione generale \u00e8 di una certa uniformit\u00e0. Gli edifici ufficiali vennero spesso realizzati con arenaria dei Vosgi, le case avevano quattro o cinque piani, a volte con giardini e acqua corrente e gas su tutti i piani, il che era un risultato di notevolmente moderno al momento della costruzione."}
{"id": "8440402", "revid": "486946", "url": "https://it.wikipedia.org/wiki?curid=8440402", "title": "Domenica II di Pasqua (o della Divina Misericordia)", "text": ""}
{"id": "8440404", "revid": "112607720", "url": "https://it.wikipedia.org/wiki?curid=8440404", "title": "Chiesa di San Pietro (Assemini)", "text": ""}
{"id": "8440408", "revid": "18323", "url": "https://it.wikipedia.org/wiki?curid=8440408", "title": "Bornholms Kunstmuseum", "text": "Il Bornholms Kunstmuseum \u00e8 un museo d'arte situato a Bornholm, in Danimarca, sul Helligdomsklipperne, a circa 6 km a nord ovest di Gudhjem.\nDescrizione.\nLa collezione permanente del Bornholms Kunstmuseum consiste prevalentemente di opere pittoriche di artisti che abbiano avuto un legame con la citt\u00e0 di Bornholm, tra gli inizi del XIX secolo fino ai giorni nostri. \nUn'attenzione particolare \u00e8 data alla scuola pittorica di Bornholm, emersa agli inizi del Novecento quando alcuni modernisti, attratti dalla pittoresca Bornholm e dall'isola di Christians\u00f8, ne raffigurarono la natura e i paesaggi.\nL'esposizione permanente include opere di Edvard Weie, Karl Isakson, Olaf Rude, Kr\u00e6sten Iversen, Niels Lergaard e Oluf H\u00f8st. Inoltre numerosi dipinti e sculture rappresentano la vita artistica a Bornholm.\nL'edificio che ospita il museo \u00e8 stato creato dagli architetti Fogh &amp; F\u00f8lner Arkitekter nel 1993 e ampliato nel 2003, coprendo una superficie di 4000 metri quadri su tre piani nei pressi della sorgente curativa di Helligdomskilde.\nL'attuale direttore \u00e8 Lars K\u00e6rulf M\u00f8ller."}
{"id": "8440409", "revid": "132406", "url": "https://it.wikipedia.org/wiki?curid=8440409", "title": "Manga do", "text": ""}
{"id": "8440411", "revid": "767487", "url": "https://it.wikipedia.org/wiki?curid=8440411", "title": "Gomitolo statistico", "text": "Il gomitolo statistico \u00e8 una conformazione dei polimeri amorfi in cui le catene polimeriche sono disposte e orientate casualmente nello spazio tridimensionale. Non si tratta di una forma specifica, ma di una distribuzione statistica delle forme per tutte le catene in un gruppo di macromolecole. Molti omopolimeri lineari non ramificati, in soluzione o al di sopra delle loro temperature di fusione, e le ramificazioni dei polimeri ramificati assumono approssimativamente questa conformazione.\nAl di sotto delle temperature di fusione, la maggior parte dei polimeri termoplastici (polietilene, nylon, ecc.) presenta regioni amorfe che approssimano il gomitolo statistico, alternandosi a regioni cristalline. Le regioni amorfe contribuiscono all'elasticit\u00e0 e le regioni cristalline contribuiscono alla forza e alla rigidit\u00e0.\nPolimeri pi\u00f9 complessi come le proteine, con vari gruppi chimici interagenti legati alla catena principale, si auto-assemblano in strutture ben definite. Tuttavia, si presume che segmenti di proteine e polipeptidi privi di struttura secondaria presentino una conformazione a gomitolo statistico in cui l'unica relazione fissa \u00e8 l'unione di residui di amminoacidi adiacenti con un legame peptidico. Questo in realt\u00e0 non \u00e8 il caso, poich\u00e9 l'insieme statistico sar\u00e0 ponderato in termini di energia a causa delle interazioni tra le catene laterali degli amminoacidi, con conformazioni di energia inferiore presenti pi\u00f9 frequentemente. Inoltre, anche sequenze arbitrarie di amminoacidi tendono a esibire un legame idrogeno e una struttura secondaria. Per questo motivo, il termine \"gomitolo statistico\" \u00e8 di tanto in tanto preferito. L'entropia conformazionale associata al gomitolo statistico contribuisce in modo significativo alla sua stabilizzazione energetica e spiega gran parte della barriera energetica al ripiegamento proteico.\nUna conformazione a gomitolo statistico pu\u00f2 essere rilevata usando tecniche spettroscopiche. La disposizione dei legami ammidici planari produce un segnale distintivo nel dicroismo circolare. Lo spostamento chimico degli amminoacidi in una conformazione a gomitolo statistico \u00e8 ben noto nella risonanza magnetica nucleare (NMR). Le deviazioni da queste firme indicano spesso la presenza di una struttura secondaria, piuttosto che una gomitolo statistico completa. Inoltre, ci sono segnali in esperimenti multidimensionali di NMR che indicano che sono assenti interazioni amminoacidiche stabili e non locali per i polipeptidi in una conformazione a gomitolo statistico. Allo stesso modo, nelle immagini prodotte da esperimenti di cristallografia, segmenti di gomitolo statistico producono semplicemente una riduzione della \"densit\u00e0 elettronica\" o del contrasto. Uno stato a gomitolo statistico per qualsiasi catena polipeptidica pu\u00f2 essere raggiunto denaturando il sistema. Tuttavia, ci sono prove che le proteine non raggiungono mai veramente una conformazione casuale, anche se denaturate (Shortle &amp; Ackerman).\nLa camminata casuale: catena gaussiana.\nEsistono molti modi diversi in cui una catena pu\u00f2 essere arrotolata in una forma relativamente compatta, come un gomitolo che si dipana con un sacco di spazio aperto, e relativamente pochi modi in cui pu\u00f2 essere pi\u00f9 o meno allungata. Quindi, se ogni conformazione ha uguale probabilit\u00e0 o peso statistico, le catene hanno molte pi\u00f9 probabilit\u00e0 di essere simili a una palla, un effetto puramente entropico. In un insieme di catene, la maggior parte di esse, quindi, sar\u00e0 liberamente allentata. Questo \u00e8 il tipo di forma che ognuno di loro assumer\u00e0 per la maggior parte del tempo.\nConsidera un polimero lineare come una catena a giunzione libera con formula_1 subunit\u00e0, ciascuna della lunghezza formula_2, che occupa volume nullo, in modo che nessuna parte della catena ne escluda un'altra da qualsiasi posizione. Si pu\u00f2 considerare i segmenti di ciascuna di tali catene in un insieme come l'esecuzione di una camminata casuale (o \"volo casuale\") in tre dimensioni, limitata solo dal vincolo che ciascun segmento deve essere unito ai suoi vicini. Questo \u00e8 il modello matematico della catena ideale. \u00c8 chiaro che la lunghezza massima della catena \u00e8 formula_3. Se assumiamo che ogni possibile conformazione della catena abbia un uguale peso statistico, si pu\u00f2 dimostrare che la probabilit\u00e0 formula_4 di una catena polimerica nel gruppo di avere una distanza formula_5 tra le estremit\u00e0 seguir\u00e0 a una distribuzione caratteristica descritta dalla formula\nLa distanza end-to-end media (valore efficace) per la catena, formula_7, risulta essere formula_2 volte la radice quadrata di formula_1. In altre parole, la distanza media scala con formula_10.\nSi noti che sebbene questo modello sia definito \"catena gaussiana\", la funzione di distribuzione non \u00e8 una distribuzione gaussiana (normale). La funzione di distribuzione della probabilit\u00e0 di distanza end-to-end di una catena gaussiana \u00e8 diversa da zero solo per formula_11.\nPolimeri reali.\nUn vero polimero non \u00e8 liberamente snodato. Un legame singolo -C-C- ha un angolo tetraedrico fisso di 109,5\u00b0. Il valore di formula_12 \u00e8 ben definito, ad esempio, per un polietilene o un nylon completamente estesi, ma \u00e8 inferiore a formula_3 a causa della forma della catena principale a zig-zag. Vi \u00e8, tuttavia, la libera rotazione su molti legami a catena. Il modello sopra pu\u00f2 essere migliorato. Una lunghezza unitaria pi\u00f9 'efficace' pu\u00f2 essere definita in modo tale che la catena possa essere considerata come giuntata liberamente, insieme a una formula_1 pi\u00f9 piccola, in modo tale che il vincolo formula_15 sia ancora rispettato. Anche questo origina una distribuzione gaussiana. Tuttavia, \u00e8 anche possibile calcolare con precisione casi specifici. La distanza media end-to-end per il polimetilene a rotazione libera (non liberamente articolato) (polietilene con ciascun legame -C-C- considerato come una subunit\u00e0) \u00e8 formula_2 volte la radice quadrata di formula_17, con un aumento di un fattore di circa 1,4. A differenza del volume nullo assunto in un calcolo casuale della camminata, tutti i segmenti di polimeri reali occupano spazio a causa dei raggi di van der Waals dei loro atomi, inclusi gruppi sostituenti ingombranti che interferiscono con le rotazioni del legame. Questo pu\u00f2 anche essere preso in considerazione nei calcoli. Tutti questi effetti aumentano la distanza media end-to-end.\nPoich\u00e9 la loro polimerizzazione \u00e8 guidata stocasticamente, le lunghezze delle catene in qualsiasi popolazione reale di polimeri sintetici obbediranno a una distribuzione statistica. In tal caso, dovremmo prendere formula_1 come valore medio. Inoltre, molti polimeri hanno ramificazioni casuali.\nAnche con correzioni per vincoli locali, il modello della camminata casuale ignora l'interferenza sterica tra catene e tra parti distali della stessa catena. Una catena spesso non pu\u00f2 spostarsi da una data conformazione a una strettamente correlata da un piccolo spostamento perch\u00e9 una parte di essa dovrebbe passare attraverso un'altra parte o attraverso un vicino. Possiamo ancora sperare che il modello a catena ideale a spirale casuale sar\u00e0 almeno un'indicazione qualitativa delle forme e delle dimensioni dei polimeri reali in soluzione e nello stato amorfo, purch\u00e9 ci siano solo interazioni fisico-chimiche deboli tra i monomeri . Questo modello e la teoria della soluzione di Flory-Huggins, per la quale Paul Flory ha ricevuto il premio Nobel per la chimica nel 1974, si applicano apparentemente solo a soluzioni ideali e diluite. Ma c'\u00e8 motivo di credere (ad esempio, studi sulla diffrazione neutronica) che l'ingombro sterico si possa annullare, in modo che, in determinate condizioni, le dimensioni della catena nei polimeri amorfi abbiano approssimativamente la dimensione ideale calcolata . Quando catene separate interagiscono in modo cooperativo, nella formazione di regioni cristalline in materiali termoplastici solidi, \u00e8 necessario utilizzare un approccio matematico diverso.\nPolimeri pi\u00f9 rigidi come polipeptidi elicoidali, Kevlar e DNA a doppio filamento possono essere trattati con il modello worm-like chain."}
{"id": "8440414", "revid": "1345932", "url": "https://it.wikipedia.org/wiki?curid=8440414", "title": "Ghiacciaio Glimpse", "text": "Il ghiacciaio Glimpse \u00e8 un ghiacciaio lungo circa 7\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante nord-orientale del passo Auster, sul versante orientale della dorsale Royal Society, da cui fluisce verso nord-est, parallellamente al ghiacciaio Kempe, fino a unire il proprio flusso a quello del ghiacciaio Pipecleaner 4\u00a0km a sud della congiunzione di quest'ultimo con il ghiacciaio Radian.\nStoria.\nIl ghiacciaio Glimpse \u00e8 stato cos\u00ec battezzato dai membri della spedizione di ricerca antartica svolta dalla Universit\u00e0 Victoria di Wellington nel 1960-61, in virt\u00f9 del fatto che fu su questo ghiacciaio che, nel gennaio del 1961, i geologi della spedizione impegnati nell'attraversamento della dorsale Royal Society per passare dal ghiacciaio Koettlitz al ghiacciaio Skelton, ebbero la loro prima e unica veduta (\"glimpse\" in inglese) dell'Altopiano Antartico."}
{"id": "8440415", "revid": "1345932", "url": "https://it.wikipedia.org/wiki?curid=8440415", "title": "Ghiacciaio Kempe", "text": "Il ghiacciaio Kempe \u00e8 un ghiacciaio lungo circa 7\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante settentrionale del monte Kempe, sul versante orientale della dorsale Royal Society, da cui fluisce verso nord-est, parallellamente al ghiacciaio Glimpse, fino ad arrivare alle pendici della cresta Dismal.\nStoria.\nIl ghiacciaio Kempe \u00e8 stato cos\u00ec battezzato dai membri della spedizione di ricerca antartica svolta dalla Universit\u00e0 Victoria di Wellington nel 1960-61, in associazione con il vicino monte Kempe, che a sua volta era stato intitolato, a inizi Novecento, ad Alfred Bray Kempe, allora tesoriere della Royal Society."}
{"id": "8440416", "revid": "123274599", "url": "https://it.wikipedia.org/wiki?curid=8440416", "title": "L'vivs'ke", "text": "La L'vivs'ke (in ucraino: \u041b\u044c\u0432\u0456\u0432\u0441\u044c\u043a\u0435) \u00e8 una birra ucraina prodotta dalla L'vivs'ka Pevovarnja, societ\u00e0 del gruppo Carlsberg, con sede nella citt\u00e0 di Leopoli.\nStoria.\nLa produzione brassicola a Leopoli fu introdotta dai monaci Gesuiti nel 1715. Nel 1993 il birrificio \u00e8 stato privatizzato e nell'aprile 2008 \u00e8 stato acquistato dal gruppo Carlsberg."}
{"id": "8440417", "revid": "1345932", "url": "https://it.wikipedia.org/wiki?curid=8440417", "title": "Ghiacciaio Pipecleaner", "text": "Il ghiacciaio Pipecleaner \u00e8 un ghiacciaio lungo circa 7\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dalla coalescenza di numerosi piccoli ghiacciai alpini sul versante orientale del monte Huggins, nel versante orientale della dorsale Royal Society, da dove scorre verso nord-est fino a unire il proprio flusso, a cui nel frattempo si \u00e8 unito quello del ghiacciaio Glimpse, a quello del ghiacciaio Radian.\nStoria.\nIl ghiacciaio Pipecleaner \u00e8 stato cos\u00ec battezzato dai membri della spedizione di ricerca antartica svolta dalla Universit\u00e0 Victoria di Wellington nel 1960-61, in virt\u00f9 del suo aspetto: la sua forma allungata e le molte morene che lo punteggiano, infatti, ricordano uno scovolino da pipa (\"pipecleaner\" in inglese)."}
{"id": "8440418", "revid": "1345932", "url": "https://it.wikipedia.org/wiki?curid=8440418", "title": "Ghiacciaio Radian", "text": "Il ghiacciaio Radian \u00e8 un ghiacciaio lungo circa 15\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine da un circo glaciale situato a sud-est del monte R\u00fccker, nel versante orientale della dorsale Royal Society, da dove fluisce verso est, scorrendo lungo il versante meridionale della cresta R\u00fccker, fino unire il proprio flusso, a cui nel frattempo si \u00e8 unito quello del ghiacciaio Pipecleaner, a quello del ghiacciaio Walcott.\nStoria.\nIl ghiacciaio Radian \u00e8 stato cos\u00ec battezzato dai membri della spedizione di ricerca antartica svolta dalla Universit\u00e0 Victoria di Wellington nel 1960-61, in virt\u00f9 del fatto che, durante le misurazioni di questo ghiacciaio effettuate dai geologi, uno degli angoli di osservazione era risultato avere casualmente un'ampiezza di una radiante (\"radian\" in inglese) esatta."}
{"id": "8440419", "revid": "1345932", "url": "https://it.wikipedia.org/wiki?curid=8440419", "title": "Ghiacciaio Howchin", "text": "Il ghiacciaio Howchin \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante orientale del picco Poutini e da quello meridionale della sella Armitage, nel versante orientale della dorsale Royal Society, da dove fluisce verso sud-est, scorrendo lungo il versante settentrionale della cresta Chancellor, fino a terminare il proprio percorso poco prima di raggiungere la baia di Walcott.\nStoria.\nIl ghiacciaio Howchin \u00e8 stato cos\u00ec battezzato da Thomas Griffith Taylor, capo-geologo della spedizione \"Terra Nova\", condotta dal 1910 al 1913, in onore di W. Howchin, un geologo australiano di Adelaide."}
{"id": "8440420", "revid": "1345932", "url": "https://it.wikipedia.org/wiki?curid=8440420", "title": "Ghiacciaio Walcott", "text": "Il ghiacciaio Walcott \u00e8 un ghiacciaio lungo circa 12\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine da un circo glaciale situato a sud-est del picco Salient, nel versante orientale della dorsale Royal Society, da dove fluisce verso sud-est, scorrendo lungo il versante orientale della cresta R\u00fccker e quello meridionale della cresta Chancellor, fino a che il suo flusso, a cui nel frattempo si \u00e8 unito quello del ghiacciaio Radian, termina poco prima di raggiungere la baia di Walcott.\nStoria.\nIl ghiacciaio Walcott \u00e8 stato cos\u00ec battezzato da Thomas Griffith Taylor, capo-geologo della spedizione \"Terra Nova\", condotta dal 1910 al 1913, in onore di Charles D. Walcott, allora direttore dello United States Geological Survey."}
{"id": "8440421", "revid": "1345932", "url": "https://it.wikipedia.org/wiki?curid=8440421", "title": "Ghiacciaio Salient", "text": "Il ghiacciaio Salient \u00e8 un ghiacciaio lungo circa 11\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante nord-orientale del picco Salient, nel versante orientale della dorsale Royal Society, da dove fluisce verso nord-est, scorrendo tra il versante settentrionale della cresta Salient e quello meridionale della cresta Frostbite, parallelamente al ghiacciaio Hooker, fino a unire il proprio flusso a quello del ghiacciaio Blue.\nStoria.\nIl ghiacciaio Salient \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva da quello del vicino picco Salient, a sua volta cos\u00ec chiamato in virt\u00f9 del fatto che la sua posizione risulta essere una \"sporgenza\" (\"salient\" in inglese) nel percorso della dorsale Royal Society, il cui andamento tendente a sud-est vira verso sud-ovest proprio in corrispondenza del picco."}
{"id": "8440422", "revid": "1345932", "url": "https://it.wikipedia.org/wiki?curid=8440422", "title": "Ghiacciaio Hooker", "text": "Il ghiacciaio Hooker \u00e8 un ghiacciaio lungo circa 14\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante sud-orientale del monte Hooker, nel versante orientale della dorsale Royal Society, da dove fluisce verso nord-est, scorrendo lungo il versante settentrionale della cresta Frostbite, parallelamente al ghiacciaio Salient, fino a unire il proprio flusso a quello del ghiacciaio Blue.\nStoria.\nIl ghiacciaio Hooker \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva da quello del vicino monte Hooker, a sua volta cos\u00ec chiamato agli inizi del Novecento in onore del botanico ed esploratore britannico Joseph Dalton Hooker."}
{"id": "8440424", "revid": "101768", "url": "https://it.wikipedia.org/wiki?curid=8440424", "title": "Cauria", "text": ""}
{"id": "8440427", "revid": "1910402", "url": "https://it.wikipedia.org/wiki?curid=8440427", "title": "Is It ... Man or Astroman?", "text": "Is it... Man or Astroman? \u00e8 il primo album dei Man or Astro-man?, pubblicato nel 1993. La copertina \u00e8 stata realizzata dall'artista statunitense Richard M. Powers, illustratore di fantascienza e fantasy.\nCampionamenti audio.\nNei brani sono presenti dei campionamenti tratti da film (e non) di fantascienza degli anni '50-'60:\n\u2022 \"Taxidermist surf\" \u00e8 tratto dal film \"Quei fantastici razzi volanti\" del 1953.\n\u2022 \"Invasion of the Dragonmen\" \u00e8 ispirato al fumetto \"Spider-Man book-and-record \"Invasion of the Dragon Men\"\".\n\u2022 \"Nitrous Burn Out\" contiene dialoghi tratti dai film \"Viva Knievel!\" E \"Death Race 2000\".\n\u2022 \"Illudium Q-36\" fa riferimento al personaggio di Chuck Jones Marvin il Marziano (il titolo si riferisce all'arma utilizzata dall'alieno). I campionamenti sono stati trattati dai cartoni \"Duck Dodgers in the 24\u00bdth Century\" (1953) e \"Hare-Way to the Stars\" (1958).\n\u2022 \"Sadie Hawkins Atom Bomb\" si ispira a tre fonti: al film \"Queen of Outer Space\" (1958), al fumetto \"Superman book-and-record \"City Under Seige\"\" e ad una non identificata.\n\u2022 \"The Human Calculator\" si ispira a Scott Flansburg, soprannominato \"il calcolatore umano\".\n\u2022 In \"Cattle Drive\" si possono sentire dei muggiti alla fine del brano (fonte sconosciuta).\n\u2022 \"Escape Through The Air Vent\" si ispira ad una pubblicit\u00e0 britannica di un'enciclopedia.\n\u2022 \"Rudy's lounge\" si ispira al gioco \"Williams Electronics pinball game FunHouse\".\n\u2022\"Alien Visitors\" contiene dialoghi tratti dai B-Movie \"La Terra contro i dischi volanti\" (1956) e \"Plan 9 from Outer Space\" (1959), e dalla serie televisiva del 1963 \"The Outer Limits\".\nFormazione.\nPotrebbero essere:\n\u2022 Star Crunch - chitarre, voce\n\u2022 Dr. Deleto &amp; His Invisible Vaportron - basso, chitarra ritmica.\n\u2022 Coco, The Electronic Monkey Wizard - basso, percussioni.\n\u2022 Birdstuff - Hi-hat.\n\u2022 Grand Master Useless - basso in \"Sadie Hawkins Atom Bomb\" e \"Illidium Q-36\".\n\u2022 John Agar, attore di B-Movie, \u00e8 stato accreditato \"(...) perch\u00e9 il suo nome \u00e8 in tutto il resto\"."}
{"id": "8440428", "revid": "112608034", "url": "https://it.wikipedia.org/wiki?curid=8440428", "title": "Chiesa di San Giovanni d'Assemine", "text": ""}
{"id": "8440430", "revid": "585241", "url": "https://it.wikipedia.org/wiki?curid=8440430", "title": "Trifoglio dei prati", "text": ""}
{"id": "8440431", "revid": "585241", "url": "https://it.wikipedia.org/wiki?curid=8440431", "title": "Trifoglio irlandese", "text": ""}
{"id": "8440433", "revid": "1305772", "url": "https://it.wikipedia.org/wiki?curid=8440433", "title": "Alysbeth F\u00e9lix", "text": "Biografia.\nDebutta internazionalmente a 16 anni partecipando in una gara di 400 metri piani alla Gymnasiade 2009 di Doha, classificandosi settima. Sperimenta diverse discipline dell'atletica, tra cui soprattutto il salto in alto e il salto in lungo, fino a prendere la strada delle prove multiple a partire dal 2013 nelle maggiori competizioni regionali e continentali. Nel 2016 ha preso parte ai Giochi olimpici di , classificandosi ventiseiesima."}
{"id": "8440435", "revid": "358169", "url": "https://it.wikipedia.org/wiki?curid=8440435", "title": "Alysbeth Felix", "text": ""}
{"id": "8440436", "revid": "132406", "url": "https://it.wikipedia.org/wiki?curid=8440436", "title": "Manga Do", "text": ""}
{"id": "8440441", "revid": "585241", "url": "https://it.wikipedia.org/wiki?curid=8440441", "title": "Trifoglio (disambigua)", "text": ""}
{"id": "8440447", "revid": "112608549", "url": "https://it.wikipedia.org/wiki?curid=8440447", "title": "Oratorio di San Giovanni Battista (Assemini)", "text": ""}
{"id": "8440463", "revid": "713168", "url": "https://it.wikipedia.org/wiki?curid=8440463", "title": "Georgy Chicherin", "text": ""}
{"id": "8440478", "revid": "112608734", "url": "https://it.wikipedia.org/wiki?curid=8440478", "title": "Chiesa di San Pietro Pescatore", "text": ""}
{"id": "8440479", "revid": "1310927", "url": "https://it.wikipedia.org/wiki?curid=8440479", "title": "Jaba K'ank'ava", "text": ""}
{"id": "8440480", "revid": "112608759", "url": "https://it.wikipedia.org/wiki?curid=8440480", "title": "Costantino Salusio II", "text": ""}
{"id": "8440484", "revid": "701654", "url": "https://it.wikipedia.org/wiki?curid=8440484", "title": "Andrea Di Marco", "text": "Membro del collettivo comico genovese Bruciabaracche, Andrea Di Marco \u00e8 il volto e fondatore del \"Movimento Estremista Ligure\u00a0\u2013 Basta Milanesi\", goliardico partito politico noto per i comunicati contro la migrazione estiva dei milanesi in Liguria.\nBiografia.\nAndrea Di Marco si diploma al conservatorio in tromba nel 1995, e inizia la sua carriera artistica con il gruppo comico-musicale dei Cavalli Marci, capitanati da Claudio Nocera (in arte Rufus) e composto tra gli altri da Luca Bizzarri, Paolo Kessisoglu, Alessandro Bianchi, Michelangelo Pulci e Fabrizio Casalino. In televisione partecipa con i Cavalli Marci come attore-musicista alle trasmissioni \"Ciro il figlio di Target\" di Gregorio Paolini su Italia 1, condotto da Gaia De Laurentiis, \"Serenate\" di Fabio Fazio su Rai 2, condotto da Andrea Pezzi e \"Palcoscenico\" di Felice Cappa, sempre su Rai 2. \u00c8 inoltre tra gli autori e interpreti della trasmissione radiofonica \"Cavalli marci in treno\" su Radio Italia Network e interpreta un ruolo non protagonista nel film musicale \"Come se fosse amore\", prodotto da Medusa.\nDa \u201csolista\" partecipa nel 2003 di \"Colorado Caf\u00e8 Live\" condotto da Diego Abatantuono alla Salumeria della Musica di Milano, registrato in sei puntate per TSI e per il canale satellitare Paramount. Sempre nello stesso periodo, fa parte del sodalizio comico genovese Comedy Club, protagonista di una serie televisiva condotta da Max Novaresi e trasmessa su TSI e Telenord. Dal 2003 al 2005, Andrea Di Marco \u00e8 inoltre nel cast fisso di \"Bulldozer\", presentato da Enrico Bertolino e Federica Panicucci.\nNel 2006 conduce su Rai Radio2 la trasmissione \"Picnic\" ed entra nel cast di \"Tribb\u00f9\" su Rai 2, condotta da Alessandro Siani e Serena Garitta. Nel 2007-2008 fa parte del cast di \"Quelli che il calcio e\u2026\" condotto da Simona Ventura, di \"Zelig Off\" condotto da Teresa Mannino e Federico Basso e, insieme al gruppo dei Bermuda Circus, compone la colonna sonora comica di \"Mai Dire Marted\u00ec\" con la Gialappa's Band e il mago Forest, programma al quale partecipa negli anni con i personaggi di Don Giorgione e Povia. Nel 2009 Andrea Di Marco \u00e8 tra i protagonisti di \"Zelig Arcimboldi\" e partecipa insieme alla Gialappa's band a \"Mai dire Grande Fratello Show\" su Italia 1. Nel 2010, \u00e8 con la Gialappa's Band a \"Mai Deejay Gol\". trasmissione radiofonica su Radio Deejay durante i Mondiali di calcio in Sudafrica. Nell'estate del 2011 \u00e8 protagonista di \"Risollevante Tour\" per Comedy Central e cura \"Gnegneregne\", rubrica all'interno del \"Camaleonte\" per la radio svizzera RSI. Nell'autunno dello stesso anno partecipa a \"Zelig Off\" su Italia 1 e collabora con \"Striscia la notizia\" in qualit\u00e0 di autore.\nDal 2012 \u00e8 capocomico di \"Le Spigole\", laboratorio comico diretto da Graziano Cutrona. Nel 2014 fonda insieme ad altri comici genovesi (Maurizio Lastrico, Antonio Ornano, i Soggetti Smarriti Andrea Possa e Marco Rinaldi, Gabri Gabra, Carlo Denei, Enzo Paci, Andrea Bottesini e Graziano Cutrona) il gruppo dei \"Bruciabaracche\", campioni di incasso nelle serate di comicit\u00e0 genovesi. Nello stesso anno partecipa alla riedizione del progetto \"Cavalli Marci\". Nel 2016 entra a far parte del cast di \"Colorado\". Nel 2018-2019 fa inoltre parte del cast di Zelig Time su Zelig TV. A ottobre 2019 \u00e8 ospite nell'ExtraFactor della tredicesima edizione di \"X-Factor\" su Sky Italia, dove riassume con la sua chitarra i fatti salienti dalla prima puntata. Nel 2020, durante il lockdown per la pandemia da Covid-19, i video delle sue esibizioni da casa hanno riscosso particolare successo, tra canzoni irriverenti cantate dal balcone, comunicati del Movimento Estremista Ligure e \"Zena de quand'eh in figgeu\", canzone ironica e nostalgica cantata virtualmente insieme ad altri comici, tra cui Maurizio Lastrico, Paolo Kessisoglu, Daniele Raco, Andrea Carlini, Enzo Paci e Aldo De Scalzi.\n\u00c8 un tifoso del Genoa."}
{"id": "8440486", "revid": "1123217", "url": "https://it.wikipedia.org/wiki?curid=8440486", "title": "Boletus pulverulentus", "text": ""}
{"id": "8440488", "revid": "112608837", "url": "https://it.wikipedia.org/wiki?curid=8440488", "title": "Costantino Salusio II de Lacon-Gunale", "text": ""}
{"id": "8440496", "revid": "1544245", "url": "https://it.wikipedia.org/wiki?curid=8440496", "title": "AVRO", "text": ""}
{"id": "8440498", "revid": "76963", "url": "https://it.wikipedia.org/wiki?curid=8440498", "title": "Hugh MacDiarmid", "text": "Ha guidato il Rinascimento scozzese (un movimento culturale dell'inizio del XX secolo) ed \u00e8 probabilmente il pi\u00f9 importante poeta scozzese dai tempi di Robert Burns.\nHa partecipato alla creazione della versione scozzese del modernismo. Insolitamente per una prima generazione di modernisti, era un comunista. Insolitamente per un comunista, era un nazionalista scozzese. Scrisse sia in inglese che in scots letterario (spesso chiamato lallan).\nBiografia e attivit\u00e0 poetica.\nLa famiglia Grieve viveva in un appartamento sopra la Biblioteca della citt\u00e0 di Langholm, che ha suscitato l'interesse di MacDiarmid per la letteratura. Inizialmente voleva fare l'insegnante e ha fatto un apprendistato a Edimburgo, ma ha poi lavorato come giornalista per i giornali locali in Scozia e Galles. \nNel 1915 si un\u00ec al Royal Army Medical Corps, per il quale prest\u00f2 servizio in Grecia e Francia. Durante questo periodo, ha espresso le sue prime ambizioni letterarie. Nel 1918 contrasse la malaria e torn\u00f2 in Scozia. L\u00ec ha lavorato di nuovo come giornalista; negli anni '20 viveva a Montrose, dove non era solo il principale reporter del giornale, ma lavorava anche per l'Arbitrato e l'amministrazione della contea.\nIl suo crescente interesse per un Rinascimento della cultura scozzese - e la sua indipendenza a fianco di quella inglese - andarono di pari passo con le sue prime attivit\u00e0 poetiche e, in definitiva, un intero movimento culturale, il Rinascimento scozzese. MacDiarmid, come si chiamava dagli anni '20, pubblic\u00f2 un'antologia con poesie, una rivista letteraria e nel 1925 il suo primo volume di poesie sugli scozzesi, \"Sangshaw\". L'anno seguente - anche sullo scots - segu\u00ec \"A Drunk Man Looks the Thistle\", una lunga poesia modernista che esamina la situazione culturale, politica e metafisica della Scozia. \u00c8 considerato il suo Magnum Opus.\nTrascorse gli anni '30 con la sua seconda moglie a Whalsay, dove continu\u00f2 a scrivere, facendo campagne per il Rinascimento scozzese e la lingua gaelica scozzese, e ricominci\u00f2 l'uso della lingua inglese in saggi e testi teorici su politica, scienza, filosofia. Divenne sempre pi\u00f9 politicamente attivo per rappresentare le sue posizioni socialiste, scozzesi e internazionaliste. Nel 1928 fu co-fondatore del Partito Nazionale di Scozia, predecessore del Partito Nazionale Scozzese. Nel 1964 fu candidato del Partito Comunista di Gran Bretagna per la carica di primo ministro alle elezioni generali.\nLui e sua moglie hanno trascorso gli ultimi 27 anni della loro vita in modeste circostanze al Brownsbank Cottage nel Lanarkshire Meridionale, che ora \u00e8 un museo e centro di scrittori. Nel 1974 divenne professore alla Royal Scottish Academy, nel 1978 presidente della Poetry Society.\nOpere e pubblicazioni.\nLettere.\nVedi anche:"}
{"id": "8440500", "revid": "1782831", "url": "https://it.wikipedia.org/wiki?curid=8440500", "title": "Monteluce", "text": "Monteluce \u00e8 un quartiere di Perugia, parte dell'area subcomunale ex Circoscrizione I Centro storico Porta Sole.\nSviluppatosi sin dall'antichit\u00e0 come prolungamento del centro storico fuori dalle mura di cinta medioevali e, parallelamente, attorno alla Chiesa di Santa Maria Assunta - a ridosso della quale nell'Ottocento si \u00e8 iniziato a costruire il Policlinico di Perugia, strutturato in numerosi plessi dal 2007 definitivamente trasferiti presso la nuova Azienda Ospedaliera Santa Maria della Misericordia - si \u00e8 fiorentemente espanso dagli ultimi trent'anni del Novecento fino a raggiungere l'attuale popolazione circa 4000 abitanti. Come tutti i nuclei esterni al centro di Perugia sviluppatisi lungo le direttrici collinari, il massiccio inurbamento (anni '50-'60) di Monteluce si ebbe sotto la pressione dell'industria edilizia, svincolato da un disegno organico.\nLe mura pi\u00f9 esterne rispetto alla cinta medievale, sorte nei secoli XIII-XIV, cingevano perpendicolarmente i vicoli sorti fuori della suindicata nei dintorni della Porta Pesa. Tratto poi demolito nell'Ottocento per fare spazio a nuovi edifici e alla dogana poi a loro volta demoliti nel Novecento.\nHa un'area di circa 870.000 m.2 prevalentemente non pianeggianti e un perimetro di circa 5-6 km. (ma nessuna divisione amministrativa \u00e8 stata fatta in via ufficiale pertanto risulta difficile dirlo con certezza). \u00c8 delimitato a nord, est e sud dal finire delle costruzioni in ragione del forte pendio che non ha consentita l'urbanizzazione (la citt\u00e0 riprende ai piedi del colle con le frazioni di Casaglia e Ponte Felcino), a ovest da Corso Bersaglieri e dal Largo di Porta Pesa (ove si trova l'omonima porta della cinta medievale).\nIn ragione della presenza di uno dei poli ospedalieri pi\u00f9 importanti e progrediti d'Italia, nonch\u00e9 della rinomata Facolt\u00e0 di medicina e chirurgia dell'Universit\u00e0 degli Studi di Perugia di via del Giochetto (oggi anch'essa trasferita presso il nuovo Policlinico e occupata da altri dipartimenti dell'ateneo), le sue strade erano trafficatissime e la zona era servita anche dal filobus linea 3 (1963-1975). I problemi di caos e traffico si sono ridotti drasticamente col trasferimento dell'ospedale, e oggi le vie principali del quartiere sono bloccate nei soli orari di punta (rimangono comunque strade importanti visto che portano verso il centro il flusso dell'Eugubino).\nSant'Erminio.\nLa parte settentrionale di Monteluce - che propriamente consiste nella sola sommit\u00e0 del colle, rappresentata dalla piazza prinicopale ove s'innalza la chiesa di Santa Maria Assunta - e vale a dire quella zona che si sviluppa attorno alle diramazioni della via Eugubina, \u00e8 nota come quartiere Sant'Erminio. Ivi si trova il Monastero delle Clarisse di Santa Maria di Monteluce in Sant'Erminio.\nNuova Monteluce.\nLo spostamento del Policlinico di Perugia a Sant'Andrea delle Fratte ha lasciato un enorme vuoto nel quale si \u00e8 presto visto il rischio del degrado urbano. Per questa ragione, sin dal 2006 l'amministrazione si \u00e8 attivata varando il progetto che si \u00e8 poi denominato della \"Nuova Monteluce\", ultimato nel 2019. Si sono realizzati parcheggi, aree verdi, residenze (anche case popolari comunali), spazi pedonali (la piazza Cecilia Coppoli al centro del nuovo complesso). Il tutto compatibilmente con l'impatto ambientale (forte in ragione del fatto che il policlinico, esposto a sud, \u00e8 ben visibile dall'area meridionale della citt\u00e0 vecchia) e con la conservazione del Convento e di alcuni edifici - di cui si \u00e8 ritenuta doverosa la conservazione - dell'ex ospedale (nello specifico uno dei numerosi padiglioni e la cappella). Si accede infatti all'area mediante il vecchio portale dell'ospedale, sicch\u00e9 la facciata su Piazza Monteluce \u00e8 rimasta inalterata.\nNon sono mancate, di recente, critiche connesse alla mancata esecuzione di parte dei lavori dovuta alla carenza dei fondi regionali per l'edilizia residenziale, che vede tutt'oggi le Imprese che hanno realizzato i lavori vantare crediti impagati per circa 3 mln di euro dal Fondo Monteluce.\nPer tale questione pare si sia interessata anche la Presidente Donatella Tesei.\nPorta Pesa e Borgo Sant'Antonio.\nNel largo di Porta Pesa si trova l'omonima porta urbica a sesto acuto del XII-XIII secolo appartenente alla cinta primitiva medioevale e realizzata in arenaria. Nota anche come Arco dei Tei, prende questo nome dall'abitazione l\u00ec vicina della famiglia dei Tei. Diversamente, il nome \"pesa\" viene dalla originaria presenza della bascula per la pesa dei carri, avendo l'amministrazione perugina l\u00ec stabilita una barriera daziaria.\nSul Corso Bersaglieri - zona ove \u00e8 molto attivo l'associazionismo di quartiere - si tiene ogni 12 gennaio la festa di Sant'Antonio Abate protettore degli animali.\nFontenuovo, San Bevignate e Cimitero monumentale.\nAgli estremi del Monteluce, dirigendosi verso la frazione di Casaglia, oltre la quale si sviluppa la citt\u00e0 bassa ai piedi dell'altura (Ponte Valleceppi e Pretola a nord-est e Ponte San Giovanni a sud-est), si incontrano i cimiteri storici di Perugia: lungo la via Enrico dal Pozzo (che, provenendo dal centro, prima attraversa il medievale borgo di Fontenuovo) vi sono sia il Cimitero monumentale sia il Cimitero comunale.\nPoco prima si trova anche la Chiesa di San Bevignate (1256-1262), legata al culto del santo locale di cui non si hanno notizie attendibili se non che appartenne all'ordine dei Templari e dei cavalieri di Malta. Questa si staglia sul ciglio del colle ed \u00e8 visibile da buona parte dell'est cittadino.\nInfrastrutture e trasporti.\nA partire dagli anni '60 \u00e8 stata in servizio a Monteluce (con capolinea nell'omonima piazza, davanti all'ingresso del Policlinico) la linea 3 della rete filoviaria di Perugia, dismessa nel 1975.\nNel 2004 transitavano in piazza Monteluce oltre 10 linee urbane di autobus gestite da A.P.M. S.p.A. provenienti e dirette in ogni quartiere della citt\u00e0, per una frequenza media di circa 1 corsa ogni 2 minuti.\nSul finire degli anni '90 veniva approvato il progetto definitivo del Minimetro di Perugia comprensivo di due linee di cui una (la numero 2) interamente sotterranea con capolinea a Perugia Sant'Anna, passaggio per l'intersezione con la linea 1 \"Pincetto\" e terminal proprio a Monteluce. Ma i finanziamenti scarseggiavano, \u00e8 sempre mancato il progetto esecutivo e il governo Renzi ha anche inserito l'opera tra le cc.dd. italiane incompiute. Taluni hanno ritenuto che il sistema Minimetr\u00f2 fosse scarsamente funzionale se carente di questo troncone, altri hanno smorzato la critica in ragione del trasferimento del Policlinico in periferia. In merito, \u00e8 stata anche proposta la realizzazione di una nuova tramvia a binario unico alternato con passaggio lungo viale Maria Alinda Bonacci Brunamonti e capolinea nella Nuova Monteluce, e il Comune di Perugia - sotto la giunta Romizi - ha preso in considerazione l'idea di un autobus a transito rapido (c.d. \"bus rapid transit\").\nAttualmente, il servizio gestito da Busitalia S.p.A. Umbria (Divisione per il T.P.L. urbano della citt\u00e0 di Perugia) prevede il passaggio da Monteluce e Sant'Erminio delle linee bus A, C, D, F, L, N, P, Q, Z21 (parzialmente), 101, 104, 112, 114, 117 (parzialmente), 118 (solo in una direzione), 119, 121 (parzialmente), 122."}
{"id": "8440502", "revid": "6923", "url": "https://it.wikipedia.org/wiki?curid=8440502", "title": "Ernesto Castelli", "text": "Biografia.\nFond\u00f2 \u00e8 fu presidente della Societ\u00e0 Atletica Milanese, che alla fine del 1800 introdusse lo sport della lotta dilettantistica in Italia presso la palestra nota in dialetto milanese come \"el paviment de giazz\" (letteralmente \"il pavimento di ghiaccio\"), disciplina che all'epoca non era esercitata da nessun club.\nNell'aprile 1899 partecip\u00f2 al primo campionato italiano di lotta greco-romana organizzato presso il Teatro Dal Verme di Milano su impulso de \"La Gazzetta dello Sport\". Vinse il titolo mettendo al tappeto Brancaleone, Sciancon e Oddone. Fu anche campione della citt\u00e0 di Milano.\nEbbe notevole gloria nel novembre 1889 quando ad un incontro internazionele disputato al Circo Medrano di Parigi riusc\u00ec a sconfiggere in soli 56 secondi il lottatore Laurent le Beaucairois, uno dei pi\u00f9 forti del professionismo dell'epoca.\nNel 1901 divenne nuovamente campione italiano vincendo sia il torneo degli 80 kg, sia l'oro assoluto.\nIl 16 giugno 1908, mentre attraversava piazza Castello, per recarsi al Politeama di Giacosa a Napoli, per partecipare ad un incontro internazionale, sub\u00ec il furto di tre medaglie d'oro da parte di un ladro: la prima del primo premio nel campionato italiano di lotta, la seconda del primo premio del campionato milanese, la terza del Club atletico romano.\nFu allenatore di Elia Pampuri, che si iscrisse al \"paviment de gazz\" all'et\u00e0 di sedici anni ed in seguito divenne uno dei lottatori italiani pi\u00f9 forti dei primi del Novecento, Arturo Annoni e Samuele Civelli.\nDivenne inoltre arbitro per la Federazione Atletica Italiana (FAI), fondata nel 1902 da Luigi Monticelli Obizzi (divenuta poi FIAP, FILPJ e FILPJK, quindi divisa in FIJLKAM e FIPCF).\nVenne sepolto al Cimitero Maggiore di Milano, ove in seguito i resti vennero tumulati in celletta."}
{"id": "8440510", "revid": "61051", "url": "https://it.wikipedia.org/wiki?curid=8440510", "title": "Graphoderus bilineatus", "text": "Il Ditisco a due fasce (Graphoderus bilineatus, ) \u00e8 una specie appartenente alla famiglia dei Dytiscidae, dell'ordine dei Coleoptera. una specie inserita come \"Vulnerabile\" (aggiornamento del 1996) nella Red List dell'IUCN (International Union for Conservation of Nature and Natural Resources). Dichiarata presente in Austria, Bosnia ed Erzegovina, Repubblica Ceca, Danimarca, Finlandia, Francia, Germania, Ungheria, Italia, Lettonia, Lussemburgo, Montenegro, Paesi Bassi, Norvegia, Polonia, Russia, Serbia, Slovacchia, Svizzera, Turkmenistan, Ucraina; vi \u00e8 possibilit\u00e0 che sia estinta in Belgio e si ha certezza di estinzione regionale in Gran Bretagna.\nCaratteri distintivi.\nGli esemplari adulti hanno una lunghezza che varia dai 14 ai 16 millimetri di forma discoidale appiattita. \u00c8 schiacciato in direzione dorso-ventrale con la parte posteriore del corpo leggermente dilatata. Presenta il dorso lucido e liscio, in particolare le elitre hanno un colore scuro tendente al marrone e dall'effetto marmoreo distribuito in modo uniforme su tutta la superficie. Sul capo si osserva una linea scura a forma di falce, con la parte concava rivolta verso il basso, in posizione frontale e due macchie quadrate unite da una linea sottile subito dietro gli occhi. Il pronoto \u00e8 delimitato, nei tratti marginali anteriori e posteriori, da due fasce sottili di colore nero. I maschi in generale presentano caratteristiche comuni alla sottofamiglia dei Dytiscinae, come le zampe provviste di setole nella parte ventrale e di forma rotondeggiante, con funzione natatoria.\nIn Italia esistono altre tre specie appartenenti al genere Graphoderus, con le quali si rischia di fare confusione perch\u00e9 molto simili tra loro: il \"Graphoderus cinereus\"(Linnaeus, 1758), il \"Graphoderus austriacus\"(Sturm, 1834) e il \"Graphoderus zonatus\". Il \"G. bilineatus\" si distingue dalle precedenti perch\u00e9 ha la banda giallo chiaro del pronoto 2-3 volte pi\u00f9 larga delle fasce nere che delimitano i margini anteriore e posteriore.\nHabitat e distribuzione.\nIl Ditisco \u00e8 un coleottero di ambienti d'acqua dolce caratterizzati da acque lentiche e presenza di vegetazione ripariale. Preferisce grandi stagni prevalentemente profondi con abbondante vegetazione sulle rive e talvolta anche torbiere. Lo si ritrova sia in aree a livello del mare che in aree montane. Questa grande distribuzione gli ha offerto una maggiore possibilit\u00e0 di trovare riparo in nicchie meno minacciate.\nIl \"G. BIlineatus\" \u00e8 minacciato prevalentemente dall'attivit\u00e0 antropica; dall'introduzione di specie alloctone come il Gambero della Luisiana; e dal pascolo non controllato sulla vegetazione ripariale degli stagni.\nBiologia.\nIl \"G. bilineatus\" \u00e8 una specie bivoltina e cio\u00e8 si sviluppano due generazioni durante il periodo di attivit\u00e0. Per il Ditisco questo periodo comprende tutta la primavera e l'estate. A svernare sono gli adulti della seconda generazione anche se ci sono delle eccezioni. Ci sono note contrastanti per quanto riguarda l'alimentazione: secondo alcuni autori sia gli adulti che le larve sono predatori attivi e necrofagi, mentre per altri sono sedentari e fitofagi.\nUova.\nHanno forma cilindrica di circa 2 millimetri di diametro, di colore biancastro. Si trovano a piccoli gruppi inseriti dentro gli steli delle piante acquatiche, subito sotto la superficie dell'acqua. \nLarve e pupe.\nLa larva si sviluppa entro due mesi, a volte due mesi e mezzo, dalla deposizione. Prima dello stadio di pupa, la larva cerca terreno soffice o detriti vegetali sotto cui passare le successive due settimane. Spesso le si trova sotterrate al riparo di una roccia o di un pezzo di legno. L'adulto appena formato rimane nascosto nel terreno per alcuni giorni finch\u00e9 il tegumento non si sar\u00e0 indurito abbastanza.\nAdulti.\nHanno vita acquatica. Spesso si ritrovano entrambe le generazioni durante gli ultimi mesi estivi, ma saranno prevalentemente gli adulti della seconda a svernare. Durante l'inverno si nascondono sulle piante acquatiche a ridosso dell'acqua. La particolarit\u00e0 dell'adulto \u00e8 che pu\u00f2 conservare uno strato d'aria sotto le elitre per lunghi periodi di immersione.\nConservazione.\nEssendo dichiarata \"Vulnerabile\" dalla IUCN, la specie viene inclusa negli allegati II e IV della Direttiva Habitat 92/43/CEE. L'allegato II racchiude tutte le specie che sono considerate di interesse comunitario e che richiedono la designazione di zone speciali di conservazione. Mentre l'allegato IV racchiude specie sempre di interesse comunitario, ma che richiedono una protezione rigorosa. \n\u00c8 inserita all'Appendice II, del Trattato numero 104, della Convenzione di Berna(1979). L'Appendice II racchiude tutte le specie che richiedono una protezione rigorosa."}
{"id": "8440515", "revid": "767487", "url": "https://it.wikipedia.org/wiki?curid=8440515", "title": "Redmi Go", "text": "Lo Xiaomi Redmi Go \u00e8 uno smartphone di fascia bassa prodotto da Redmi, sub-brand di Xiaomi, presentato a gennaio 2019 e rilasciato a febbraio 2019.\nCaratteristiche tecniche.\nHardware.\nIl Redmi 7 misura 140.4 x 70.1 x 8.4 millimetri e pesa 137 grammi. Ha un retro e un frame laterale in plastica e la parte anteriore in vetro.\n\u00c8 dotato di chipset Qualcomm Snapdragon 425, con CPU quad-core e GPU Adreno 308. Ha 1 GB di RAM e 8/16 GB di memoria interna eMMC 5.1, espandibili tramite microSD.\nHa uno schermo IPS LCD ampio 5\" pollici con risoluzione HD e aspect ratio 16:9.\n\u00c8 dotato di fotocamera posteriore doppia da 8 megapixel con f/2.0 e autofocus, in grado di registrare video full HD a 30 fps, e fotocamera anteriore da 5 megapixel, con f/2.2.\n\u00c8 dotato di connettivit\u00e0 GSM/HSPA/LTE, di Wi-Fi 802.11 b/g/n, Wi-Fi Direct, hotspot; di Bluetooth 4.1, A2DP, LE; A-GPS, GLONASS, BDS; di jack audio da 3.5\u00a0mm, di porta microUSB 2.0 OTG e di radio FM.\nHa una batteria agli ioni di litio non removibile da 3000 mAh.\nSoftware.\nDi serie ha Android Oreo 8.1 con Android Go, versione di Android semplificata e pi\u00f9 leggera per smartphone di fascia bassa.\nAccoglienza e vendite.\nIn India, il prezzo di lancio di Android Go \u00e8 stato di Rs. 4499, circa 60 euro, meno del concorrente Nokia 1 ma pi\u00f9 del popolare Jiophone 2, telefono con tastiera QWERTY e sistema operativo KaiOS venduto a circa 40 euro.\nIl sito AndroidWorld ha valutato il Redmi Go 7.5/10, considerandolo un dispositivo che, nonostante i numerosi svantaggi, si comporta meglio di come ci si aspetterebbe da uno smartphone dotato di 1 GB di RAM, mentre GizChina \u00e8 stato pi\u00f9 critico nei confronti del dispositivo, ritenendolo ben lontano dall'essere un \"best buy\" e meno consigliabile di dispositivi come Redmi 7A.\nSu AndroidAuthority lo smartphone \u00e8 stato giudicato come \"di gran lunga il migliore tra gli smartphone con Android Go\""}
{"id": "8440521", "revid": "767487", "url": "https://it.wikipedia.org/wiki?curid=8440521", "title": "Brittany non si ferma pi\u00f9", "text": "Brittany non si ferma pi\u00f9 \u00e8 un film commedia del 2019, diretto da Paul Downs Colaizzo.\n\u00c8 stato distribuito a livello globale il 15 novembre 2019 da Amazon Prime Video.\nTrama.\nLa newyorkese Brittany Forgler \u00e8 una ragazza di ventotto anni che lavora come maschera in un piccolo teatro. Assieme alla coinquilina Gretchen, ama trascorrere le serate nei locali e non lesina l'uso di droghe. Durante una visita medica il dottore afferma che Brittany \u00e8 in sovrappeso, quindi le consiglia di mettersi a dieta e condurre una vita pi\u00f9 sana perch\u00e9 \u00e8 troppo giovane per avere tutti quei chili addosso.\nDopo essersi rivolta a una palestra, dissuasa per\u00f2 dalla quota mensile che inciderebbe sulle sue finanze, Brittany decide di dedicarsi all'economico e individuale running. Superata l'inevitabile fatica iniziale, quando correre per un solo isolato \u00e8 gi\u00e0 un grande traguardo, Brittany accoglie l'invito della vicina di casa Catherine, con la quale non era mai andata d'accordo per via del suo essere perfettina, ed entra a far parte del suo gruppo di runner. Qui conosce Seth, un uomo gay con cui condivide il bisogno di correre per guadagnare in autostima. Brittany, Catherine e Seth suggellano la loro amicizia con il proposito di partecipare alla maratona di New York.\nAvendo necessit\u00e0 di frequentare la palestra per potersi allenare in vista della maratona, Brittany trova un secondo lavoro da dog sitter presso una coppia altolocata che trascorre la maggior parte dell'anno lontana da New York. Brittany conosce Jern, il dog sitter diurno che sfrutta il suo ruolo per vivere a scrocco nella casa dei datori di lavoro. Pur biasimando il comportamento di Jern, che ha qualche anno pi\u00f9 di lei e non sembra incline a diventare adulto, Brittany si innamora del giovane e si trasferisce a vivere sotto lo stesso tetto. Questo anche a causa di una lite con Gretchen, la quale non riesce a comprendere il suo nuovo stile di vita e rivorrebbe indietro la vecchia Brittany festaiola. Nel frattempo, Brittany manca di poco l'obiettivo di perdere 45 chili e non riesce a vincere la lotteria per iscriversi alla maratona, cosa che invece accade a Seth. Catherine offre all'amica i 5.000 $ del suo fondo familiare, affinch\u00e9 possa partecipare alla maratona per beneficenza. Tuttavia, Brittany rifiuta perch\u00e9 non vuole la carit\u00e0 di nessuno e intensifica gli allenamenti, provocandosi una frattura da stress che la costringe a un mese e mezzo di riposo, pregiudicando la sua partecipazione alla maratona.\nIl rientro a sorpresa dei padroni di casa comporta il licenziamento di Brittany e Jern. Costei decide di prendersi una pausa dal fidanzato, non sopportandone l'immaturit\u00e0, e torna a Philadelphia per trascorrere un periodo di riposo, ospite della sorella Cici e del cognato Demetrius. Nonostante i buoni propositi, Brittany non riesce a ritrovare la serenit\u00e0 e al compleanno di Demetrius finisce per litigare con una ragazza obesa, avendo rivisto in lei le proprie insicurezze. Tornata a New York, Brittany riallaccia i rapporti con Catherine e Seth, oltre a Jern cui propone di essere amici.\nUn anno dopo. Brittany partecipa alla maratona di complessivi 42 chilometri. Arrivata al km 35, i crampi le impediscono di continuare. Dagli spalti Seth e il marito, Catherine e Jern la spronano a non darsi per vinta e completare la corsa. Brittany riesce a tagliare il traguardo, vincendo la scommessa con s\u00e9 stessa e l'amore di Jern. Brittany e il fidanzato comprano casa insieme, dedicandosi al suo hobby preferito: la corsa.\nDistribuzione.\nIl film \u00e8 stato distribuito in tutto il mondo da Amazon Prime Video il 15 novembre 2019."}
{"id": "8440527", "revid": "1543377", "url": "https://it.wikipedia.org/wiki?curid=8440527", "title": "Giles Foden", "text": "Biografia.\nNato nel 1967 nel Warwickshire, nel 1972 si \u00e8 trasferito con la famiglia in Malawi prima di far ritorno in Inghilterra a 13 anni.\nDopo la laurea in letteratura inglese, ha frequentato un corso di scrittura creativa al St John's College di Cambridge.\nGiornalista per il Guardian, il suo romanzo d'esordio \"The Last King of Scotland\" ha ricevuto numerosi riconoscimenti ed \u00e8 stato trasposto in pellicola nel 2006 premiata ai BAFTA.\nInsegnante di scrittura creativa alla University of East Anglia, le sue opere non sono state ancora tradotte in italiano."}
{"id": "8440537", "revid": "729019", "url": "https://it.wikipedia.org/wiki?curid=8440537", "title": "Carnevale di Las Palmas de Gran Canaria", "text": "Il Carnevale di Las Palmas de Grande Canaria \u00e8 una delle feste storiche pi\u00f9 antiche dell'isola di Gran Canaria, che si celebra ogni anno a febbraio nella capitale da oltre cinque secoli. \u00c8 una fra le feste di maggiore rilevanza del paese. Nel mese di giugno 2011 ha ottenuto la dichiarazione come \"Festa di Interesse Turistico delle Canarie\" e nel mese di marzo 2017 quella di \"Festa di Interesse Turistico Nazionale\".\nDurante il Carnevale di Las Palmas si celebrano il \"Gala de Elecci\u00f3n de la Reina\" e, dal 1998, il \"Gala de Elecci\u00f3n del Drag Queen\". Inoltre, partecipano attivamente ai festeggiamenti e ai gala i gruppi che organizzano le murgas, rappresentazioni locali di spettacoli a tema comico-satirico.\nIl palcoscenico principale del Carnevale prende posto nel Parco di Santa Catalina ed \u00e8 costruito ogni volta da zero seguendo la tematica specifica del Carnevale, che cambia ogni anno. La partecipazione della cittadinanza \u00e8 massiccia specialmente negli eventi principali: la Gran Cabalgata, i Mogollones e l'Entierro de la Sardina (che chiude le celebrazioni).\nStoria.\nSecoli XV - XVIII.\nLe origini del Carnevale di Las Palmas risalgono all'inizio della storia della citt\u00e0. Al termine della conquista spagnola intorno alla fine del XV secolo, l'isola di Gran Canaria comincia a popolarsi non soltanto di castigliani ma di persone di distinte nazionalit\u00e0. Nell'agosto 1521, un gruppo di genovesi residenti nella citt\u00e0, (allora chiamata Real de Las Palmas) ha contribuito fortemente alla nascita del primo Carnevale, che aveva caratteri e scenari tipicamente italiani.\nGi\u00e0 all'inizio del secolo XVI, diversi documenti testimoniano la presenza di italiani nella citt\u00e0 e delle loro usanze di balli in maschera. Tra le figure principali di quest'epoca, si ricorda Bartolom\u00e9 Cairasco de Figueroa, nato l'8 ottobre 1538 da padre nizzardo e madre canaria, con origini italiane. Entrambi realizzavano balli in maschera.\nIl 2 maggio 1777 venne pubblicato un bando che proibiva ogni tipo di celebrazione di questo tipo, anche se gi\u00e0 esistevano certi divieti come quelli del vescovo Valent\u00edn Moran del 1751 (uno dei quali proibiva le processioni notturne) e quelli del Corregidor Don Mart\u00edn di Roxas y Teruel, dettati durante la sua visita all'isola di Gran Canaria nell'anno 1757.\nSecolo XIX.\nL'antico carnevale cominciava dalla Piazza della Feria fino al Paseo San Jos\u00e9, avendo come fulcro il famoso Gabinete Literario di Las Palmas e l'Alameda di Col\u00f3n, nel centro storico della citt\u00e0, e come asse principale la Calle Mayor de Triana.\nIn questo periodo iniziano a vedersi le prime sfilate pubbliche, passeggiate in maschera per la citt\u00e0 seguite da musica e fuochi pirotecnici. Nonostante l'entusiasmo della cittadinanza per le celebrazioni, queste dovevano fermarsi a mezzanotte, per i limiti imposti dell'Inquisizione.\nA met\u00e0 del XIX secolo diverse istituzioni socio-culturali (chiamate \"societ\u00e0\") partecipano ai festeggiamenti con le prime \"cabalgatas\" di carrozze e carri allegorici.\nSecolo XX.\nNel XX secolo l'apparizione di istituti come il Club Nautico o il Club Vittoria ampliano la mappa del Carnevale verso nord, raggiungendo i moli del porto e il quartiere de La Isleta. La repressione durante la dittatura franchista, come nel resto di Spagna, ha proibito queste celebrazioni e ha impedito lo sviluppo del Carnevale per alcuni decenni. Nonostante ci\u00f2, si cerc\u00f2 di proseguire la tradizione mascherandola sotto il nome di \"Feste d'Inverno\": i club sociali e sportivi organizzavano balli frequentati dalla cittadinanza, che vi partecipava nascondendo i costumi sotto coperte e lenzuola, fino all'arrivo nel locale.\nDopo la fine del regime franchista nel 1976 si tornarono a celebrare i festeggiamenti in pubblico.\nNegli anni '80 l'organizzazione del carnevale \u00e8 diventata sempre pi\u00f9 specializzata e professionale, esigendo budget sempre pi\u00f9 alti per offrire pi\u00f9 attivit\u00e0 alla cittadinanza. Ci\u00f2 ha dato il via ad un accordo tra il Patronato del Carnevale e il Comune di Las Palmas. In questo processo ha giocato una carta fondamentale la figura del sindaco Juan Rodr\u00edguez Doreste.\nNel corso degli anni '90 la struttura stessa del Carnevale subisce dei cambi: l'organizzazione crea la societ\u00e0 anonima \" Fiestas del Carnaval de Las Palmas\".\nIn principio tutti i gala e gli spettacoli offerti avevano sede nel Teatro P\u00e9rez Gald\u00f3s e nella Piazza di Santa Ana. Dopo i cambi di organizzazione, si spostarono allo Stadio Insular fino a che, nel 1995, passarono definitivamente nel Parco Santa Catalina, sito che si mantiene ad oggi come il fulcro delle celebrazioni di Carnevale.\nNel 1998 si \u00e8 celebrato, per la prima volta nel carnevale dell'isola, il Gala Drag Queen, con cui viene premiata la regina drag queen del Carnevale per l'anno in corso.\nSecolo XXI.\nIn oltre trent'anni di storia, il Carnevale moderno \u00e8 diventato una celebrazione dal forte impatto sociale ed economico per l'isola di Gran Canaria, facendosi notare in particolar modo anche fra i turisti, per cui rappresenta un'importante attrazione.\nNel 2001 si costituisce la societ\u00e0 \"Promoci\u00f3n de la Ciudad de Las Palmas de Gran Canaria S.A.\", che si fa carico dell'organizzazione e della gestione di tutte le feste cittadine, tra cui anche il Carnevale.\nNel mese di giugno 2011 la Viceconsejer\u00eda de Turismo del Governo delle Canarie ha concesso la dichiarazione al Carnevale come \"Festa di Interesse Turistico\", permettendo il consolidamento di queste celebrazioni come uno dei pilastri fondamentali per la promozione e l'attrazione del turismo sull'isola.\nIl 31 marzo 2017, il Ministero dell'Energia, Turismo e Agenda Digitale, tramite la Segreteria di Stato del Turismo, ha dichiarato il Carnevale una \"Festa di Interesse Turistico Nazionale\", elevandolo al rango pi\u00f9 alto delle celebrazioni spagnole."}
{"id": "8440543", "revid": "22475", "url": "https://it.wikipedia.org/wiki?curid=8440543", "title": "San Cristanziano", "text": "Biografia.\nNon esiste un'agiografia ufficiale di san Cristanziano e molte informazioni sulla sua vita non sono sicure.\nSecondo la tradizione, san Cristanziano nacque ad Ascoli, dove visse gran parte della sua vita. Venne istruito, battezzato e promosso all'ordine diaconale da sant'Emidio che lo tenne sotto la sua protezione. Il nome Cristanziano gli venne attribuito da Emidio per denotarlo come primo e pi\u00f9 antico cristiano battezzato. Serv\u00ec fedelmente sant'Emidio fino al martirio di quest'ultimo.\nSan Cristanziano fu martirizzato con la decapitazione il 13 maggio dell'anno 310 nella contrada di Ancaria (Ascoli) sotto l'imperatore Massenzio durante la prosecuzione della Persecuzione di Diocleziano. Prima del martirio fu sottoposto a numerose sevizie, inclusa la confittura di schegge di canne sotto le unghie.\nAlcune fonti riportano come data di morte il nove maggio 310, giorno in cui fu festeggiato come uno dei santi Patroni della citt\u00e0 di Ascoli e la sua Passione veniva onorata con una processione dal Duomo di Ascoli Piceno al Tempio Parrocchiale di San Vittore.\nLe spoglie si trovano nella cattedrale di sant'Emidio in Ascoli Piceno.\nCulto e festeggiamenti.\nLa festa di san Cristanziano si celebra il 13 maggio in tutti i paesi che lo venerano come santo Patrono.\nNella sua novena si ripete il versetto \"libera tutti noi dalle tempeste\".\nAnticamente san Cristanziano era chiamato in dialetto locale \"\"tat\u00e9un\u01dd\" (nonno, inteso in senso patriarcale, ovvero il punto di riferimento della famiglia). La tradizione popolare conserva un detto legato ai giorni che vanno dal 10 al 13 maggio. Tali giorni vengono chiamati rispettivamente \"Cat\u00e0ll\u01dd, cat\u00e0llitt\u01dd, cat\u00e0lleun\u01dd e tat\u00e9un\u01dd\" (maestro, piccolo maestro, grande maestro e nonno) a cui sono abbinati i rispettivi santi Nicola, Placido, Emidio e Cristanziano (tutti santi con la mitra). Secondo la tradizione, se piove durante uno di questi giorni continuer\u00e0 il maltempo fino a san Giovanni (24 giugno).\nNel giorno della sua festa si gusta la prima \"mazzarella di ciliegie\" che annuncia la stagione dei frutti. In dialetto locale: \"quande vojje tateun\u01dd, arroiva la sctagg\u00e9un\u01dd\" ('quando arriva il nonno, arriva la stagione').\nAnticamente egli era venerato anche in Lombardia, nella citt\u00e0 di Lodi e nel territorio marchigiano. Nel territorio dei Caraceni (o Frentani), che anticamente faceva parte delle terre di Ascoli, si trovava un \"nobil tempio\" intitolato a sant'Emidio e san Cristanziano..\nAgnone.\nNella cittadina di Agnone il culto di san Cristanziano nasce nel XV secolo, portato dai mercanti ascolani che intrattenevano intensi vincoli di artigianato e commercio con la cittadina agnonese.\nIl santo \u00e8 il patrono principale della cittadina di Agnone (i compatroni sono santa Teodora, san Filippo confessore e san Placido martire) e la sua festa viene celebrata il 13 maggio. Durante la sua festa viene celebrata la prima fiera dell'anno, che ha una notevole importanza per i cittadini del centro urbano, i contadini dell'agro e gli abitanti dei paesi vicini.\nNei giorni precedenti la festa i luoghi centrali di Agnone (corso Vittorio Emanuele, piazza Vittoria, via Roma) venivano occupati dai venditori ambulanti che dovevano partecipare alla fiera; questo perch\u00e9 molti provenivano da paesi lontani e volevano assicurarsi la possibilit\u00e0 di posizionare la propria bancarella in un punto centrale, in modo da ottenere una forte vendita.\nA causa del diffondersi dei mezzi di trasporto veloci e del calo demografico del paese questa usanza \u00e8 caduta in disuso.\nNella chiesa di san Marco, per tutta la stagione dei raccolti, si usa esporre la statua di san Cristanziano, dal suo stesso altare, alla venerazione dei fedeli.\nFino agli inizi del Novecento la festa iniziava gi\u00e0 dal novenario di preghiera quando dalle 13 parrocchie di Agnone le statue venivano portate nella chiesa di san Marco dove sostavano lungo le tre navate fino al giorno del festeggiamento. Alle ore 12 dello stesso giorno, dopo la messa tenuta dall'arciprete, partiva la processione che si snodava lungo le vie principali della cittadina e riportava tutte le statue nelle loro parrocchie.\nLe statue erano disposte in ordine ascendente, le statue di dimensioni pi\u00f9 piccole come san Vito (\"sand\u01dd Vetucce\") venivano portate dai bambini, fino a giungere alle statue pi\u00f9 grandi dei vescovi come san Nicola, san Placido e sant'Emidio che precedevano il clero del luogo allora numerosissimo (il vescovo, circa 20 sacerdoti semplici, i rispettivi parroci e l'arciprete) e la popolazione locale. Tale tradizione \u00e8 estinta dal 1933.\nLa processione del 13 maggio si concludeva nella chiesa di Maiella perch\u00e9 secondo la tradizione popolare \"san Benedetto doveva salutare la sorella santa Scolastica\". Tale tradizione \u00e8 estinta dalla fine del XX secolo.\nSul piano strettamente religioso il Breve Apostolico di Papa Pio VI (1776) arricch\u00ec la festa di san Cristanziano con le maggiori indulgenze per la durata di otto giorni (13-20 maggio).\nUn'altra consuetudine, non pi\u00f9 in uso, era quella eseguita la sera della vigilia della festa, prima dei Vespri, quando il sindaco portava a deporre ai piedi del santo patrono la chiave della citt\u00e0, che veniva restituita il giorno successivo durante la processione.\nCasalciprano.\nA causa della scarsit\u00e0 di fonti storiche, on \u00e8 possibile risalire al momento esatto in cui nella cittadina di Casalciprano \u00e8 iniziato il culto verso il santo; probabilmente essendo san Cristanziano discepolo prediletto di sant'Emidio (protettore del terremoto), Casalciprano, zona soggetta a terremoti, lo ha eletto suo protettore.\nNel giorno della sua festa vengono benedette delle piccole crocette di canna che vengono distribuite ai fedeli e, una volta conficcate nel terreno dei campi, li difendono dalle avversit\u00e0 atmosferiche.\nAd ogni approssimarsi di temporale gli scongiuri si facevano con la preziosa reliquia, alla porta della chiesa di santa Maria. Questa credenza nasce dal momento del suo martirio, quando una terribile grandinata si abbatt\u00e9 su una contrada, e termin\u00f2 soltanto per intercessione del santo che, alzando la mano, allontan\u00f2 il temporale che altrimenti avrebbe devastato le campagne.\nMaltignano.\nNella cittadina di Maltignano si svolge il Palio degli Arcieri in onore del patrono. Si tratta di un corteo medievale che coinvolge le varie contrade del paese, 4 partecipanti per contrada, che si sfidano nei sei giochi proposti con il fine di totalizzare il maggior punteggio.\nArte e monumenti.\nNella citt\u00e0 di Agnone una statua del santo si trova nella chiesa matrice di San Marco Evangelista. Si tratta di una statua in legno dipinto con intarsi in lamina d'oro dall'altezza di 2,10 metri racchiusa dall'altare in legno policromo dorato del XVII secolo in stile Barocco. Probabilmente l'altare fu realizzato da artisti del luogo.\nL'altare possiede delle colonne tortili che reggono la trabeazione superiore, fiancheggiate da due cariatidi che reggono lo stemma araldico della citt\u00e0. Le colonne riportano due stemmi identici, fregiati d'una A (iniziale di Agnone) su fondo verde.\nIn una pergamena ritrovata nella chiesa di San Marco Evangelista risalente al XV secolo, sotto il titolo di \"Altare di san Cristanziano, principale protettore della Citt\u00e0 \u00e8 scritto: \"Segue l'altare di San Cristanziano Vescovo e Martire, concesso all'Universit\u00e0 di Agnone, la quale a sue spese ha eretto l'altare, il quadro di tela e la statua di legno indorato.\" L'ultima informazione lascia pensare che non si tratti della statua attuale, bens\u00ec di una statua precedente, probabilmente distrutta con l'incendio del 1610.\nSi possono notare delle somiglianze con l'altare della Confessione che si trova nella Basilica di San Pietro a Roma dell'artista Gian Lorenzo Bernini. Il pastorale e la mitria lignei che indossa ferialmente sono sostituiti il giorno della festa con insegne in argento. La statua possiede alcuni attributi iconografici come il libro delle Sacre Scritture, la palma del martirio e le chiavi della citt\u00e0 a segno di custodia e protezione. Caratteristica \u00e8 la croce pettorale in filigrana d'argento del tesoro di san Cristanziano che le viene appesa al collo il giorno della festa.\nLa nicchia in cui si trova la statua pu\u00f2 essere nascosta da una tela; questo artifizio permette di proteggere la statua e consente di ottenere un notevole effetto scenico in stile sipario.\nNella tela il santo si trova al di sopra di un vasto caseggiato in atto di benedizione, rivestito dei segni pontificali; i lineamenti del volto sono addolciti rispetto a quelli tesi e austeri della statua. Di lato si trovano due angeli: uno legge un libro carico di fiori, l'altro richiama il martirio. Si tratta della rappresentazione di un racconto tradizionale, in cui gli abitanti videro in sogno sul cielo di Agnone questa figura con mitra e barba.\nSecondo la tradizione la statua proviene dalla chiesa di San Pietro Celestino (odiernamente Maiella) che conservava tale statua sotto il nome di san Benedetto (padre del monachesimo e fratello di santa Scolastica); tale chiesa era dismessa e in disuso e la statua fu portata nella chiesa di san Marco (dove si trova attualmente) dove venne rindorata e rivestita del piviale rosso in cartapesta e portata alla venerazione sotto il nome di san Cristanziano.\nNell'affresco della cupola della Cattedrale di Ascoli (sec. VIII) sono rappresentati alcuni santi che furono martirizzati nello stesso anno. Al centro vi \u00e8 la Madonna Assunta in cielo, ai lati troviamo i santi Emidio, Cristanziano, Germano, Euplo, Valentino e Benedetto.\nUn'altra immagine di san Cristanziano si ritrova nell'affresco della Chiesa Madre di Lisciano dell'anno 1475.\nA Maltignano se ne conserva la reliquia in una preziosa teca d'argento.\nDa qualche anno il comitato \u2018San Marco\u2019 si \u00e8 attivato con fede e passione per riaccendere il culto del patrono che stava scemando. Infatti diverse le azioni messe in campo con la distribuzione nelle scuole di un fumetto che presenta il santo ai giovanissimi, alla valorizzazione dell\u2019area antistante la chiesa, all\u2019organizzazione di incontri.\nIl 12 maggio 2021 \u00e8 stato presentato il busto del Santo realizzato dall'Artista Ettore Marinelli, un busto bronzeo che ritrae San Cristanziano giovanile, con la barba, la mitra e altri particolari, realizzato dopo una raccolta di denaro e argento utilizzato principalmente per il pastorale e la palma del martirio. Nei giorni della festa la mitra in bronzo sar\u00e0 ricoperta da quella autentica, finemente sbalzata in argento dai raffinatissimi orafi locali.\nLa statua \u00e8 stata interamente ideata, progettata, disegnata e plasmata in argilla da Ettore Marinelli, rifinita in cera, fusa in bronzo con la tecnica millenaria della \u2018cera persa\u2019 e, infine, accuratamente cesellata. Si \u00e8 preferito riservare l\u2019argento raccolto per gli accessori tralasciando l\u2019iniziale progetto di bagnare interamente il busto perch\u00e9 la copertura vela i particolari e l\u2019espressivit\u00e0 del volto. Ora si trova esposto nella chiesa di san Marco di Agnone."}
{"id": "8440544", "revid": "767487", "url": "https://it.wikipedia.org/wiki?curid=8440544", "title": "Paleoicnologia", "text": "La paleoicnologia \u00e8 una disciplina che si occupa dello studio di tracce fossili. Nonostante la frequente confusione con la paleoecologia e la sedimentologia in realt\u00e0 questa \u00e8 una branca autonoma e molto importante per quel che riguarda la paleontologia, questa disciplina studia in particolar modo gli icnofossili e rimanenze di materia biologica. Molti di questi si possono trovare nelle zone del Trentino o del Cretacico superiore di Altamura (Puglia). \nAlcuni tipi di icnogeneri sono: \nFonti.\n\"http://www.museopaleo.unimore.it/paleoicno.html\""}
{"id": "8440545", "revid": "767487", "url": "https://it.wikipedia.org/wiki?curid=8440545", "title": "Milan Ribar", "text": ""}
{"id": "8440547", "revid": "1534511", "url": "https://it.wikipedia.org/wiki?curid=8440547", "title": "Chevauch\u00e9e del Principe Nero (1355)", "text": "La chevauch\u00e9e\" del Principe Nero, conosciuta anche come la grande chevauch\u00e9e\", fu un'incursione a cavallo condotta su larga scala dall'esercito anglo-guascone al comando di Edoardo, detto il \"Principe Nero,\" tra il 5 ottobre e il 2 dicembre 1355. Giovanni I, conte di Armagnac, comandante delle armate francesi in Occitania, evit\u00f2 uno scontro diretto, rendendo la campagna relativamente poco movimentata.\nL'armata inglese, composta da un numero tra i ed i uomini marci\u00f2 da Bordeaux, all'epoca in mano britannica, sino a Narbona, percorrendo pi\u00f9 di 480 km e devastando un'ampia fascia di territorio francese. Bench\u00e9 durante questa campagna nessun territorio fosse incorporato negli estesi domini della casa dei Plantageneti, il regno retto da Giovanni II di Valois sub\u00ec un ingentissimo danno economico. Successivamente, dopo il termine di questa spedizione, l'esercito inglese riprese l'offensiva dopo il periodo natalizio, occupando, nei 4 mesi seguenti, pi\u00f9 di 50 citt\u00e0 o fortezze francesi. Nell'agosto del 1356 il Principe Nero si diresse a nord per compiere un'altra operazione, forte di uomini. A differenza dell'anno precedente, egli fu per\u00f2 intercettato dal numericamente superiore esercito francese, composto da soldati, venendo costretto ad ingaggiare battaglia a Poitiers, dove distrusse definitivamente l'armata avversaria e cattur\u00f2 lo stesso sovrano nemico.\nAntefatti.\nSin dalla conquista normanna del 1066, i monarchi inglesi avevano posseduto numerosi titoli ed importanti terre in Francia, il cui possesso li aveva resi vassalli dei sovrano francese. A seguito di una serie di aspri disaccordi tra Filippo VI di Valois ed Edoardo III Plantageneto, il 24 maggio 1337 il \"Conseil du Roi\" stabil\u00ec che le terre detenute dal sovrano inglese in Francia dovessero essere confiscate a causa dell'ostile comportamento del britannico. Questo provvedimento fu una delle principali cause dell'inizio della cosiddetta guerra dei cent'anni, i cui effetti economici e sociali furono devastanti per entrambe le parti.\nPrima dell'inizio del conflitto, la Guascogna era una regione fiorente, ed ogni anno oltre mille navi solcavano i mari del golfo di Biscaglia. La tassa pretesa dalla corona inglese sul vino di Bordeaux rappresentava una grossa parte delle entrate delle casse reali dei Plantageneti, superando di gran lunga tutti gli altri dazi commerciali britannici messi assieme. La capitale dell'Aquitania aveva una popolazione di oltre abitanti, maggiore di quella di Londra, e rispetto a quest'ultima, era molto pi\u00f9 produttiva. Tuttavia, in quel periodo il deterioramento delle buone relazione con la corona francese aveva causato un drastico calo dell'importazione di beni di prima necessit\u00e0 dal regno dei Valois, conducendo la Guascogna ad acquistare cibarie provenienti dalla sola Inghilterra. Eventuali interruzioni dell'usuale collegamento marittimo tra le isole oltremanica ed i territori Plantageneti in Francia avrebbero causato una gravissima crisi del sistema economico inglese, portando fame in Guascogna ed Aquitania e povert\u00e0 nei territori isolani. \nSebbene i territori occitani fossero la causa della guerra, Edoardo III riusc\u00ec a stanziare poche risorse per la loro difesa, operando militarmente nel solo nord della Francia, facendo in modo che la produzione guascona non s'interrompesse. Ma nel 1339 l'esercito dei Valois assedi\u00f2 Bordeaux, provocando gravi danni alla citt\u00e0. Per permettere all'Aquitania di riprendersi dalla scorreria, nel luglio del 1346 Edoardo III sbarc\u00f2 in Normandia, costringendo Filippo VI di Francia a muovere verso il nord, abbandonando velocemente la Guascogna.\nIl porto francese di Calais cadde in mano inglese il 3 agosto 1347, dopo un assedio dalla durata di ben undici mesi. A causa dell'evoluzione della situazione europea fu firmata una tregua, che garant\u00ec il cessare delle ostilit\u00e0 sino al 1351, quando avvennero altri scontri, anche se di minore rilevanza. Poco dopo la firma del trattato la Peste nera raggiunse infatti la Francia settentrionale e l'Inghilterra meridionale, provocando la morte di circa il 45% della popolazione. I negoziati per una pace definitiva iniziarono nel 1353 ad Avignone, con la mediazione di Papa Innocenzo VI. Nonostante questo le trattative si conclusero nel nulla nel 1355, quando Edoardo III, raccolte sufficienti somme di denaro, organizz\u00f2 una spedizione nella regione dell'Occitania. Il nuovo re, Giovanni II di Francia, succeduto al padre Filippo VI nel 1350, tent\u00f2 di costruire fortificazioni in grado di resistere all'armata britannica, ma a causa della mancanza di capitale aureo all'interno del tesoro reale le forze messe in campo furono largamente insufficienti.\nNelle loro campagne occitane del 1345 e del 1346, gli inglesi avevano portato il fronte di guerra ben oltre i confini guasconi, garantendo le scorte di cibo sufficienti all'esercito e riuscendo a mantenere incolumi da minacce francesi i territori conquistati. Nell'immediato sud sorgeva la Contea di Armagnac, pressoch\u00e9 non danneggiata dalla guerra. Era il cuore dei vasti e numerosi domini di Giovanni I, capitano del re di Francia nel sud-ovest occitano e il pi\u00f9 potente aristocratico della regione. Egli, durante gli anni precedenti all'inizio del conflitto, aveva premuto affinch\u00e9 questo avvenisse, desideroso di impadronirsi delle terre di propriet\u00e0 della corona d'oltremanica. Ignorando gli ordini di re Giovanni II, nel 1354 aveva fatto irruzione in Aquitania, tentando di occupare diversi castelli. Fallendo, vi tent\u00f2 nuovamente l'anno successivo, riuscendo a saccheggiare vari villaggi e centri di media importanza.\nA seguito della decisione del re d'Inghilterra di troncare definitivamente la tregua, il figlio maggiore di questi, Edoardo di Woodstock, riun\u00ec un esercito per compiere la spedizione successivamente nota come \"chevauch\u00e9e\". Egli giunse in terra continentale il 20 settembre 1355, con un degno seguito di 2200 armati inglesi. Fu dunque riconosciuto ufficialmente luogotenente del re suo padre, con poteri eguali a quelli di un plenipotenziario. Sotto le pressioni dei nobili guasconi, il principe accett\u00f2 di fare della contea di Armagnac il suo primo obiettivo, aggiungendo al proprio esercito tra i 5 ed i 6.000 armati locali. A fornire sostegno con cibo e beni di prima necessit\u00e0 vi erano carri, incaricati anche di trasportare il grano per i cavalli. Tali mezzi furono utilizzati successivamente per portare il bottino della spedizione a Bordeaux.\nChevauch\u00e9e.\nSpedizione verso est.\nIl 5 ottobre 1355 le armate sotto il comando del Principe Nero lasciarono Bordeaux. A causa della carenza dei beni di prima necessit\u00e0 che riuscirono a reperire durante le prime giornate di marcia, presso Saint-Macaire, i soldati inglesi ricevettero rifornimenti e vettovaglie da dei rinforzi, raggiungendo il confine con la contea d'Armagnac il 12 ottobre. Si \u00e8 stimato inoltre che a causa della velocit\u00e0 costante che fece mantenere alla sua armata, il Principe Nero avrebbe perduto, facendoli azzoppare o venendo costretto a sopprimerli a causa della loro stanchezza, almeno cavalli. Una volta penetrati nel territorio del conte Giovanni I, Edoardo del Galles fece spiegare i vessilli, creando cavalieri e dividendo l'armata in tre colonne, che viaggiarono parallele, devastando in undici giorni citt\u00e0 mal fortificate o fertili campagne.\nGiovanni d'Armagnac, nonostante la forte superiorit\u00e0 numerica, evit\u00f2 di dare battaglia, venendo soccorso dalle armate ausiliari di Giacomo I di Borbone-La Marche, connestabile di Francia e Jean de Clermont, maresciallo del re. Essi si ritirarono a Tolosa, potenziando le mura e distruggendo i ponti d'accesso alla citt\u00e0. Ma il principe Nero comprese le difficolt\u00e0 che avrebbe incontrato assaltando il centro abitato occitano, proseguendo verso est e guadando i fiumi Garonna e Ari\u00e8ge. Durante questa operazione venne perso un numero relativamente contenuto di uomini e cavalli, i quali annegarono a causa della corrente. Ma questo avvenimento scosse i francesi, che credendo il principe d'oltremanica puntasse a Tolosa avevano lasciato sguarniti i guadi. \nL'area saccheggiata dagli inglesi era il granaio del regno di Francia, venendo descritta da un cronista contemporaneo come la \"terra pi\u00f9 opulenta del mondo\". E fu proprio per indebolire le armate avversarie che per ordine del principe nero i britannici bruciarono i mulini a vento, rendendo la regione improduttiva. L'armata, divisa in tre corpi, prese dunque d'assalto Carcassonne, centro culturale, politico, religioso e finanziario della zona. Pur di salvare le proprie case, i cittadini, rifugiatisi nella fortezza, offrirono agli inglesi somme di denaro sbalorditive. Ma tutte le proposte ricevettero un secco rifiuto, ed Edoardo del Galles fece appiccare fuoco alla citt\u00e0, abbandonandola. Due giorni dopo, l'8 novembre, raggiunsero Narbona, ad appena 16 chilometri dal Mediterraneo. La citt\u00e0, governata all'epoca dal visconte Aimerico VI e poco meno popolosa di Londra, fu assaltata e danneggiata, rispondendo all'attacco con innovative e rudimentali armi da fuoco.\nA causa della spedizione il Sud della Francia fu notevolmente impoverito, venendo brutalmente saccheggiato. Poco dopo il termine delle operazioni giunsero dei nunzi pontifici da Avignone, i quali tentarono di organizzare una tregua, anche se momentanea. Ma nonostante le pressioni del papa fu detto loro di poter parlare di tali questioni solo con re Edoardo III.\nRitorno in Guienna.\nL'Armagnac, con il Borbone ed il Clermont, guid\u00f2 una parte dell'esercito francese ad Homps, a 24 chilometri ad ovest di Narbona, dove un ponte attraversava il fiume Aude. I comandanti speravano infatti di costringere gli inglesi ad attaccarli guadando il corso d'acqua, combattendo dunque in netto svantaggio strategico. Ma l'esercito del Principe Nero evit\u00f2 ancora una volta la battaglia, allontanandosi da Narbona, ma venendo comunque attaccati da una sortita della milizia cittadina. Giunti a B\u00e9ziers decisero per\u00f2 di non assaltarla, stabilendo di fare ritorno dei possedimenti inglesi della Guienna. La seconda marcia fu particolarmente ardua, e l'acqua, secondo un cronista, scarseggiava a tal punto da portare i soldati a dare da bere il vino ai cavalli. Cos\u00ec il Principe Nero ritorn\u00f2 verso Carcassonne, saccheggiando la prosperosa citt\u00e0 di Limoux, che fu totalmente distrutta.\nIl 17 novembre il Principe Nero incontr\u00f2 Gastone III di Foix, avversario del conte d'Armagnac ed influente nobile della regione occitana. Anche se i dettagli sulla discussione sono sconosciuti agli storici, si sa che l'aristocratico permise il libero passaggio agli inglesi, fornendo delle guide agli uomini d'oltremanica e permettendo ai suoi di seguirli nei combattimenti. Dopo questo importante avvenimento Edoardo del Galles fece attraversare nuovamente ai suoi soldati la Garonna e l'Ari\u00e8ge nello stupore degli abitanti locali.\nAll'avvistamento dell'armata britannica Giacomo di Borbone persuase Giovanni I d'Armagnac a guidare l'esercito francese a sud-ovest di Tolosa, il 18 novembre, nel tentativo di asserragliare gli inglesi nell'ostile e poco ospitale territorio nemico. La battaglia avvenne il 20 novembre; i francesi furono sconfitti e si ritirarono, con numerose e gravi perdite. Edoardo del Galles stabil\u00ec allora, il 22, di fare ritorno in Guascogna, imponendo marce forzate ai suoi uomini, durante le quali un grosso numero di cavalli per\u00ec. Il 28 novembre la vittoriosa armata entr\u00f2 in terra inglese, giungendo a Bordeaux il 9 dicembre e ponendo fine alla campagna militare.\nConseguenze.\nLa maggior parte delle fonti contemporanee ai fatti attestano tutte egualmente l'enorme quantit\u00e0 di bottino di cui si appropriarono gli inglesi con il saccheggio. Secondo alcune stime i carri serviti a trasportare l'oro e l'argento ricavato dalla spedizione sarebbero stati pi\u00f9 di 1100. Tale cifra secondo gli storici odierni sarebbe inattendibile, ma fa comprendere bene l'enorme danno subito dai francesi.\nSi stima inoltre che i tesori di cui si appropriarono gli inglesi durante la campagna corrispondevano allora al due per cento delle entrate annuali della corona di Francia intera, la quale si rialz\u00f2 a fatica a causa della distruzione di oltre 500 villaggi e grossi centri abitati. Si \u00e8 dunque arrivati a calcolare che i danni arrecati all'Occitania dalle armate inglesi ammontavano a circa \"\u00e9cu\" (scudi d'oro), vale a dire diversi anni di tasse.\nEventi successivi (1356).\nLa maggior parte delle truppe reclutate in Guascogna e coinvolte nelle \"chevauch\u00e9e\" fece ritorno alle proprie case nell'arco di dicembre. Dopo un'entusiastica celebrazione del Natale, l'armata inglese fu divisa in quattro gruppi e riprese l'offensiva. Durante questo portentoso assalto, durato quattro mesi, pi\u00f9 di 50 citt\u00e0 e fortificazioni in mano francese furono occupate dall'esercito d'oltremanica. A causa dell'impossibilit\u00e0 di resistere all'impeto dell'attacco britannico, numerosi nobili occitani passarono agli inglesi, rendendo omaggio al Principe Nero il 24 aprile 1356.\nDurante i primi mesi del 1356 giunsero dall'Inghilterra rinforzi e vettovaglie, che permisero ad Edoardo del Galles di giungere alla Loira con oltre uomini, sconfiggendo presso Poitiers l'armata capitanata dal re Giovanni II di Francia, che catturato fu condotto in ostaggio a Londra."}
{"id": "8440552", "revid": "125554313", "url": "https://it.wikipedia.org/wiki?curid=8440552", "title": "Alessio Moretti", "text": "Carriera.\nInizi a Cassano Magnago.\n\u00c8 cresciuto sportivamente nelle giovanili della Cassano Magnago. Ha esordito con la prima squadra il 22 ottobre 2011 nella gara interna di Serie A1 (seconda serie nazionale all'epoca) disputata contro lo Spallanzani Casalgrande. Ha realizzato la sua prima rete il 26 novembre 2011 durante la partita vinta in casa contro il Carpi.\nTra il 2013 e il 2015 mette a referto 128 reti in 39 partite di Serie A. Nella stagione 2015-16 ha disputato solamente otto partite a causa della rottura del legamento crociato, che gli ha impedito giocare sino al mese di maggio.\nSSV Bozen.\nDurante la stagione 2016-17 ha realizzato 88 reti in 12 partite. Grazie alle buone prestazioni \u00e8 stato chiamato a giocare nel Bozen, squadra vicecampione d'Italia, con la quale ha vinto lo scudetto e la supercoppa.\nRitorno a Cassano.\nIl 13 giugno 2018 \u00e8 ritornato a giocare per il Cassano Magnago.\nNella stagione 2018-2019 si \u00e8 laureato capocannoniere della massima serie, conseguendo poi nelle due stagioni seguenti il medesimo risultato in Coppa Italia.\nConversano.\nIl 15 giugno 2021 viene ufficializzato il suo passaggio ai neo campioni d'Italia del Conversano\nStatistiche.\nPresenze e reti nei club.\n\"Statistiche aggiornate al 6 febbraio 2022.\"\nCronologia, presenze e reti in nazionale.\n\"Aggiornato al 29 aprile 2021\""}
{"id": "8440559", "revid": "951587", "url": "https://it.wikipedia.org/wiki?curid=8440559", "title": "Carnevale di Las Palmas", "text": ""}
{"id": "8440579", "revid": "785863", "url": "https://it.wikipedia.org/wiki?curid=8440579", "title": "Fra i due litiganti...", "text": ""}
{"id": "8440581", "revid": "767487", "url": "https://it.wikipedia.org/wiki?curid=8440581", "title": "Ol\u017eas Kerim\u017eanov", "text": ""}
{"id": "8440582", "revid": "92723", "url": "https://it.wikipedia.org/wiki?curid=8440582", "title": "Diocesi di Malamocco", "text": ""}
{"id": "8440584", "revid": "96758", "url": "https://it.wikipedia.org/wiki?curid=8440584", "title": "Primera Divisi\u00f3n 1928-1929 (Spagna)", "text": ""}
{"id": "8440591", "revid": "785863", "url": "https://it.wikipedia.org/wiki?curid=8440591", "title": "Magnifico torero", "text": ""}
{"id": "8440593", "revid": "599013", "url": "https://it.wikipedia.org/wiki?curid=8440593", "title": "Adri\u00e1n Mora", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 21 febbraio 2018 disputando l'incontro di Copa M\u00e9xico vinto 3-2 contro lo ."}
{"id": "8440595", "revid": "1869172", "url": "https://it.wikipedia.org/wiki?curid=8440595", "title": "Personaggi di Buffy l'ammazzavampiri", "text": ""}
{"id": "8440596", "revid": "1869172", "url": "https://it.wikipedia.org/wiki?curid=8440596", "title": "Personaggi di Angel", "text": ""}
{"id": "8440600", "revid": "2025934", "url": "https://it.wikipedia.org/wiki?curid=8440600", "title": "Kevin Escamilla", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 26 luglio 2012 disputando l'incontro di Copa M\u00e9xico pareggiato 0-0 contro il ."}
{"id": "8440607", "revid": "458786", "url": "https://it.wikipedia.org/wiki?curid=8440607", "title": "Luis Manuel Garc\u00eda", "text": "Carriera.\nCresciuto nel settore giovanile del , ha esordito in prima squadra il 23 gennaio 2013 disputando l'incontro di Copa M\u00e9xico pareggiato 0-0 contro il ."}
{"id": "8440610", "revid": "110157", "url": "https://it.wikipedia.org/wiki?curid=8440610", "title": "Champions Hockey League 2020-2021", "text": "La Champions Hockey League 2020-2021 sarebbe dovuta essere la settima edizione della massima competizione europea di hockey su ghiaccio, ma \u00e8 stata cancellata a causa della pandemia di COVID-19.\nFormula.\nInizialmente la disputa della CHL era prevista con le consuete modalit\u00e0: le 32 squadre partecipanti sarebbero state suddivise in 8 gironi da 4 squadre ciascuno. Ogni squadra avrebbe dovuto affrontare le altre del proprio girone per due volte, una in casa ed una in trasferta. Le prime due classificate di ogni girone si sarebbero qualifichate per la fase ad eliminazione diretta.\nA causa della pandemia di COVID-19 del 2020 in Europa, tuttavia, la CHL decise inizialmente di posporre l'inizio del campionato dal 3 settembre al 6 ottobre. A quel punto non ci sarebbe stato il tempo per disputare i gironi, e pertanto si decise di disputare la stagione interamente ad eliminazione diretta, partendo coi sedicesimi di finale. Tutti i turni si sarebbero dovuti disputare con gare di andata e ritorno, ad eccezione della finale in gara unica.\nL'inizio venne poi ulteriormente spostato al 17 novembre, e pochi giorni dopo questo annuncio si registr\u00f2 il ritiro dei Cardiff Devils che - stante la cancellazione dell'Elite Ice Hockey League per la stagione 2020-2021 - decise di non partecipare neppure alla CHL.\nIl 13 ottobre 2020 il \"board\" della CHL decise - visto il peggioramento della pandemia - di cancellare del tutto l'evento.\nPartecipanti.\nAvrebbero dovuto partecipare come di consueto un totale di 32 squadre. Oltre alla vincitrice della Continental Cup 2019-2020, vi avrebbero infatti dovuto prendere parte 24 squadre provenienti dalle sei leghe fondatrici (5 ciascuno dalla Svenska Hockeyligan e dalla National League, 4 ciascuno dalla Liiga e dalla Deutsche Eishockey-Liga, 3 ciascuno dalla Extraliga ceca e dalla EBEL) e le squadre prime classificate al momento dell'interruzione dei campionati nazionali della stagione precedente di Ligue Magnus, GET-ligaen, Metal Ligaen, Extraliga slovacca, Elite Ice Hockey League, Extraliga bielorussa e Ekstraliga. Il HC '05 Bansk\u00e1 Bystrica, primo classificato al termine della stagione regolare della Extraliga slovacca, ha tuttavia rinunciato, perch\u00e9 nel corso della stagione 2020-2021 avrebbe dovuto giocare in un piccolo stadio, in attesa del termine dei lavori della nuova arena. La CHL decise allora di assegnare una wild card alla squadra seconda classificata del migliore dei campionati nel ranking CHL, l'Extraliga bielorussa.\nPer le squadre provenienti dalle leghe fondatrici (con l'eccezione della EBEL), i criteri di qualificazione sono i seguenti:\nPer le squadre della EBEL, i criteri di qualificazione sono i seguenti:"}
{"id": "8440614", "revid": "458401", "url": "https://it.wikipedia.org/wiki?curid=8440614", "title": "Non ho mai...", "text": "Non ho mai... (\"Never Have I Ever\") \u00e8 una serie televisiva statunitense di genere comico-drammatico creata da Mindy Kaling e Lang Fisher per Netflix. \nLa prima stagione della serie \u00e8 stata distribuita il 27 aprile 2020.A luglio la serie viene rinnovata per una seconda stagione, uscita a settembre del 2021.\nPrima ancora della messa in onda della seconda stagione, la serie \u00e8 stata rinnovata per una terza stagione ad agosto 2021.\nTrama.\nDopo un anno orribile, Devi Vishwakumar vuole cambiare il suo status sociale, ma gli amici, la famiglia e i sentimenti non le rendono le cose facili.\nAccoglienza.\nLa prima stagione della serie \u00e8 stata distribuita il 27 aprile 2020 ed ha ricevuto recensioni positive dalla critica.\nCritica.\nSu Rotten Tomatoes, la prima stagione della serie detiene una valutazione di approvazione del 97% sulla base di 58 recensioni, con una valutazione media di 7.82/10. Su Metacritic ha un punteggio medio ponderato di 80 su 100 basato su 18 recensioni, che indica \"approvazione universale\"."}
{"id": "8440615", "revid": "278406", "url": "https://it.wikipedia.org/wiki?curid=8440615", "title": "Suzuki Kei", "text": "La Suzuki Kei \u00e8 un crossover SUV appartenente alla categoria delle kei car prodotta dalla casa automobilistica giapponese Suzuki dal 1998 al 2009.\nDescrizione.\nIl motore disposto all'anteriore in posizione traversale, era abbinato alla trazione anteriore o trazione integrale. La trasmissione era affidata a un manuale a 5 velocit\u00e0 e automatico a 3 o 4 velocit\u00e0. Sotto il cofano c'era inizialmente il tre cilindri\n\"F6A\" da 657 cc; in seguito venne montato il \"K6A\" da 658 cc.\nOriginariamente disponibile solo come nella versione a tre porte, la cinque porte arriv\u00f2 nell'autunno del 1999.. L'auto ha ricevuto un leggero restyling alla fine del 2000 e in questa occasione fu tolta sal listino la tre porte. Un altro restyling ga interessato la vettura nel 2001, caratterizzato da un nuovo cruscotto e nuovi dettagli esterni. Dal 1999 al 2006 la Suzuki ha prodotto una versione rimarchiata, la Mazda Laputa."}
{"id": "8440616", "revid": "31886", "url": "https://it.wikipedia.org/wiki?curid=8440616", "title": "Gerardo III di Gheldria", "text": "Origine.\nSecondo il \"Kronijk van Arent toe Bocop\", Gerardo era il figlio maschio primogenito del conte di Gheldria e conte di Zutphen, Ottone I e della moglie, Riccarda di Baviera e di Riccarda di Baviera, che, ancora secondo il \"Kronijk van Arent toe Bocop\", era figlia del conte di J\u00fclich (\"graven docter van Gullick toe wiue, Richgerda\"), Ottone I di Baviera (\"Otto dictus de Schiren\"), come ci viene confermato dalla \"Genealogia Ottonis II Ducis Bavari\u00e6 et Agnetis Duciss\u00e6\", che divenne duca di Baviera e di Agnese di Looz, figlia di Luigi I conte di Looz e Agnese di Metz.&lt;br&gt;Sempre secondo il \"Kronijk van Arent toe Bocop\", Ottone I di Gheldria era il figlio maschio secondogenito del conte di Gheldria e conte di Zutphen, Enrico I (\"Gherrit und dye ander Otte\") e di Agnese d'Arnstein, come conferma anche la \"Vita Lodewici comitis de Arnstein\", riportando che una sorella del conte d'Arnstein, si spos\u00f2 nella Contea di Zutphen (\"in Sutpheniensem transiit comitiam\"), senza precisare il nome, riportando che era la settima sorella del conte Ludovico, quindi una discendente degli Arnstein.\nBiografia.\nGerardo viene citato nel documento n\u00ba 404 del \"Ooorkondenboek der graafschappens Gelre en Zutfen\", nel 1203, col quale suo padre, Ottone (\"Otto, Dei gratia Gelre comes\") fece una donazione alla chiesa della beata Maria di Bedebur col consenso della moglie, Riccarda e dei figli Gerardo, Ottone e Luigi (\"Richardis uxoris mee et heredum meorum scilicet Gerardi, Ottonis sive Lodevici\").\nNon si conosce l'anno esatto della morte di suo padre, Ottone I, al quale Gerardo succedette come, Gerardo III; la morte di ottone I avvenne tra il 1203 ed il 1207, poich\u00e9 in quest'ultimo anno, nel documento n\u00ba 421 del \"Ooorkondenboek der graafschappens Gelre en Zutfen\", inerente ad una donazione in suffragio dell'anima del padre, Ottone (\"patris mei Ottonis\"), alla chiesa dedicata a Santa Valpurga, a Zutphen, col consenso di Riccarda e dei figli, Ottone, prevosto di Xanten e Luigi (\"matris mee Richardis et fratrum meorum Ottonis, Xanctensis prepositi, et Lodewici\") viene citato come conte di Gheldria, il figlio, Gerardo (\"Gerhardus comes Gelrie et Zutphanie\").\nDopo essere rimasta vedova, sua madre, Riccarda si ritir\u00f2 in convento e fond\u00f2 il monastero cistercense femminile a Roermond, e ne divenne la prima badessa, e dove mor\u00ec il 21 Settembre 1231 e fu sepolta.\nSecondo il \"Kronijk van Arent toe Bocop\", Gerardo fu in conflitto con Otto II di Lippe, vescovo-principe di Utrech, ma poi nella lotta contro Rudolf II di Coevorden, fu un suo alleato; infatti la \"Chronologia Johannes de Bek\" riporta che Gerardo partecip\u00f2 alla Battaglia di Ane, al seguito di Otto II di Lippe, vescovo-principe di Utrech, contro Rudolf II di Coevorden, appoggiato dai contadini del Drenthe, che ebbero la meglio sui cavalieri avversari che subirono molte perdite e Gerardo fu catturato e mor\u00ec, in seguito, per le ferite riportate, mentre il vescovo, Otto, fu fatto prigioniero, torturato e ucciso; questa battaglia avvenne nell'estate del 1227.\nSecondo il \"Kronijk van Arent toe Bocop\", invece Gerardo prese parte alla battaglia di Zutphen, nel 1229, dove perse la vita, aggiungendo che fu sepolto a Roermond.\nMatrimonio e discendenza.\nGerardo aveva sposato, all'incirca nel 1206 Margherita di Brabante, come ci viene confermato dalla \"Genealogia Ducum Brabanti\u00e6 Heredum Franci\u00e6\", figlia del Duca della Bassa Lorena (Lotaringia), duca di Lovanio e duca di Brabante, Enrico I e della moglie, Matilde di Lorena, figlia del Conte consorte di Boulogne, Matteo di Lorena e della Contessa di Boulogne, Maria, come ci viene confermato sia dalla \"Flandria Generosa (Continuatio Bruxellensis)\", che dal \"Gisleberti Chronicon Hanoniense\"; il matrimonio viene confermato anche dalla \"Oude Kronik van Brabant\" (non consultata); il contratto di matrimonio era stato concordato a Lovanio nel 1206. Margherita sopravvisse al marito circa due anni e fu sepolta nel monastero cistercense di Roermond, accanto al marito.\n&lt;br&gt;Gerardo da Margherita ebbe quattro figli:"}
{"id": "8440629", "revid": "112611089", "url": "https://it.wikipedia.org/wiki?curid=8440629", "title": "Roreto Chisone", "text": ""}
{"id": "8440630", "revid": "757396", "url": "https://it.wikipedia.org/wiki?curid=8440630", "title": "Supercoppa di Polonia 1999 (pallacanestro)", "text": "La Supercoppa di Polonia 1999 \u00e8 la 1\u00aa Supercoppa di Polonia di pallacanestro maschile.\nLa partita \u00e8 stata disputata il 4 settembre 1999 presso la Sala del Centenario di Breslavia tra il , campione di Polonia 1998-99 e il vincitore della Coppa di Polonia 1999."}
{"id": "8440636", "revid": "1573940", "url": "https://it.wikipedia.org/wiki?curid=8440636", "title": "Hormathiidae", "text": "Hormathiidae \u00e8 una famiglia di celenterati antozoi nella superfamiglia Metridioidea dell'ordine Actiniaria.\nDescrizione.\nLa famiglia \u00e8 caratterizzata da muscoli basilari e sfintere marginale mesogleale. Mesenteri non divisibili in macro e micro-cnemi. Di solito sei coppie di mesenteri perfetti, a volte di pi\u00f9, ma mai numerosi. Mesenteri perfetti di solito sterili, raramente fertili. Aconzio con solo nematocisti basitrici. Cnidomi: spirocisti robusti, basitrici e p-mastigofori microbasici.\nTassonomia.\nSecondo il World Register of Marine Species (WORMS), la famiglia risulta composta dai seguenti generi:"}
{"id": "8440646", "revid": "1974457", "url": "https://it.wikipedia.org/wiki?curid=8440646", "title": "Enti pubbici non economici", "text": ""}
{"id": "8440647", "revid": "125127895", "url": "https://it.wikipedia.org/wiki?curid=8440647", "title": "Toyota Aqua", "text": "La Toyota Aqua, chiamata anche Toyota Prius C \u00e8 una vettura prodotta dalla casa automobilistica giapponese Toyota dal 2012.\nDescrizione.\n\u00c8 una berlina due volumi ibrida ed \u00e8 stata classificata dall'EPA come l'auto compatta pi\u00f9 efficiente dal punto di vista dei consumi 2012.\nLa versione di produzione dell'Aqua \u00e8 stata svelata al salone di 2011. Negli Stati Uniti \u00e8 stata presentata al salone di Detroit a gennaio 2012 con il nome di \"Prius C\". L'Aqua \u00e8 stata lanciata in Giappone nel dicembre 2011. Le vendite sono iniziate in diversi mercati asiatici nel gennaio 2012. La Prius C \u00e8 stata lanciata negli Stati Uniti e in Canada nel marzo 2012. Le vendite in Australia e Nuova Zelanda sono iniziate nell'aprile 2012.\nA gennaio 2017, l'Aqua/Prius c'era il secondo veicolo ibrido pi\u00f9 venduto di Toyota dopo la normale Prius, con 1.380.100 unit\u00e0 vendute in tutto il mondo. L'Aqua \u00e8 stata l'auto pi\u00f9 venduta in Giappone per tre anni consecutivi, dal 2013 al 2015.\nLa vendita della Prius C fu interrotta negli Stati Uniti alla fine del 2019. Le vendite sono proseguite in altre parti del mondo."}
{"id": "8440648", "revid": "37401", "url": "https://it.wikipedia.org/wiki?curid=8440648", "title": "Iblone", "text": ""}
{"id": "8440649", "revid": "287204", "url": "https://it.wikipedia.org/wiki?curid=8440649", "title": "Lucy Parsons", "text": "Ricordata come una potente oratrice, entr\u00f2 nel movimento radicale in seguito al suo matrimonio con Albert Parsons e si trasfer\u00ec con lui dal Texas a Chicago, dove contribu\u00ec alla stesura del giornale \"The Alarm.\"\nIn seguito all'esecuzione di suo marito nel 1887 in concomitanza con la rivolta di Haymarket, Parsons fond\u00f2 l'Industrial Workers of the World e divenne membro di altre organizzazioni politiche.\nBiografia.\nPrimi anni.\nLucia Carter nacque in Virginia nel 1851. Sua madre era una schiava afroamericana di propriet\u00e0 di un bianco di nome Tolliver, che potrebbe essere stato il padre di Lucy. Nel 1863, durante la guerra civile, Tolliver si trasfer\u00ec a Waco, in Texas, con i suoi schiavi.\nPoco si sa della sua vita dopo il trasferimento in Texas. Lavor\u00f2 come sarta e cuoca per famiglie bianche. Parsons visse con un ex schiavo di nome Oliver Gathing fino al 1870. Durante questa relazione ebbe un bambino che mor\u00ec alla nascita. Nel 1871 spos\u00f2 Albert Parsons, un ex soldato confederato. Furono costretti a fuggire dal nord del Texas nel 1873 a causa delle reazioni intolleranti al loro matrimonio interrazziale. Durante il viaggio Parsons cambi\u00f2 il suo nome in Lucy. La coppia si stabil\u00ec a Chicago.\nAttivismo.\nDescritta dal Dipartimento di Polizia di Chicago come \"pi\u00f9 pericolosa di un migliaio di rivoltosi\" negli anni '20, Parsons e suo marito erano diventati organizzatori anarchici coinvolti principalmente nel movimento operaio alla fine del XIX secolo, ma partecipando anche ad attivismo rivoluzionario per conto di prigionieri politici, persone di colore, senzatetto e donne. Inizi\u00f2 a scrivere per \"The Socialist\" e \"The Alarm\", il giornale dell'International Working People's Association (IWPA) che lei e Parsons, tra gli altri, fondarono nel 1883. Parsons lavor\u00f2 a stretto contatto con la sua amica e collaboratrice Lizzie Holmes nei primi anni del 1880 e insieme guidarono marce di sarte che lavoravano a Chicago. Nel 1886 suo marito fu arrestato, processato e condannato a morte l'11 novembre 1887 dallo stato dell'Illinois con l'accusa di aver cospirato nella rivolta di Haymarket, un evento che segn\u00f2 l'inizio dei raduni del lavoro del primo maggio in segno di protesta.\nParsons fu invitata a scrivere per la rivista anarchica francese \"Les Temps Nouveaux\" e parl\u00f2 al fianco di William Morris e Peter Kropotkin durante una visita in Gran Bretagna nel 1888.\nNel 1892 cur\u00f2 brevemente un periodico intitolato \"Freedom: A Revolutionary Anarchist-Comunist\". Fu spesso arrestata per aver tenuto discorsi pubblici o distribuito letteratura anarchica. Mentre continuava a sostenere la causa anarchica, entr\u00f2 in conflitto ideologico con alcuni dei suoi contemporanei, tra cui Emma Goldman, per aver posto attenzione alla politica di classe invece che alla parit\u00e0 di genere. \nNel 1905 partecip\u00f2 alla fondazione dell'Industrial Workers of the World (IWW) e inizi\u00f2 a pubblicare \"Liberator\", un giornale anarchico che sosteneva l'IWW a Chicago. L'attenzione di Lucy si spost\u00f2 in qualche modo sulle lotte di classe sulla povert\u00e0 e la disoccupazione, e organizz\u00f2 le manifestazioni della fame di Chicago nel gennaio 1915, le quali spinsero la Federazione americana del lavoro, il Partito socialista e la Hull House di Jane Addams a partecipare a un'enorme manifestazione il 12 febbraio. Parsons dichiar\u00f2: \"La mia concezione dello sciopero del futuro non \u00e8 quella di colpire e uscire e morire di fame, ma di colpire e rimanere dentro e prendere possesso delle propriet\u00e0 necessarie della produzione\". Parsons fu precorritrice degli scioperi negli Stati Uniti e delle acquisizioni delle fabbriche da parte degli operai in Argentina.\nNel 1925 inizi\u00f2 a lavorare con il Comitato Nazionale per la Difesa Internazionale del Lavoro nel 1927, un'organizzazione di tipo comunista che difendeva attivisti del lavoro e afroamericani ingiustamente accusati come gli Scottsboro Nine e Angelo Herndon.\nConflitto con Emma Goldman.\nEmma Goldman e Lucy Parsons rappresentarono diverse generazioni del movimento anarchico, derivanti da un conflitto ideologico e personale. Carolyn Ashbaugh ha spiegato in dettaglio le loro discordanze:\nParsons si dedic\u00f2 esclusivamente alla liberazione della classe operaia, condannando Goldman per \"essersi rivolta a un vasto pubblico del ceto medio\". Goldman a sua volta accus\u00f2 Parsons di cavalcare l'onda del martirio di suo marito.\nMorte.\nParsons continu\u00f2 a tenere discorsi a Chicago fino in tarda et\u00e0. Una delle sue ultime apparizioni importanti fu un discorso agli scioperanti della International Harvester nel febbraio del 1941.\nParsons mor\u00ec nel 1942 in un incendio nella Avondale Community Area di Chicago. Il suo amante George Markstall mor\u00ec il giorno dopo per le ferite recate mentre cercava di salvarla. Aveva circa 91 anni. Dopo la sua morte la polizia sequestr\u00f2 la sua biblioteca di oltre 1.500 libri e tutti i suoi documenti personali. \u00c8 sepolta vicino a suo marito nel cimitero di Waldheim (ora Forest Home Cemetery), vicino al monumento dei martiri di Haymarket a Forest Park, in Illinois.\nOrigini ed etnia.\nParsons rifiut\u00f2 di parlare della sua vita privata o delle sue origini. Ad una domanda sui dettagli della sua storia dichiar\u00f2: \"Non sono in corsa per una carica pubblica e la gente non ha diritto a conoscere il mio passato.\" \"Non punto a nessuna cosa al mondo e alla gente non importa nulla di me. Sto lottando per un principio.\" Questa posizione rese difficile la ricerca delle sue origini per gli storici.\nParsons neg\u00f2 espressamente di essere figlia di un ex schiavo di origine africana, sostenendo che era nata in Texas e che i suoi genitori erano messicani e nativi americani. Si descrisse come una \"fanciulla hispanico-indiana\" per spiegare la sua carnagione scura. Questi miti personali persistettero dopo la sua morte: sul suo certificato di morte, i nomi dei suoi genitori risultavano essere Pedro D\u00edaz e Marites Gonz\u00e1lez, entrambi nati in Messico."}
{"id": "8440653", "revid": "666668", "url": "https://it.wikipedia.org/wiki?curid=8440653", "title": "Bruno Vale", "text": ""}
{"id": "8440656", "revid": "6923", "url": "https://it.wikipedia.org/wiki?curid=8440656", "title": "Innocenti omicidi", "text": "Innocenti omicidi (\"A Little Thing Called Murder\") \u00e8 un film televisivo del 2006, scritto e diretto da Richard Benjamin."}
{"id": "8440658", "revid": "767487", "url": "https://it.wikipedia.org/wiki?curid=8440658", "title": "Andr\u0117j Zaleski", "text": "Carriera.\nClub.\nHa giocato nella massima serie dei campionati bielorusso e kazako."}
{"id": "8440661", "revid": "88740", "url": "https://it.wikipedia.org/wiki?curid=8440661", "title": "Grandes", "text": "Grandes \u00e8 una raccolta dei Man\u00e1, distribuito e pubblicata per il mercato italiano."}
{"id": "8440670", "revid": "547034", "url": "https://it.wikipedia.org/wiki?curid=8440670", "title": "Saul Leiter", "text": "Vita e lavoro.\nSaul Leiter \u00e8 nato a Pittsburgh, in Pennsylvania. Suo padre era un noto studioso Talmud e Saul intraprese gli studi per diventare rabbino.\nAll'et\u00e0 di 12 anni sua madre gli regal\u00f2 la sua prima macchina fotografica, a 23 anni, invece, lasci\u00f2 la scuola di teologia e si trasfer\u00ec a New York City per diventare un pittore. Svilupp\u00f2 presto un interesse per la pittura e fu fortunato ad incontrare il pittore espressionista astratto Richard Pousette-Dart.\nPousette-Dart e W. Eugene Smith incoraggiarono Leiter a dedicarsi alla fotografia e presto inizi\u00f2 a scattare in bianco e nero con una Leica 35mm in cambio di alcune stampe di Eugene Smith, pi\u00f9 tardi, nel 1948, cominci\u00f2 ad usare il colore , esponendo in tal senso per la prima volta all'inizio degli anni Cinquanta, fra le mura dell'Artist\u2019s Club, luogo attorno al quale orbitavano molti dei pittori esponenti dell'espressionismo astratto del tempo.\nNel medesimo periodo avvi\u00f2 collaborazioni con fotografi contemporanei quali Robert Frank e Diane Arbus, il che ha contribuito a formare, come defin\u00ec Jane Livingston, la scuola di fotografi di New York negli anni '40 e '50.\nLeiter ha lavorato come fotografo di moda per i successivi 20 anni ed \u00e8 stato pubblicato su \"Show, Elle\", British \"Vogue, Queen\" e \"Nova.\" Alla fine degli anni '50, il direttore artistico Henry Wolf pubblic\u00f2 il lavoro di moda a colori di Leiter a \"Esquire\" e successivamente a \"Harper's Bazaar\" .\nEdward Steichen incluse le fotografie in bianco e nero di Leiter nella mostra \"Always the Young Stranger\" al Museum of Modern Art nel 1953. Le opere di Leiter sono presenti in primo piano nel libro di Jane Livingston \"The New York School\" (1992) e in \"Appearances: Fashion Photography di\" Martin Harrison \"dal 1945\" (1991). Nel 2008, la Fondazione Henri Cartier-Bresson a Parigi ha allestito la prima mostra museale di Leiter in Europa con un catalogo di accompagnamento.\nLeiter \u00e8 il soggetto di un documentario del 2012 \"In No Great Hurry - 13 Lessons in Life with Saul Leiter ,\" diretto e prodotto da Tomas Leach.\nMartin Harrison, editore e autore di \"Saul Leiter Early Color\" (2006), scrive: \"La sensibilit\u00e0 di Leiter lo colloc\u00f2 al di fuori degli scontri viscerali con l'ansia urbana associata a fotografi come Robert Frank o William Klein.\" \"Invece, per lui la fotocamera ha fornito un modo alternativo di vedere, inquadrare eventi e interpretare la realt\u00e0. Ha cercato momenti di quieta umanit\u00e0 nel vortice di Manhattan, forgiando una pastorale urbana unica dalla pi\u00f9 improbabile delle circostanze.\"\nLeiter mor\u00ec il 26 novembre 2013 a New York City. \nCollezioni.\nIl lavoro di Leiter \u00e8 presente nelle seguenti collezioni pubbliche:"}
{"id": "8440675", "revid": "76963", "url": "https://it.wikipedia.org/wiki?curid=8440675", "title": "Paul Downs Colaizzo", "text": "Biografia.\nNato a Pittsburgh, in Pennsylvania, \u00e8 cresciuto ad Alpharetta, in Georgia ed ha ottenuto un BFA all'Universit\u00e0 di New York. \nLa sua opera teatrale \"Really Really\" \u00e8 stata presentata in anteprima al Signature Theatre di Arlington, in Virginia, nel gennaio 2012, battendo i record al botteghino del Signature Theater. Una nuova produzione ha aperto Off-Broadway al Lucille Lortel Theatre nel gennaio 2013 con Zosia Mamet e Matt Lauria e diretta da David Cromer, nell'ambito della stagione 2012\u20132013 del MCC. La rappresentazione ha avuto il tutto esaurito e replicata due volte. Colaizzo ha interpretato, per tre spettacoli, il ruolo di Johnson mentre l'attore Kobi Libii ha interpretato un episodio pilota televisivo. \nL'opera teatrale di Colaizzo, \"Pride in the Falls of Autrey Mill\", \u00e8 stata presentata in anteprima al Signature Theatre di Arlington, in Virginia, nell'autunno del 2013, con Christine Lahti. Una rappresentazione teatrale, tenutasi a New York, nell'ottobre 2011, \u00e8 stata diretta da David Schwimmer e prodotta da Jeffrey Richards. Gli interpreti erano Julie White e Jonathan Groff. \nColaizzo \u00e8 stato co-sceneggiatore nel musical \"Sister Act\", contribuendo con materiale aggiuntivo assieme a Douglas Carter Beane. \nNel 2015, il dramma medico LFE di Colaizzo \u00e8 stato trasmesso dalla CBS, con interpreti Melissa Leo, Daniel Sharman e Brandon Michael Hall. Lo stesso anno, ha siglato un contratto di due anni con la CBS, operando come produttore esecutivo e co-sceneggiatore per l'episodio pilota per il riavvio sulla rete della serie televisiva MacGyver. \nNel novembre 2017, \u00e8 stato annunciato che Colaizzo avrebbe diretto \"Brittany Runs a Marathon\", interpretato da Jillian Bell, da una sceneggiatura da lui scritta, e sarebbe stato anche produttore esecutivo. \nIl film \u00e8 stato realizzato e presentato nel 2019. "}
{"id": "8440682", "revid": "112611894", "url": "https://it.wikipedia.org/wiki?curid=8440682", "title": "San Ponso Canavese", "text": ""}
{"id": "8440683", "revid": "767487", "url": "https://it.wikipedia.org/wiki?curid=8440683", "title": "Honda Airwave", "text": "La Honda Airwave \u00e8 una vettura compatta prodotta dalla casa automobilistica giapponese Honda dal 2005 al 2010.\nDescrizione.\nEra una station wagon a cinque porte, costruita sulla piattaforma Global Small Car; tuttavia, a differenza delle Honda City e Fit, l'Airwave era realizzata unicamente per il mercato giapponese. La Honda ha annunciato il suo debutto il 7 aprile 2005.\nLa produzione \u00e8 terminata nell'agosto 2010. La sua erede Honda Fit Shuttle \u00e8 stata messa in vendita da giugno 2011."}
{"id": "8440703", "revid": "2207020", "url": "https://it.wikipedia.org/wiki?curid=8440703", "title": "Fantasia (Maghreb)", "text": "La Fantasia o Tbourida () \u00e8 una tradizionale esibizione equestre originaria del Marocco e in modo minore in altri stati del Maghreb eseguita in occasione di eventi culturali o di matrimoni.\nL'esibizione consiste nella partecipazione di un gruppo di cavalieri in abiti tradizionali, che percorrono un percorso rettilineo alla stessa velocit\u00e0 in modo da formare una linea, per poi, alla fine del percorso (di circa duecento metri), sparare al cielo con vecchi moschetti. La difficolt\u00e0 della prestazione \u00e8 nel sincronizzare il movimento dei cavalli durante l'accelerazione della carica, e specialmente nello sparare contemporaneamente in modo da far sentire i colpi all'unisono.\nLe razze di cavalli pi\u00f9 usati sono il cavallo berbero e il cavallo arabo.\nL'UNESCO ha inserito questa pratica tra i patrimoni culturali immateriali del Marocco"}
{"id": "8440709", "revid": "1544245", "url": "https://it.wikipedia.org/wiki?curid=8440709", "title": "IPBC", "text": ""}
{"id": "8440711", "revid": "1699816", "url": "https://it.wikipedia.org/wiki?curid=8440711", "title": "Nothing Really Matters (Ti\u00ebsto e Becky Hill)", "text": "Nothing Really Matters \u00e8 un singolo del DJ olandese Ti\u00ebsto e della cantante britannica Becky Hill, pubblicato il 17 aprile 2020."}
{"id": "8440712", "revid": "125000179", "url": "https://it.wikipedia.org/wiki?curid=8440712", "title": "Blues and Royals", "text": "Blues and Royals \u00e8 il nome di un reggimento di guardia d'onore a cavallo del \"British Army\", che appartiene alla \"Guard Division\". Insieme alle \"Life Guards\", i \"Blues and Royals\" formano la \"Household Cavalry\".\nStoria.\nI Blues and Royals sono il secondo reggimento attivo dell'esercito britannico dopo le Life Guards nell'ordine di precedenza dell'esercito britannico. Esistono solo dal 1969, quando due reggimenti di cavalleria con una lunga tradizione, vale a dire i \"Royal Horse Guards\", chiamati anche \"The Blues\", e i \"Royal Dragoons\" (\"The Royals\") furono uniti.\nLe Royal Horse Guards furono originariamente fondate nel 1650 da Oliver Cromwell. Il secondo capo reggimento era Unton Crook, che introdusse il colore blu per la truppa. Dopo la \"Restaurazione\", divenne il \"Royal Regiment of Horse\". Seguirono altri nomi fino a quando il nome The Royal Horse Guards (The Blues) fu stabilito nel 1819.\nI Royal Dragoons erano il pi\u00f9 antico reggimento di cavalleria. Nel 1662 fu formata un'unit\u00e0, che ricevette il nome di \"The Tanger Horse\". Nel 1684, furono ribattezzati \"His Majesty\u2019s Own Royal Regiment of Dragoons\".\nNelle due guerre mondiali furono usati su quasi tutti i fronti dell'Europa e del Nord Africa su cui combatterono le truppe britanniche. Nel 1942, entrambi i reggimenti erano dotati di carri armati. Dopo la fusione, i Blues and Royals hanno partecipato a molte missioni nell'ambito delle missioni di pace delle Nazioni Unite e della guerra delle Falkland. L\u00ec hanno combattuto con 4 Scorpion e 4 carri armati Scimitarra. Furono anche usati nella seconda guerra del Golfo e nel conflitto in Irlanda del Nord.\nI due reggimenti di guardia d'onore a cavallo sono stati operativamente uniti alla Household Cavalry Regiment e alla Household Cavalry Mounted Regiment a partire dal 1992, ma hanno conservato uniformi, tradizioni e identit\u00e0.\nPresente.\nOggi il Household Cavalry Regiment funge da unit\u00e0 di ricognizione corazzata, mentre l'Household Cavalry Mounted Regiment viene utilizzato come reggimento di guardia montato. Partecipa regolarmente a molti importanti eventi nel Regno Unito, tra cui: Trooping the Colour e la cerimonia di apertura del Parlamento annuale.\nA differenza di tutte le altre unit\u00e0 dell'esercito britannico, i feldwebel nei reggimenti di guardia di cavalleria non hanno la designazione di Sergente, ma hanno gradi aggiuntivi basati sulla designazione corporale.\nIl Blues and Royals of the Household Cavalry Mounted Reggiment pu\u00f2 essere riconosciuto dalla tunica blu, dalla coda dell'elmetto rosso e dai guanti di pelle bianca.\nIl colonnello onorario del reggimento \u00e8 la principessa Anna. Oggi il colonnello onorario \u00e8 una funzione cerimoniale nella famiglia reale.\nDal 2006 al 2015, il principe Harry \u00e8 stato capo plotone per il Blues and Royals.\nOnori di battaglia.\nIl reggimento ha vari \"Battle Honours\" (menzioni d'onore delle battaglie a cui ha partecipato), alcuni dei quali sono elencati sulla bandiera del reggimento. Continua anche le tradizioni delle sue unit\u00e0 precedenti.\nUfficiali al comando.\nGli Ufficiali Comandanti sono stati:\nComandanti in Capo.\nI comandanti in capo del reggimento sono i seguenti:\nColonnelli del reggimento.\nI colonnelli del reggimento sono stati i seguenti:"}
{"id": "8440716", "revid": "793215", "url": "https://it.wikipedia.org/wiki?curid=8440716", "title": "Mus\u00e9e des P\u00eacheries", "text": "Les P\u00eacheries - Museo di F\u00e9camp \u00e8 un nuovo museo che riunisce tutte le collezioni comunali della citt\u00e0 di F\u00e9camp. Aperto da dicembre 2017, si trova sul porto di F\u00e9camp, in una vecchia fabbrica di pesce appartenente prima a un'azienda chiamata: \"Les P\u00eacheries de F\u00e9camp\". Riunisce le collezioni che erano nel Museo dei Terre-Neuvas e della pesca e nel Museo delle arti e dell'infanzia.\nL'edificio.\nEdificio industriale riqualificato.\nIl Museo si trova sul porto di F\u00e9camp in un edificio industriale riqualificato: era una fabbrica per l\u2019essicazione del pesce. La fabbrica, messa in servizio nel 1950, fu diretta da Honor\u00e9 York che negli anni '60 svilupp\u00f2 un'attivit\u00e0 produttiva di pesce affumicato. Le attivit\u00e0 industriali cessarono nel 1996.\nIl progetto di ristrutturazione risale al 2003. Sono state conservate diverse installazioni che ricordano l'antica funzione industriale dell'edificio: un forno per affumicare le aringhe e uno per affumicare il salmone, gli spogliatoi e l'ufficio dell'armatore. Dopo diversi anni di lavoro, il museo \u00e8 stato inaugurato venerd\u00ec 8 dicembre 2017.\nStoria dei musei di F\u00e9camp.\nIl Museo di F\u00e9camp riunisce in un unico luogo le collezioni degli ex musei municipali; cio\u00e8 il Museo dei Terre-Neuvas e della pesca e del Museo delle arti e dell'infanzia, quest'ultimo che riunisce le raccolte dei vecchi musei di Vieux-F\u00e9camp creati nel 1910, il museo dell'infanzia del dottor L\u00e9on Dufour (1856\u20131928), creato nel 1918 e lasciato in eredit\u00e0 alla citt\u00e0 nel 1926, e opere d'arte lasciate in eredit\u00e0 dal pittore Andr\u00e9-Paul Leroux (1870\u20131950) (curatore del museo) e sua moglie nel 1950.\nMuseografia del Museo di F\u00e9camp.\nLa particolarit\u00e0 di questo museo \u00e8 che pu\u00f2 essere visitato dall\u2019alto verso il basso. La visita inizia infatti al Belvedere con accesso tramite ascensore, quindi scendendo piano per piano una grande scala centrale. Le collezioni si sviluppano su livelli: \nGalleria storica.\nSituata sotto il belvedere, la galleria storica presenta la storia della citt\u00e0 con elementi archeologici dal Paleolitico alla storia delle mura atlantiche. Il museo tratta anche l'abbazia di F\u00e9camp, i corsari, la storia delle logge massoniche e la nascita dei bagni di mare.\nPaleolitico.\nIl territorio di F\u00e9camp \u00e8 stato occupato fin dal Paleolitico. I visitatori possono osservare i resti di una presenza umana grazie ai bifacciali risalenti a 300.000 anni fa. A questi si aggiungono altri reperti archeologici come le zanne di mammut ritrovate durante la costruzione di una parte del porto nel XIX secolo.\nPeriodo gallo-romano.\nLe vestigia di questo periodo sono presentate in una sezione della galleria storica: macine per il grano del periodo gallo-romano, monete galliche del I secolo a.C., delle fibule del I secolo, ecc. Numerosi siti sono stati scavati intorno a F\u00e9camp, in particolare dall'abate Cochet.\nAl tempo dei duchi di Normandia.\nCapitale del ducato di Normandia nel X secolo, la citt\u00e0 di F\u00e9camp conserva importanti vestigia di questo periodo.\nBagno di mare.\nF\u00e9camp \u00e8 una citt\u00e0 industriale nel XIX secolo, ma \u00e8 anche in parallelo una citt\u00e0 che attira una popolazione mondana. Lo sviluppo della ferrovia e l'entusiasmo per i bagni di mare sonno importanti. Pertanto, una sezione delle collezioni illustra la moda del bagno di mare della seconda met\u00e0 del XIX secolo.\nSequenza marina e da pesca.\nI diversi tipi di pesca.\nIl museo presenta le collezioni precedentemente esposte nel Museo dei Terre-Neuvas e della pesca (\"Mus\u00e9e des Terre-Neuvas et de la p\u00eache\", 1988-2012), Questa sezione presenta tre percorsi corrispondenti ai tre tipi di pesca: la pesca dell'aringa, menzionato dall'XI secolo nei conti dell'abbazia della Santissima Trinit\u00e0, la pesca del merluzzo praticata dal XVI secolo al XX secolo e infine la pesca costiera.\nL'omaggio alle societ\u00e0 di salvataggio in mare \u00e8 oggetto di uno spazio aggiuntivo.\nCantieri navali.\nIl suo percorso \u00e8 costruito a livello tecnico con una menzione particolare per il pi\u00f9 antico \"dory\", un'imbarcazione in legno a fondo piatto, conservato nelle collezioni marittime francesi, soprannominato \"Popaul\" risalente al 1946. La sequenza \u00e8 arricchita da bellissime vetrine che presentano i cantieri navali F\u00e9camp e modellini di navi.\nModellini e dipinti.\nViene presentata una ricca collezione di modelli di barche a vela e pescherecci da traino, inclusi modelli di prestigio. Questi sono nella forma di un mezzo scafo posto contro uno specchio che d\u00e0 l'illusione di una nave completa. Questi modelli, di alta precisione erano stati ordinati dall'armatore che li aveva convalidati per la costruzione finale. Poi per\u00f2 il progetto fin\u00ec irrealizzato nell'ufficio dell'armatore.\nInoltre, dipinti di navi trovano un posto speciale in un'alcova dedicata ai ritratti di navi, eseguita da Eug\u00e8ne Grandin, Louis Honor\u00e9 Fr\u00e9d\u00e9ric Gamain e Edouard Adam, per armatori del XIX secolo.\nTestimonianze.\nA livello etnografico, le raccolte presenti su supporti multimediali presentano una ricca raccolta di testimonianze audio e archivi cinematografici.\nSequenza di belle arti.\nDipinti.\nIl museo presenta dipinti dal XVI secolo ad oggi con Eug\u00e8ne Le Poittevin, \u00c9mile Schuffenecker, Jules No\u00ebl, Jules e Georges Di\u00e9terle, Pierre-Charles Le Mettay, Henri de Saint-Delis, Saint-Igny, Jean-Paul Laurens, L\u00e9on Cogniet, \u00c9douard Toudouze, Alexe\u00ef Bogolioubov, Martine Dubil\u00e9 ed altri artisti.\nScultura.\nLe collezioni sono arricchite con sculture come quelle di Fran\u00e7ois-Alexandre Devaux, Yvonne Di\u00e9terle, Alfred Boucher, quest'ultimo era il professore di Camille Claudel.\nTunnel di disegni.\nIl museo ha una grande collezione di arti grafiche con disegni risalenti al XVI secolo e opere di Eug\u00e8ne Delacroix. Per preservarli, queste fragili opere sono presentate in rotazione nel tunnel di disegni. Dal 2018, il Museo della pesca ha presentato disegni per tema.\nVita tradizionale nel Pays de Caux.\nLa collezione etnografica evoca la vita quotidiana locale nel Pays de Caux attraverso la presentazione di mobili, ceramiche, costumi e gioielli regionali, attraverso una museografia originale che \u00e8 stato progettato dal museografo Achim von Meier.\nI mobili esposti in questa sequenza includono cassapanche normanne del XVI secolo e armadi per i corredi nuziali con raffinate decorazioni intagliate.\nI costumi tradizionali del Pays de Caux sono presentati in questa sezione come un cappotto da lavoro, l'abbigliamento emblematico dei contadini locali e un mantello di stoffa. Questi mantelli, erano chiusi da una graffetta formata da due lastre d'argento modellate.\nCeramiche.\nL'artigianato regionale viene messo in risalto dalla presentazione della maiolica di Rouen del XVIII secolo e della maiolica di Havre della fabbrica dei fratelli Anselme e Fortun\u00e9 Delavigne.\nMolte ceramiche inglesi, chiamate \"lusterware\", decorano questa ricca collezione. Hanno la particolarit\u00e0 di avere un riflesso metallico. Riportati dai viaggi, queste ceramiche erano molto popolari in Normandia e Bretagna dove venivano soprannominate \"faience di Jersey\" perch\u00e9 pasavano spesso attraverso l'isola di Jersey, sebbene venissero prodotte a Sunderland o nello Staffordshire.\nSequenza Museo dell\u2019infanzia.\nQuesta sequenza si concentra sulla collezione del dottor L\u00e9on Dufour, pediatra e creatore del 1894 de \" La Goutte de lait \" (goccia di latte), un'organizzazione che era molto attiva nel promuovere la sterilizzazione del latte destinato ai infanti. Il museo presenta una bellissima collezione di biberon e oggetti della prima infanzia.\nStoria del Museo dell\u2019infanzia.\nL\u00e9on Dufour \u00e8 un medico francese della salute che nel 1894 ha fondato l\u2019organizzazione \u201cLa Goutte de lait\u201d allo scopo di distribuire biberon di latte sterilizzato ai bambini bisognosi. Durante la sua vita raccolto oggetti legati all'infanzia da tutte le parti del mondo e con questa collezione nel 1918 ha aperto il Museo d'ell infanzia, presso la sede stessa dell'opera della \u201cGoutte de lait\u201d a F\u00e9camp, con un chiaro obiettivo educativo e igienico\nIl museo si trova presso la sede del lavoro della goccia di latte a F\u00e9camp.\nNel 1933, il museo fu trasferito nel padiglione dell'infanizia e fu chiuso definitivamente nel 1958. Fu solo nel 1997 con la mostra \"Biberon del dottor Dufour\" si riscopr\u00ec l'importanza delle collezioni legate all'infanzia.\nDa dicembre 2017, le collezioni del dottor L\u00e9on Dufour hanno trovato un posto importante al Mus\u00e9e des P\u00eacheries. Chiamato Museo dell'infanzia, questa sezione \u00e8 interamente dedicata al lavoro della \"Goute de lait\" e agli oggetti legati all'infanzia.\nBiberon del dottor L\u00e9on Dufour.\nLo scopo della \"Goutte de Lait\" era combattere l'alta mortalit\u00e0 infantile dell'epoca dovuta ai fattori igienici. Ci\u00f2 \u00e8 stato fatto attraverso una bottiglia sana e sterilizzata, a differenza delle bottiglie a tubo lungo dove in cui il latte ristagnava e si sviluppavano i germi.\nIl lavoro della \"Goutte de lait\" \u00e8 stato fondato a F\u00e9camp e si \u00e8 diffuso in tutto il mondo. Pertanto, la sequenza dell'infanzia del Mus\u00e9e des P\u00eacheries presenta bottiglie distribuiti dal lavoro della \"Goutte de lait\" ma anche bottiglie di varie epoche e origini.\nLe altre collezioni.\nLe collezioni del dottor L\u00e9on Dufour comprendono anche oggetti legati all'infanzia come culle, cappellini e marsupi. Oggetti pi\u00f9 sorprendenti compongono questa collezione, per esempio amuleti usati come rimedi popolari e confiscati dal dottor Dufour ai suoi pazienti di F\u00e9camp.\nIl gabinetto delle curiosit\u00e0.\nInaugurato a settembre 2018, il gabinetto delle curiosit\u00e0 riunisce oggetti rari e insoliti riportati da tutto il mondo da navigatori e collezionisti. Tra le altre cose, il gabinetto riunisce oggetti dell'antichit\u00e0 egizia e precolombiana, madreperla scolpita, ceramiche cinesi e oggetti di vetro di Venezia (Vetri di Murano).\nMostre temporanee.\nMostre temporanee che hanno avuto luogo presso il Museo di F\u00e9camp:\nCentro di documentazione.\nIl museo ha una ricca collezione di archivi e documentazione, in particolare sulla storia di F\u00e9camp, il lavoro della organizzazione della \"Goutte de lait\" (goccia di latte) e la pesca, in particolare sulla pesca a Terranova . Il centro di documentazione \u00e8 accessibile su prenotazione."}
{"id": "8440724", "revid": "1543377", "url": "https://it.wikipedia.org/wiki?curid=8440724", "title": "Evio Tomasucci", "text": "Bibliografia.\nPaolo Giannotti, Ermanno Torrico, \"Le scelte politiche dell'amministrazione provinciale di Pesaro e Urbino nella prima met\u00e0 del novecento\", in \"La provincia di Pesaro e Urbino nel novecento\", Venezia, Marsilio, 2003, tomo 2\u00ba, pp. 579-755."}
{"id": "8440728", "revid": "92723", "url": "https://it.wikipedia.org/wiki?curid=8440728", "title": "Chiesa di San Giovanni Battista (Civitella Roveto)", "text": "La chiesa di San Giovanni Battista \u00e8 un edificio religioso di Civitella Roveto (AQ)\nin Abruzzo.\nStoria e descrizione.\nLa chiesa madre di Civitella Roveto, dedicata al santo patrono Giovanni Battista, appare citata per la prima volta in un documento ecclesiastico dell'XI secolo.\nRicostruita ex novo nel Cinquecento venne completata nel 1595 e ampiamente rimaneggiata nel 1640 e nel 1834.\nNel corso del XX secolo sono state ricostruite le parti crollate o gravemente danneggiate dal terremoto della Marsica del 1915. I vari interventi di recupero della chiesa sono stati effettuati nel rispetto dello stile architettonico rinascimentale, in particolare nelle tre navate. L'elemento superstite del XV secolo \u00e8 il campanile quadrato in pietra che svetta posteriormente. \nLa facciata si caratterizza per la luminosit\u00e0 e il portale in bronzo realizzato nel 1996 dall'artista Pasquale Di Fabio. Internamente gli elementi di maggior pregio sono l'altare maggiore dai marmi policromi, gli affreschi seicenteschi dell'abside raffiguranti scene di vita di san Giovanni Battista, l'antico battistero e il fonte battesimale di epoca pi\u00f9 recente. In una pala d'altare \u00e8 raffigurato san Biagio, mentre alcune tele raffigurano la nativit\u00e0, il battesimo di Ges\u00f9, la decapitazione di Giovanni Battista e la Madonna del Buon Consiglio. \nNelle cappelle delle navate laterali si trovano le statue di san Giovanni Battista, di Cristo morto e della Madonna vestita di nero."}
{"id": "8440730", "revid": "72396", "url": "https://it.wikipedia.org/wiki?curid=8440730", "title": "Fauna freatica", "text": "Per fauna freatica si intende un complesso di organismi acquatici delle zone freatiche che si sono adattati a questo ambiente. A seconda dell'ambiente in cui vivono esistono differenti organismi, ad esempio vengono chiamati \"freatobi\" quelli che si sono adattati al medesimo ambiente, mentre i \"freatofili\" sono quelli che preferiscono tale ambiente ma possono anche vivere in altri ambienti, come il bentonico, quello marino e quello lacustre. Esistono poi anche i \"freatoxeni\", pur meno comuni."}
{"id": "8440737", "revid": "228587", "url": "https://it.wikipedia.org/wiki?curid=8440737", "title": "Honda Jade", "text": "La Honda Jade (in giapponese: Je \u30f3 \u30c0 \u30fb \u30b8 \u30a7 \u30a4 \u30c9 , Honda Jeido) \u00e8 una vettura compatta prodotta dalla casa automobilistica giapponese Honda dal 2013.\nDescrizione.\nAnticipata dall concept car Honda Concept S e presentata al salone di Shanghai 2013 \u00e8 una monovolume compatta prodotta introdotta per la prima volta sul mercato cinese nel settembre 2013, dove viene prodotto dalla Dongfeng Honda.\nLa Jade si basa sulla piattaforma della Civic di nona generazione e disponibile in due versioni a 5 o 6 posti. La Jade \u00e8 stata sviluppata principalmente pensando al mercato cinese, ma da febbraio 2015 \u00e8 stata venduta anche in Giappone.\nCi sono due livelli di allestimento (EXi o VTi) e due tipologie di trasmissioni (5AT o CVT). I motori sono due benzina a quattro cilindri: un 1.8 VTEC aspirato e un 1.5 turbo."}
{"id": "8440743", "revid": "767487", "url": "https://it.wikipedia.org/wiki?curid=8440743", "title": "L'orfanello (film 1949)", "text": "L'orfanello (\"Awful Orphan\") \u00e8 un film del 1949 diretto da Chuck Jones. \u00c8 un cortometraggio d'animazione della serie \"Merrie Melodies\", uscito negli Stati Uniti il 29 gennaio 1949. Dal 1998 viene distribuito col titolo Un orfano insopportabile, mentre in inglese \u00e8 anche noto col titolo \"The Awful Orphan\".\nTrama.\nIncapace di farsi adottare, Charlie il Cane sale nel camion di un negozio di animali e si sostituisce al canarino che dovrebbe essere consegnato a Porky Pig. Quando Porky scopre Charlie nella gabbia chiama il negozio di animali, ma scopre di stare parlando con Charlie che ha staccato il telefono. Porky quindi cerca di liberarsi di Charlie diverse volte, ma ogni volta il cane riesce a rientrare e in alcuni casi a buttare fuori di casa lo stesso Porky. Quando l'inquilino dell'appartamento di sopra chiama per lamentarsi della confusione, Charlie si finge Porky e lo sfida; quindi inganna Porky facendolo andare di sopra, e l'uomo lo picchia. Il maialino decide cos\u00ec di arrendersi e accetta di adottare Charlie, ma quest'ultimo rifiuta ritenendo il luogo troppo rumoroso e fa per andarsene. Porky per\u00f2 lo blocca e lo costringe a rimanere invertendo i ruoli: si comporta quindi come un cane e fa di Charlie il suo padrone, impedendo che se ne vada.\nDistribuzione.\nEdizione italiana.\nIl primo doppiaggio italiano fu realizzato negli anni ottanta per la televisione. Il corto fu poi ridoppiato nel 1998 dalla Royfilm sotto la direzione di Renzo Stacchi per l'uscita in VHS. Non essendo stata registrata una colonna internazionale, in entrambi i casi fu sostituita la musica presente durante i dialoghi.\nEdizioni home video.\nDVD.\nUna volta restaurato, il corto fu pubblicato in DVD-Video in America del Nord nel terzo disco della raccolta \"\" (intitolato \"Looney Tunes All-Stars: Part 1\") distribuita il 28 ottobre 2003; il DVD fu pubblicato in Italia il 2 dicembre 2003 nella collana \"Looney Tunes Collection\", col titolo \"All Stars: Volume 1\". Fu inserito anche nel primo disco della raccolta DVD \"Looney Tunes Spotlight Collection Volume 1\", uscita in America del Nord sempre il 28 ottobre 2003, ristampato l'11 febbraio 2014 col titolo \"Looney Tunes Center Stage: Volume 1\"."}
{"id": "8440760", "revid": "785863", "url": "https://it.wikipedia.org/wiki?curid=8440760", "title": "L'orfanello", "text": ""}
{"id": "8440762", "revid": "785863", "url": "https://it.wikipedia.org/wiki?curid=8440762", "title": "Awful Orphan", "text": ""}
{"id": "8440764", "revid": "785863", "url": "https://it.wikipedia.org/wiki?curid=8440764", "title": "Un orfano insopportabile", "text": ""}
{"id": "8440766", "revid": "1123217", "url": "https://it.wikipedia.org/wiki?curid=8440766", "title": "Clitocybe geotropa", "text": ""}
{"id": "8440768", "revid": "767487", "url": "https://it.wikipedia.org/wiki?curid=8440768", "title": "Gerolamo Sacco", "text": "Inizia la sua carriera di musicista nei primi anni 2000 come produttore e compositore, formandosi come compositore presso il Conservatorio Giovanni Battista Martini di Bologna.\nSuccessivamente intraprende anche il percorso di cantautore.\n\u00c8 il fondatore della casa discografica bolognese \"Miraloop\" con la quale ha prodotto diversi artisti emergenti.\nBiografia.\nGli inizi: La musica elettronica, gli studi classici e la fondazione di Miraloop (1999 - 2008).\nGerolamo Sacco inizia il suo percorso musicale come autodidatta dall'et\u00e0 di diciannove anni, utilizzando principalmente sequencer, campionatori, musicassette e giradischi.\nAll'et\u00e0 di ventuno anni, nel 2002, in qualit\u00e0 di produttore, firma in esclusiva per la Media Records di Brescia, casa discografica fondata da Gianfranco Bortolotti: la prima pubblicazione avviene nel 2004 con \"Once Upon a Time\", 12 pollici firmato insieme a Gigi D'Agostino con lo pseudonimo \"Elettrogang\". Pubblicata in diverse compilation tra cui \"Noisemaker Volume 1\" e poi in vinile 12 pollici; il brano viene lanciato dall'emittente radiofonica M2O\nNel 2005 passa alla Pensieri Elettronici di Gigi D'Agostino e tra tanti intenti e idee musicali uno degli obiettivi \u00e8 quello di conciliare la melodia italiana con il beat ballabile lento che aveva origine dai vinili 12 pollici registrati a 45 giri suonati a 33 giri: \u00e8 l'inizio del \"Lento violento\", un nuovo sottogenere della musica elettronica e stile musicale a cui contribuisce fino al 2006.\nQuell'anno, il successo radiofonico \"Vorrei Fare una Canzone\", accompagner\u00e0 il disco \"Lento Violento... e altre storie\" tra gli album pi\u00f9 venduti in Italia: \u00e8 infatti il terzo album pi\u00f9 venduto nella settimana del 30 Aprile - 6 Maggio del 2007, nonch\u00e9 Disco d'Argento, raggiungendo secondo la FIMI l'82\u00aa posizione tra i dischi pi\u00f9 venduti del 2007.\nNello stesso anno, il 2007, si laurea alla facolt\u00e0 di Lettere e Filosofia dell'Alma Mater Studiorum di Bologna in Storia della Musica Moderna e Contemporanea, con una tesi che ha come oggetto gli inizi da autodidatta di Franco Battiato, comprensiva di una lunga intervista inedita all'autore in questione. La tesi di Gerolamo Sacco \u00e8 che la musica dell'era tecnicamente riproducibile (dai dischi alla musica elettronica) sia un'altra forma d'arte rispetto alla musica intesa come linguaggio notazionale o performance fisica, esattamente come lo \u00e8 il cinema rispetto al teatro o la fotografia rispetto alla pittura.\nDal 2006 al 2010 studia al Conservatorio Giovanni Battista Martini di Bologna presso il dipartimento \"Teoria e Analisi, Composizione e Direzione d'Orchestra\" con il Maestro Cesare Augusto Grandi.\nLa fondazione di Miraloop.\nAlla fine 2007 inizia la carriera come produttore discografico fondando la Miraloop, che debutta sul mercato come casa discografica nel dicembre 2008 citata dall'ANSA con il titolo: \"La prima casa discografica fondata da musicisti\".\nMiraloop si divide in quattro etichette indipendenti e ognuna si occupa di diversi generi musicali. Inizialmente distribuita dalla Made in Etaly di Milano e in partnership con Expanded Music di Bologna, Miraloop debutta con Musica sinfonica, Elettronica sperimentale, musica pop e dance/EDM: nasce cos\u00ec la prima etichetta della cosiddetta 'era digitale' a realizzare e vendere contemporaneamente pi\u00f9 Generi musicali che spaziano dalla musica classica alla dance e dal pop-rock alla musica sperimentale.\nDal 2010 concluder\u00e0 gli studi per dedicarsi completamente al progetto Miraloop.\nL'esordio con Gerolamo Sacco e gli altri progetti (2009 - 2018).\nNella stagione 2008-2009, Gerolamo Sacco pubblica la trilogia dei singoli \"Margherita\" - \"Caterina\" - \"Alice\", inaugurando la sua attivit\u00e0 anche come cantautore, cambiando percorso artistico componendo tracce indie pop elettronica, stile seguito successivamente da altri artisti pi\u00f9 noti.\nPrima di pubblicare il suo primo album come cantautore, \"Alieno\", pubblica due album sperimentali dove fonde generi eterogenei come l'elettronica, il Rock progressivo e musica pensata come colonna sonora per il cinema, tra cui gli album \"The Renaissance I\", \"The Renaissance II - Destinations\".\nIn qualit\u00e0 di produttore, inizia quindi ad occuparsi di diversi versanti musicali, anche il rock: dopo aver lanciato la \"band j rock/visual kei\" nel 2009. Successivamente fonda gli \"Insex\", band che pubblica con Expanded Music e Miraloop l'LP \"Inside Insane Insex\" nel 2011, di cui Gerolamo \u00e8 autore, compositore, produttore e tastierista programmatore.\nSuccessivamente allo scioglimento del gruppo, nello stesso anno lancia il podcast \"Gerolandia Express\" dove, in due stagioni e 24 puntate, fino al dicembre del 2012, presenter\u00e0 pi\u00f9 di cento inediti mixando canzoni sia prodotte che interpretate con le voci dei fan.\nNel 2013 dopo il singolo \"Cyber Eye\" con la band \"The Dragonfly Tales\" esce l'album \"Alieno\", il primo disco firmato Gerolamo Sacco che entra in una classifica di vendita, invero la top 100 iTunes, posizionandosi al numero 29.\n\"Alieno\" \u00e8 anche il primo concept album di Gerolamo Sacco nonch\u00e9 il suo LP d'esordio come cantautore. Il disco contiene 21 canzoni legate fra loro da un filo narrativo\nSeguiranno i primi interessamenti da parte del mondo delle radio sul singolo \"Alieno Blues\" nel 2014, anno in cui Gerolamo pubblica anche il singolo \"Magicamentemia\" e il terzo capitolo della saga \"Renaissance\", ovvero \"The Renaissance III - to the Stars\", a cui seguir\u00e0 l'album \"Festival\" uscito nell'estate del 2015, che raggiunge la posizione 14 degli album pi\u00f9 venduti nella top 100 di iTunes nella settimana che va dal 4 all'11 luglio 2015.\nSul versante della musica elettronica e sperimentale inventa un nuovo genere insieme a Pablo Ort, il \"Deggae\" (dark reggae).\nNel 2015 crea la compilation \"Look Beyond, the Evolution of Dub\" che affronta un nuovo tipo di musica dub. La compilation arriva al numero 1 della Beatport Top 100, successo che sar\u00e0 bissato dal nuovo progetto elettronico sperimentale che porta lo pseudonimo di \"Ethiopia Ringaracka\", tutto costruito su voci campionate nel 2016. Il primo disco del progetto Ethiopia Ringaracka, \"Afrofuturism\", raggiunge la prima posizione mensile della chart \"Reggae-Dub\" di Beatport.\nNel 2017 e 2018 inizia a collaborare con l'Universit\u00e0 di Ferrara alla creazione di colonne sonore e sonorizzazione.\nNello stesso periodo raggiunge il traguardo di pi\u00f9 di 100 posizionamenti in classifica di vendita con diversi progetti discografici aperti come produttore per s\u00e9 o per altri artisti. Pubblica tre singoli che anticipano il nuovo album \"Mondi Nuovi\", il secondo disco come cantautore.\nDa \"Mondi Nuovi\" in poi (2019 - oggi).\n\u00abOgni viaggio \u00e8 un intersecarsi di mille piani: la nostra evoluzione personale, gli spazi che attraversiamo, le esperienze e le persone che ci lasciamo alle spalle e quelle che ci aspettiamo di trovare all'arrivo [...] ]\u00bb\n\"Mondi Nuovi\" esce il 19 giugno 2019, posizionandosi al numero 9 tra i dischi pi\u00f9 scaricati in Italia su iTunes-Apple Music e al numero 25 in Russia. Da \"Mondi Nuovi\" verranno poi estratti i singoli \"Casa Mia\", \"Stelle Dipinte\" e \"Momo\", in ordine cronologico rispetto al concept dell'album.\nDiscografia.\nCome Gerolamo Sacco.\nCompilations"}
{"id": "8440777", "revid": "1974457", "url": "https://it.wikipedia.org/wiki?curid=8440777", "title": "Diversione Zambianchi", "text": ""}
{"id": "8440780", "revid": "125243046", "url": "https://it.wikipedia.org/wiki?curid=8440780", "title": "Perodua Kelisa", "text": "La Perodua Kelisa \u00e8 una autovettura del tipo city car prodotta dalla casa automobilistica malese Perodua dal 2000 al 2007.\nRealizzata sulla base della Daihatsu Mira fu lanciata nel 2000 come successore del Perodua Kancil. La Kelisa fu venduto insieme alla Kancil ed entrambe furono infine sostituiti dalla Perodua Viva nel 2007."}
{"id": "8440786", "revid": "287204", "url": "https://it.wikipedia.org/wiki?curid=8440786", "title": "Gli Uh! (album)", "text": "Gli Uh! \u00e8 stato il primo album in studio dell'omonimo gruppo musicale italiano; venne pubblicato nel 1972 dalla Kansas."}
{"id": "8440790", "revid": "1305772", "url": "https://it.wikipedia.org/wiki?curid=8440790", "title": "Moog (azienda)", "text": "Moog \u00e8 una societ\u00e0 statunitense di meccatronica che produce per l'industria aerospaziale, l'automazione industriale e la tecnologia medica. L'azienda ha quattro divisioni: \"aircraft controls\", \"space and defense controls\", \"industrial controls\", e \"components\". La sede \u00e8 a Elma (New York).\nStoria.\nNell'aprile 1950 Bill Moog (cugino di Robert Moog, inventore del Moog synthesizer) brevett\u00f2 un attuatore elettroidraulico tipo valvola usata come servomeccanismo, chiamata poi \"Moog Valve\"; il numero di brevetto \u00e8 \"US patent 2625136\" del gennaio 1953. Bill Moog mor\u00ec nel 1997 a 82 anni.\nAeronautica.\nMoog ha prodotto tecnologia installata sui bombardieri Northrop Grumman B-2 Spirit compreso gli attuatori di controllo del volo. Moog ha contribuito anche ai sistemi di attuatori idraulici ed elettrici del relativo simulatore di volo.\nNel 2018, Moog e la Universit\u00e0 di Buffalo annunciano il progetto di utilizzo della tecnologia a rete neurale convoluzionale per la verifica delle saldature e la relativa conformit\u00e0.\nNel 2019, Moog acquisisce il SureFly, un velivolo elettrico a decollo verticale dalla Workhorse Group Inc.\nLa Moog produce sistemi di controllo dei velivoli sia militari che civili come l'Embraer E-Jet E2 family, Airbus A350, Boeing 787, A400M, F-35.\nSpazio e Difesa.\nMoog produce tecnologia per satelliti e veicoli spaziali e per la difesa come missili, armi. Un esempio di sistema d'arma p il \"Reconfigurable Integrated-weapons Platform\" (RIwP) per il progetto Stryker della General Dynamics Land Systems.\nPer i satelliti, Moog sviluppa sistemi di propulsione chimici ed elettrici e sistemi di controllo di volo come nella International Space Station.\nNel 2012, Moog acquisisce la divisione In-Space Propulsion (ISP) dalla American Pacific Corporation (AMPAC). I prodotti come il LEROS, sistema di propulsione, sviluppato negli anni '90 dalla Royal Ordnance (British Aerospace). Nel 2017 la ISP viene venduta alla Nammo.\nMoog ha collaborato con i progetti pi\u00f9 disparati come United Launch Alliance, Atlas V, Boeing SST, Programma Apollo, Space Shuttle, International Space Station, Deep Space 1, Gravity Probe B, Orbital ATK, Boeing SLS.\nIl \"Moog Navigation and Surveillance Systems\" (NaSS) fu creato nel 1955 e registrato come \"Tactical Air Navigation\" (TACAN) nel 1962 in ambito militare.\nAutomotive.\nMoog \u00e8 stata fornitrice per oltre trent'anni di costruttori automobilistici nella Formula 1 con sistemi per il controllo d'assetto.\nIndustria.\nMoog produce sistemi per l'industria, per l'automazione industriale con sensori, attuatori.\nTecnologia medica.\nMoog \u00e8 presente nella tecnologia medica con la Curlin Medical, McKinley Medical, e Zevex International dal 2006. Moog produece dispositivi medicali tipo infusori."}
{"id": "8440794", "revid": "404449", "url": "https://it.wikipedia.org/wiki?curid=8440794", "title": "Parco Urbano Franco Agosto", "text": ""}
{"id": "8440797", "revid": "123700526", "url": "https://it.wikipedia.org/wiki?curid=8440797", "title": "Record (quotidiano)", "text": "Record \u00e8 un giornale sportivo portoghese, fondato da Manuel Dias in 1949, pubblicato a Lisbona. Anche se copre la maggior parte degli sport, il calcio \u00e8 il punto focale di esso, e il principale sport a cui si fa riferimento in copertina, ed \u00e8 considerato vicino allo Sporting Lisbona. \u00c8 diventato quotidiano il 1\u00ba marzo 1995.\nCircolazione.\nNel 2007, \"Record \u00e8\" il terzo giornale portoghese pi\u00f9 venduto con una tiratura di 74.000 copie. Tra settembre e ottobre 2013 il giornale ha avuto una tiratura di 50.886 copie.\n\u00c8 verosimilmente il principale quotidiano sportivo in Portogallo con 41.780 copie tra gennaio e agosto 2015."}
{"id": "8440798", "revid": "773636", "url": "https://it.wikipedia.org/wiki?curid=8440798", "title": "Lonely Hearts (JoJo)", "text": "Lonely Hearts \u00e8 un brano musicale della cantante statunitense JoJo, pubblicato il 24 aprile 2020 come primo singolo promozionale del quarto album in studio \"Good to Know\".\nEsibizioni dal vivo.\nJoJo si \u00e8 esibita con \"Lonely Hearts\" per la prima volta direttamente dalla sua abitazione, in occasione di un concerto virtuale organizzato da Feeding America per ricavare fondi di beneficenza per la pandemia COVID-19."}
{"id": "8440802", "revid": "1123217", "url": "https://it.wikipedia.org/wiki?curid=8440802", "title": "Lyophyllum connatum", "text": ""}
{"id": "8440813", "revid": "119337089", "url": "https://it.wikipedia.org/wiki?curid=8440813", "title": "Reading Football Club 2017-2018", "text": "Questa voce raccoglie le informazioni riguardanti il Reading Football Club nelle competizioni ufficiali della stagione 2017-2018.\nOrganico.\nRosa 2017-2018.\n\"Aggiornata al 17 maggio 2018.\""}
{"id": "8440815", "revid": "6923", "url": "https://it.wikipedia.org/wiki?curid=8440815", "title": "Felix Hemmerlin", "text": "Ricopr\u00ec diversi impieghi ecclesiastici in Svizzera: fu anche corista a Zofingen (1412-54) e nella chiesa di Grossm\u00fcnster a Zurigo (1429-54), ricopr\u00ec il ruolo di prevosto at Solothurn (1421-1455). Contibu\u00ec per la parte concernente alla riforma del clero al Concilio di Basilea.\nAll'epoca del Concilio scrisse, tra le altre opere, il \"De libertate ecclesiastica,\" il \"Dialogus de nobilitate et rusticitate\" e il \"De credulitate daemonibus adhibenda,\" opere di polemica politico-religiosa nelle quali gi\u00e0 si rivela il libero spirito critico del Rinascimento umanistico.\nBiografia.\nCresciuto nella scuola della collegiata nella nativa Zurigo, Hemmerlin entro\u00f2 in seguito all'universit\u00e0 di Erfurt. Da l\u00ec si trasfer\u00ec poi a Bologna nel 1408 dove studi\u00f2 legge per quattro anni.\nAll'inizio del 1412 Hemmerlin divenne canonico alla collegiata di San Felice e Regola a Zurigo. Poco dopo lo stesso incarico gli fu riconosciuto a San Maurizio di Zofingen.\nNel 1413 lo troviamo ancora all'universit\u00e0 di Erfurt dove ottiene il diploma in legge.\nPrende parte al Concilio di Costanza nel 1418.\nDurante la vecchia guerra di Zurigo, combattuta dalla citt\u00e0 contro una coalizione di tutte le citt\u00e0 della Confederazione Svizzera (1436-1450), Hemmlin stese diversi lavori in cui accusava gli svizzeri di essere rustici villani ribellatisi contro i loro legittimi signori.\nIl suo lavoro pi\u00f9 conosciuto \u00e8 il \"De Nobilitate et Rusticitate Dialogus\", scritto nei primi anni del decennio 1440, e pubblicato a stampa nel 1493. Scrisse della scoperta delle isole disabitate delle regioni dell'ovest e document\u00f2 la missione francescana sull'isola Gran Canaria, fallita in seguito alle incursioni dei pirati avvenute a partire dal 1390. A differenza degli altri resoconti che giustificavano la conquista delle Canarie con l'evangelizzazione, Hemmerlin descrisse gli abitanti come selvaggi bisognosi della protezione del Portogallo e di Castiglia.\nDopo la fine della guerra, Zurigo strinse nuovamente alleanza con le altre comunit\u00e0 svizzere, e Hemmerlin venne arrestato e destituito da tutti i suoi incarichi."}
{"id": "8440817", "revid": "72396", "url": "https://it.wikipedia.org/wiki?curid=8440817", "title": "Clan Lubrano-Ligato", "text": "Il clan Lubrano-Ligato \u00e8 un sodalizio camorristico, operante nel territorio del comune di Pignataro Maggiore, nella provincia di Caserta. Attualmente, secondo le indagini, solo la fazione dei Ligato \u00e8 ancora attiva all'interno del clan.\nIl pentito Abate, collaboratore di giustizia, ed il capoclan Ligato, a cavallo tra gli anni '70 e 90, commisero 477 omicidi, per ordine della Banda della Magliana, la Cosa nostra e il Clan Nuvoletta.\nStoria.\nIl clan \u00e8 stato fondato nel 1965 da Vincenzo Lubrano. Lubrano, consuocero dell'allora potente boss di Marano di Napoli, Lorenzo Nuvoletta, ha sempre mantenuto stretti rapporti con i Nuvoletta e, attraverso di loro, ha iniziato a intrattenere rapporti con Cosa nostra, in particolare con Tot\u00f2 Riina ed i Corleonesi. Gaetano Lubrano, fratello di Vincenzo, \u00e8 stato un consigliere molto ascoltato dei fratelli Nuvoletta.\nI rapporti tra la famiglia Lubrano e i corleonesi erano cos\u00ec stretti che Riina partecip\u00f2 da latitante al matrimonio di Gaetano Lubrano, in compagnia di altri mafiosi come Leoluca Bagarella e Giuseppe Cal\u00f2.\nVincenzo Lubrano \u00e8 stato descritto dai media come un potente e sanguinario boss, che insieme al boss di Cosa Nostra Giuseppe Cal\u00f2, fu condannato all'ergastolo per l'omicidio di Franco Imposimato, avvenuto nel 1983.Oltre ai rapporti storici con i Nuvoletta, la famiglia Lubrano \u00e8 stata anche molto vicina agli Orlando, e secondo le indagini, i figli di Gaetano Lubrano, Armando, Raffaele e Vincenzo, sarebbero i principali fiduciari del boss Antonio Orlando.\nI Ligato, all'inizio un sottogruppo dei Lubrano, iniziarono a guadagnare spazio all'interno dell'organizzazione, dopo la caduta di gran parte dei vecchi capi. Il boss storico dei Ligato \u00e8 Raffaele Ligato, nato nel 1948, e attualmente in regime del 41-bis. Dopo il suo arresto il clan fu comandato dai suoi due figli, Antonio Raffaele Ligato e Felicia Ligato. Infatti, gli inquirenti considerano la famiglia Ligato erede del clan storico Lubrano.\nFatti recenti.\nSecondo gli ultimi rapporti della Direzione Investigativa Antimafia, il clan Ligato, attraverso le nuove generazioni ha saputo ricostituire una stabile struttura organizzativa, con suddivisione dei ruoli, allo scopo di monopolizzare il mercato delle sostanze stupefacenti a Pignataro Maggiore."}
{"id": "8440818", "revid": "76963", "url": "https://it.wikipedia.org/wiki?curid=8440818", "title": "Kate Douglas Wiggin", "text": "Dedic\u00f2 la sua vita all'educazione infantile in un'epoca in cui i bambini erano comunemente considerati lavoro a basso costo.\nInizi\u00f2 a insegnare a San Francisco con sua sorella Nora che la assisteva, e insieme crearono oltre 60 asili per i poveri di San Francisco e di Oakland. Si trasfer\u00ec dalla California a New York, dove si dedic\u00f2 alla letteratura. Pubblic\u00f2 \"The Story of Patsy\" e \"The Bird's Christmas Carol\" presso la casa editrice Houghton Mifflin. Dopo la morte di suo marito avvenuta nel 1889, torn\u00f2 in California per riprendere il lavoro all'asilo, dirigendo una scuola materna. Alcune delle sue opere includono \"Cathedral Courtship\", \"A Summer in a Canon\", \"Timothy's Quest\", \"The Story Hour\", \"Kindergarten Chimes\", \"Polly Oliver's Problem\" e \"Child Rights.\"\nPrimi anni.\nKate Douglas Smith Wiggin nacque a Filadelfia, figlia dell'avvocato Robert N. Smith, e di origini gallesi. Kate visse un'infanzia felice nonostante la guerra civile americana e la morte di suo padre. Kate e sua sorella Nora erano ancora piuttosto giovani quando la loro madre vedova trasfer\u00ec la sua piccola famiglia da Filadelfia prima a Portland, nel Maine, poi nel piccolo villaggio di Hollis. L\u00ec Kate crebbe in un ambiente rurale con sua sorella e il suo fratellino Philip.\nIn particolare, incontr\u00f2 una volta il romanziere Charles Dickens. Sua madre e un altro parente erano andati a sentir leggere Dickens a Portland, ma Wiggin, all'epoca undicenne, fu ritenuta troppo giovane per ottenere un biglietto costoso. Il giorno seguente si ritrov\u00f2 sullo stesso treno di Dickens e lo impegn\u00f2 in una vivace conversazione per il corso del viaggio, un'esperienza che in seguito raccont\u00f2 in un breve libro intitolato \"A Child's Journey with Dickens\".\nCarriera.\nNel 1873, nella speranza di alleviare la malattia polmonare del suo patrigno Albion Bradbury, la famiglia di Kate si trasfer\u00ec a Santa Barbara, in California, dove il patrigno di Kate mor\u00ec tre anni dopo. A Los Angeles si apriva un corso di addestramento per la scuola materna con Emma Marwedel, e Katesi si iscrisse. Dopo il diploma nel 1878 diresse il primo asilo nido gratuito in California, in Silver Street, nei bassifondi di San Francisco. Nel 1880 form\u00f2 una scuola per insegnanti in collaborazione con l'asilo di Silver Street.\nNel 1881 Kate spos\u00f2 Samuel Bradley Wiggin, un avvocato di San Francisco. Secondo le usanze del tempo le fu richiesto di dimettersi dal suo incarico di insegnante. Inizi\u00f2 a raccogliere fondi per la sua scuola, scrivendo prima \"The Story of Patsy\" (1883), poi \"The Birds 'Christmas Carol\" (1887). Entrambi i libri stampati privatamente furono pubblicati commercialmente dalla Houghton Mifflin nel 1889, con enorme successo.\nKate Wiggin non ebbe. Si trasfer\u00ec a New York nel 1888. Quando suo marito mor\u00ec improvvisamente nel 1889, Kate si trasfer\u00ec nel Maine. Per il resto della sua vita viaggi\u00f2 il pi\u00f9 frequentemente possibile, dividendo il suo tempo tra la scrittura, le visite in Europa e la lettura pubblica a beneficio di vari enti di beneficenza per bambini.\nWiggin viaggi\u00f2 all'estero e si rec\u00f2 a Liverpool almeno tre volte. I registri di Ellis Island mostrano che torn\u00f2 a New York da Liverpool nell'ottobre 1892, luglio 1893 e luglio 1894. Nei registri di viaggio del 1892 Wiggin descrive la sua occupazione di \"moglie\", nonostante il suo ex marito fosse morto tre anni prima. In quelli del 1893 e del 1894 si definisce una \"autrice\".\nWiggin incontr\u00f2 l'importatore di lino George Christopher Riggs mentre si recava in Inghilterra nel 1894. Si dice che la coppia abbia deciso di sposarsi ancor prima che la nave attraccasse in Inghilterra. La coppia si spos\u00f2 a New York il 30 marzo 1895 presso la All Souls Church. George Riggs divenne presto una dei pi\u00f9 grandi sostenitori di Wiggin.\nDopo il matrimonio continu\u00f2 a scrivere con il nome di Wiggin. La sua produzione letteraria includeva libri popolari per adulti. Con sua sorella Nora Smith pubblic\u00f2 delle opere accademiche sui principi educativi di Friedrich Fr\u00f6bel: \"Froebel's Gifts\" (1895), \"Froebel's Occupations\" (1896) e \"Kindergarten Principles and Practice\" (1896) e scrisse il romanzo per bambini \"Rebecca of Sunnybrook Farm\" (1903), cos\u00ec come il best seller \"Rose\" del 1905\".\" \"Rebecca of Sunnybrook Farm\" divenne un bestseller immediato: sia esso che \"Mother Carey's Chickens\" (1911) furono adattati al palcoscenico. La Houghton Mifflin raccolse i suoi scritti in 10 volumi nel 1917.\nPer un certo periodo visse a Quillcote, la sua casa estiva a Hollis, nel Maine (ora iscritta al registro nazionale dei luoghi storici). Quillcote si trova presso la biblioteca della citt\u00e0, la Salmon Falls Library, che Wiggin fond\u00f2 nel 1911.\nUltimi anni e morte.\nNel 1921 Wiggin e sua sorella Nora Smith pubblicarono un'edizione di \"The Scottish Chiefs\" di Jane Porter e un romanzo di William Wallace del 1809. Durante la primavera del 1923 Kate Wiggin viaggi\u00f2 in Inghilterra come delegato di New York alla Dickens Fellowship. L\u00ec si ammal\u00f2 e mor\u00ec all'et\u00e0 di 66 anni di polmonite bronchiale. Su sua richiesta le sue ceneri furono portate nel Maine e sparse sul fiume Saco. La sua autobiografia \"My Garden of Memory\" fu pubblicata dopo la sua morte. Sua sorella in seguito pubblic\u00f2 le sue reminiscenze intitolate \"Kate Douglas Wiggin as her Sister knew Her\".\nOpere selezionate.\nCon Nora Smith"}
{"id": "8440819", "revid": "785863", "url": "https://it.wikipedia.org/wiki?curid=8440819", "title": "Maggie Simpson in &quot;Playdate with Destiny&quot;", "text": ""}
{"id": "8440820", "revid": "785863", "url": "https://it.wikipedia.org/wiki?curid=8440820", "title": "Maggie Simpson in &quot;The Longest Daycare&quot;", "text": ""}
{"id": "8440821", "revid": "1906976", "url": "https://it.wikipedia.org/wiki?curid=8440821", "title": "Figlio Velato", "text": "Il Figlio Velato \u00e8 una scultura dell\u2019artista Jago, realizzata in marmo Danby del Vermont. Ispirata al Cristo Velato di Giuseppe Sanmartino, rappresenta un bambino disteso coperto da un velo. \u00c8 stata realizzata nel 2019 a New York per essere poi trasferita in modo definitivo a Napoli, in un\u2019area della citt\u00e0 caratterizzata da un\u2019elevata emarginazione sociale e diventare un simbolo di rinascita.\nLa lavorazione del blocco \u00e8 stata resa visibile in live streaming sui social media.\nIl 21 dicembre 2019 in occasione dell\u2019inaugurazione della mostra \"Figlio Velato\" curata da Luca Iavarone, l'opera \u00e8 stata collocata presso la Cappella dei Bianchi della chiesa di San Severo fuori le mura, nel rione Sanit\u00e0 di Napoli."}
{"id": "8440822", "revid": "1027057", "url": "https://it.wikipedia.org/wiki?curid=8440822", "title": "Universit\u00e0 federale nordcaucasica", "text": "L'Universit\u00e0 federale nordcaucasica (SKFU, ) \u00e8 un ente di istruzione accademica russo situato a Stavropol'. Nel 2012 ha inglobato l'Universit\u00e0 statale di Stavropol'. "}
{"id": "8440823", "revid": "1027057", "url": "https://it.wikipedia.org/wiki?curid=8440823", "title": "SKFU", "text": ""}
{"id": "8440824", "revid": "944090", "url": "https://it.wikipedia.org/wiki?curid=8440824", "title": "Teatro comunale Weber Facchini", "text": ""}
{"id": "8440830", "revid": "181699", "url": "https://it.wikipedia.org/wiki?curid=8440830", "title": "Ferenc Sz\u00e9ch\u00e9nyi", "text": "Biografia.\nDiscendete dalla nobile famiglia Sz\u00e9ch\u00e9nyi, Ferenc era il figlio del conte Zsigmond Sz\u00e9ch\u00e9nyi, e di sua madre, M\u00e1ria Czir\u00e1ky. Gli fu dato lo stesso nome di suo fratello che mor\u00ec all'et\u00e0 di tre anni. I suoi padrini erano Adam Groff, un medico, e sua moglie Katalin Khellesz.\nCarriera.\nDopo aver completato i suoi studi, dal 12 dicembre 1776 fu presidente del consiglio distrettuale di K\u0151szeg, dal 17 agosto 1783 fu presidente del consiglio di bando e anche deputato del divieto croato. Durante il regno di Giuseppe II, fu vice governatore e commissario reale di diverse contee. Nel 1785 fu consigliere segreto. Il 18 aprile divenne Commissario Reale del Distretto di P\u00e9cs e amministratore delle contee di Somogy, Baranya, Ver\u0151ce e Szer\u00e9m.\nIl 6 aprile 1798, divenne il signore della contea di Somogy e, come commissario reale, fu incaricato della regolamentazione dei fiumi Drava e Mura. Il 6 dicembre divenne capo della camera da letto reale e il 23 dicembre divenne vice giudice.\nIl 25 novembre 1802 don\u00f2 la sua collezione di 11.884 stampe, 15.000 libri e 1.152 manoscritti alla nazione ungherese, che fu successivamente integrata da 6.000 incisioni su rame e 9.206 volumi di libri della collezione di Nagycenk. Tuttavia, prima di tutto ci\u00f2, compil\u00f2 anche un catalogo della futura biblioteca, lo stamp\u00f2 a sue spese e poi ne invi\u00f2 una copia a sovrani stranieri, istituti scientifici stranieri e studiosi nazionali stranieri, portando alla fondazione della Biblioteca Nazionale Sz\u00e9ch\u00e9nyi e del Museo Nazionale Ungherese. Per le sue generose donazioni e il riconoscimento dei suoi servizi, i suoi meriti furono emanati per legge nel 1807 (articolo XXIV).\nLe societ\u00e0 scientifiche straniere espressero il loro riconoscimento una dopo l'altra eleggendolo come membro: nel 1803 la Royal University of G\u00f6ttingen, nel 1804 l'Accademia delle Scienze di Jena, nel 1811 l'Accademia delle Scienze di Varsavia e nel 1812 l'Accademia delle Scienze di Vienna.\nQuando la costituzione ungherese fu nuovamente minacciata sotto di Francesco I, nel 1811 rassegn\u00f2 le dimissioni da tutti i suoi uffici; si ritir\u00f2 a vita privata. Nel 1818 aggiunse una nuova donazione al Museo Nazionale Ungherese, che consisteva principalmente di classici e opere di interesse straniero (5.086 opere, 9.206 volumi) e 6.000 pezzi di incisione su rame e maiolica.\nMatrimonio.\nSpos\u00f2, il 17 agosto 1777, Julianna Festetics (30 ottobre 1753-20 gennaio 1824), figlia del conte P\u00e1l Festetics e vedova di suo fratello J\u00f3zsef. Ebbero sei figli:"}
{"id": "8440850", "revid": "122754832", "url": "https://it.wikipedia.org/wiki?curid=8440850", "title": "Fiona Florence", "text": ""}
{"id": "8440859", "revid": "767487", "url": "https://it.wikipedia.org/wiki?curid=8440859", "title": "Tout pr\u00e8s du bonheur", "text": "Tout pr\u00e8s du bonheur \u00e8 una canzone registrata in duetto tra Marc Dupr\u00e9 e C\u00e9line Dion, pubblicato in Canada nell'aprile 2006 come quarto singolo promozionale dell'album di Dupr\u00e9, \"Refaire le monde\" (2005).\nAntefatti e contenuti.\n\"Tout pr\u00e8s du bonheur\" fu composto nel 2000 da C\u00e9line Dion, Marc Dupr\u00e9 e da Nelson Minville per il matrimonio di Dupr\u00e9 e Anne-Marie Angelil, figlia di Ren\u00e9 Ang\u00e9lil. C\u00e9line la cant\u00f2 dopo la cerimonia. Durante la registrazione del suo primo album nel 2005, Marc chiese a C\u00e9line il permesso di registrare la canzone e la cantante accett\u00f2 all'istante, registrando anche i cori. La produzione fu curata da Tino Izzo.\nDupr\u00e9 collabor\u00f2 gi\u00e0 in passato con la Dion, aprendo i concerti di quest'ultima all'Olympia di Parigi nel 1994 e duettando sulle note di \"Sous le vent\" nel 2002, nel programma televisivo qu\u00e9becchese di karaoke, \"La fureur\", tenutosi al Bell Centre di Montr\u00e9al e trasmesso dalla CBC.\nDel brano esistono due versioni: la prima fu pubblicata nell'album d'esordio di Dupr\u00e9, pubblicato nel 2005, mentre la seconda fu registrata in versione pop-rock e rilasciate come singolo radiofonico e digital download in Quebec nel 2006.\nPer il singolo fu realizzato anche un videoclip musicale girato l'8 maggio 2006 al \"Colosseum\" del Caesars Palace di Las Vegas e diretto da Ivan Grbovic.\nSuccesso radiofonico e riconoscimenti.\n\"Tout pr\u00e8s du bonheur\" super\u00f2 la classifica airplay del Quebec nel giugno 2006, rimanendo alla numero per tre settimane consecutive.\nIl 23 ottobre 2006, C\u00e9line Dion e Marc Dupr\u00e9 vinsero un SOCAN Award come compositori di \"Tout pr\u00e8s du bonheur\".\nInterpretazioni dal vivo e pubblicazioni.\n\"Tout pr\u00e8s du bonheur\" fu eseguita dal vivo il 30 aprile 2006 da entrambi gli artisti durante il Gala Artists in Quebec. Il 22 dicembre 2006, C\u00e9line e Marc eseguirono il brano durante il suo concerto al Lionel-Groulx Theatre di Sainte-Th\u00e9r\u00e8se e successivamente durante il concerto storico della Dion per la celebrazione del 400\u00ba anniversario di Quebec City. L'esibizione fu registrata e inclusa nel DVD \"C\u00e9line sur les Plaines\".\nFormati e tracce.\nCD Singolo Promo (Canada) (Novem Musique: NOVCD9467-3DJ)"}
{"id": "8440860", "revid": "767487", "url": "https://it.wikipedia.org/wiki?curid=8440860", "title": "Due uomini e un armadio", "text": "Due uomini e un armadio (\"Dwaj ludzie z szafa\") \u00e8 un cortometraggio del 1958 diretto da Roman Polanski.\nTrama.\nDue uomini emergono dal mare e trasportano un armadio. Iniziano a girare per la citt\u00e0 per tentare di vendere il mobile. Maltrattati e perfino percossi, i ragazzi decidono di tornare indietro e inabissarsi.\nProduzione.\nPolanski realizza il cortometraggio durante i suoi studi presso la Scuola nazionale di cinema, televisione e teatro Leon Schiller di \u0141\u00f3d\u017a. Si auto-scrittura in un cameo, nella parte di un bullo armato (ruolo che poi verr\u00e0 riproposto nel film \"Chinatown\").\nLa copia originale \u00e8 conservata presso la Biblioteca nazionale polacca.\nLo stile grottesco e sperimentale rimanda alla prima fase della filmografia del cineasta polacco (in particolare alla trilogia inglese)."}
{"id": "8440865", "revid": "690118", "url": "https://it.wikipedia.org/wiki?curid=8440865", "title": "Bpv-302", "text": ""}
{"id": "8440870", "revid": "1402222", "url": "https://it.wikipedia.org/wiki?curid=8440870", "title": "Ministri del lavoro della Romania", "text": "Questo elenco comprende i ministri del lavoro della Romania a partire dal 1989."}
{"id": "8440874", "revid": "1282260", "url": "https://it.wikipedia.org/wiki?curid=8440874", "title": "Abies magnifica var. critchfieldii", "text": "Abies magnifica var. critchfieldii , \u00e8 una variet\u00e0 naturale di \"Abies magnifica\" appartenente alla famiglia delle Pinaceae, endemica della parte sud-occidentale della Sierra Nevada in California.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"magnifica\" \u00e8 riferito al portamento imponente. L'epiteto \"critchfieldii\" fu assegnato in memoria di William B. Critchfield (1923-1989), per il suo fondamentale contributo negli studi sulle conifere nordamericane.\nDescrizione.\nQuesta variet\u00e0 differisce da \"A. magnifica\" per i coni femminili pi\u00f9 piccoli, lunghi 9-17 cm, di color porpora da giovani poi marroni a maturazione.\nDistribuzione e habitat.\nVi sono ancora poche informazioni disponibili sul confine preciso tra le diverse variet\u00e0 di \"A. magnifica\"; la variet\u00e0 \"critchfieldii\" occupa indicativamente la parte di areale a sud di Kingriver.\nTassonomia.\nLa classificazione di questo taxon \u00e8 molto recente (2010). L'autore, osservando delle caratteristiche morfologiche differenti rispetto alla variet\u00e0 \"shastensis\" (brattee dei coni incluse e non protruse) ipotizza per la nuova variet\u00e0 \"critchfieldii\" l'assenza di evidenze di ibridazione tra \"A. magnifica\" e \"A. procera\" al contrario di quanto \u00e8 oramai assodato per la precedente variet\u00e0 riconosciuta. Questo nuovo taxon \u00e8 stato accettato da Govaerts nel 2011 in \"World checklist of selected plant families published update Facilitated by the Trustees of the Royal Botanic Gardens, Kew.\""}
{"id": "8440875", "revid": "1956924", "url": "https://it.wikipedia.org/wiki?curid=8440875", "title": "Disney Plus", "text": ""}
{"id": "8440878", "revid": "1318658", "url": "https://it.wikipedia.org/wiki?curid=8440878", "title": "Vocale centrale aperta arrotondata", "text": "La vocale centrale aperta arrotondata \u00e8 un suono vocalico presente in alcune lingue parlate. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 \u0276_\".\nOccorrenze.\nLa trascrizione di questo fonema non \u00e8 ufficiale nell'IPA. Tuttavia, \u00e8 riscontrabile in alcune lingue, in alcune come allofono, in altre come fonema vero e proprio. Ecco alcuni esempi elencati:\nIn italiano.\nIn italiano standard tale fono non \u00e8 presente.\nIn inglese.\nIn inglese tale fono \u00e8 presente in alcune parti del dialetto londinese. Si riscontra ad esempio in \"lot\" \"molto\" .\nIn irlandese.\nIn irlandese tale fono \u00e8 un allofono di /a\u02d0/ e si presenta all'interno di consonanti sonore nel dialetto Ring. Ad esempio si trova in \"b\u00e1n\" \"bianco\" .\nIn norvegese.\nIn norvegese tale fono \u00e8 presente nel dialetto \u00d8stfold. Si trova ad esempio nella parola \"bada\" \"bagnarsi\" ."}
{"id": "8440881", "revid": "1310927", "url": "https://it.wikipedia.org/wiki?curid=8440881", "title": "Jahongir Abdumominov", "text": "Carriera.\nClub.\nHa giocato nella massima serie dei campionati uzbeko e tagiko."}
{"id": "8440893", "revid": "484362", "url": "https://it.wikipedia.org/wiki?curid=8440893", "title": "Madonna col Bambino e i santi Agostino, Tommaso Apostolo e Nicola da Tolentino", "text": "Madonna col Bambino e i santi Agostino, Tommaso Apostolo e Nicola da Tolentino \u00e8 un affresco di un anonimo del 1563, collocato nella Chiesa di Sant'Agostino (Cascia).\nNotizie storiche.\nDalla documentazione notarile risulta che il 19 maggio 1557 gli agostiniani concessero a Raffaele di Giovanni Antonio di Cascia di poter costruire una tomba e una cappella, nella Chiesa di Sant'Agostino (Cascia), che doveva riguardare San Tommaso apostolo.\nLa cappella \u00e8 venuta alla luce durante i lavori di restauro della chiesa alla fine del 1999.\nDescrizione.\nL'affresco, realizzato da un autore ignoto, \u00e8 collocato in una nicchia nella parete sinistra della navata della chiesa di Sant'Agostino (Cascia). \nL'affresco raffigura in alto la Madonna con il Bambino che donano una cintura rossa a San Tommaso. Nella parte \"terrena\", in basso, sono rappresentati tre Santi (da sinistra): Sant'Agostino, San Tommaso e San Nicola da Tolentino.\nNel bordo inferiore dell'affresco si trova un'iscrizione che presenta il nome del committente, Raffaele di Giovanni Antonio di Cascia, e l'anno di esecuzione 1563.\nIconografia.\nL'iconografia deriva da un episodio narrato nell'apocrifo \"Transitus della Beata Maria Vergine\" secondo il quale Maria, poco prima di morire, avrebbe richiamato nella Valle di Giosafat gli Apostoli e avrebbe donato a Tommaso la sua cintura. \nLa scena dell'affresco segue l'iconografia tradizionale ma San Tommaso \u00e8 affiancato da Sant'Agostino e San Nicola da Tolentino, poich\u00e9 la chiesa in cui si trova l'affresco \u00e8 dell'Ordine degli Agostiniani. "}
{"id": "8440898", "revid": "112614990", "url": "https://it.wikipedia.org/wiki?curid=8440898", "title": "Emerson, Lake &amp; Palmer in Concert", "text": ""}
{"id": "8440912", "revid": "1310927", "url": "https://it.wikipedia.org/wiki?curid=8440912", "title": "Sjarhej Cichano\u016dski", "text": "Carriera.\nHa giocato nella massima serie dei campionati bielorusso e tagiko."}
{"id": "8440920", "revid": "1748167", "url": "https://it.wikipedia.org/wiki?curid=8440920", "title": "Stadio Angelini", "text": ""}
{"id": "8440921", "revid": "775372", "url": "https://it.wikipedia.org/wiki?curid=8440921", "title": "Nazionalismo dell'Ulster", "text": "Il nazionalismo dell'Ulster \u00e8 un movimento politico protestante che rifiuta sia l'unione dell'Irlanda del Nord con la Repubblica d'Irlanda sia l'attuale status di Home Nation del Regno Unito. Difendono l'indipendenza del popolo dell'Ulster dai suoi vicini irlandesi e britannici.\nIl movimento \u00e8 stato formato da militanti protestanti lealisti che erano insoddisfatti del trattamento britannico nei loro confronti, in particolare la detenzione di militanti delle organizzazioni paramilitari Ulster Volunteer Force e Ulster Defence Association.\nDistinzioni da altri movimenti.\nIl nazionalismo in Ulster ha caratteristiche comuni con ogni altro gruppo politico in Ulster, sebbene si tratti di uno sviluppo di malcontento protestante con essi:"}
{"id": "8440931", "revid": "1310927", "url": "https://it.wikipedia.org/wiki?curid=8440931", "title": "Mikalaj Zjan'ko", "text": "Carriera.\nClub.\nHa giocato nella massima serie dei campionati bielorusso, moldavo e tagiko."}
{"id": "8440934", "revid": "228587", "url": "https://it.wikipedia.org/wiki?curid=8440934", "title": "Segunda Liga 2013-2014", "text": "La Segunda Liga 2013-2014, nota anche come Liga Revolu\u00e7\u00e3o di Cabovis\u00e3o per motivi di sponsorizzazione, \u00e8 stata la 24\u00aa stagione del secondo livello del calcio in Portogallo. In questa stagione hanno giocato 22 squadre in totale.\nMoreirense e Penafiel sono stati promossi nella Primeira Liga 2014-2015, mentre gli Aves hanno giocato (e perso per 2-0 in totale) uno spareggio con Pa\u00e7os de Ferreira (classificato nella 15\u00aa posizione nella Primeira Liga 2013-2014) per un posto nella Primeira Liga 2014-2015. L'Atl\u00e9tico \u00e8 rimasto nella Segunda Liga 2014-2015 dopo essere stato invitato dalla Lega portoghese per il calcio professionistico (LPFP) in quanto la competizione Primeira Liga 2014-15 \u00e8 stata estesa a 18 squadre, perch\u00e9 il Boavista \u00e8 stata reintegrata, insieme all'espansione del 2014-15 sar\u00e0 promossa la competizione della Segunda Liga a 24 squadre e l'impossibilit\u00e0 di un 4\u00ba posto del Campionato nazionale senior 2013-2014.\nStagione.\nNonostante abbia chiuso al 18\u00ba posto nella stagione 2012-2013, il Naval \u00e8 stato retrocesso nella Seconda Divisione portoghese, a causa di problemi finanziari.\nLa retrocessione del Naval permise allo Sporting da Covilh\u00e3 di essere ripescato di nuovo alla Segunda Liga\nFormula.\nLe 22 squadre partecipanti si affrontano in un girone di andata e ritorno, per un totale di 42 giornate.\nLe prime due classificate sono promosse in Primeira Liga.\nAl campionato possono partecipare le squadre riserve, ma non possono essere promosse in Primeira Liga. Se una squadra riserva si classifica ai primi due posti, la squadra classificatasi subito dopo beneficia della promozione diretta. Se la prima squadra retrocede in Segunda Liga, la squadra riserva viene retrocessa in Campeonato Nacional de Seniores indipendentemente dalla posizione in classifica. In quest'ultimo caso, se la squadra riserva non era nelle ultime tre posizioni, la squadra meglio piazzata nella zona retrocessione mantiene la categoria.\nClassifica.\nLegenda:\n\u00a0\u00a0\u00a0\u00a0\u00a0 Ammesse alla Primeira Liga 2014-2015\n\u00a0\u00a0\u00a0\u00a0\u00a0 qualificate ai play-off delle piazzate.\nVerdetti.\nNote:"}
{"id": "8440937", "revid": "785863", "url": "https://it.wikipedia.org/wiki?curid=8440937", "title": "Glo Friends - Gli amici della notte", "text": ""}
{"id": "8440941", "revid": "785863", "url": "https://it.wikipedia.org/wiki?curid=8440941", "title": "The Glo Friends", "text": ""}
{"id": "8440955", "revid": "729019", "url": "https://it.wikipedia.org/wiki?curid=8440955", "title": "Pansarbandvagn 301", "text": "Il Pansarbandvagn 301 (\"'Pbv 301\") era un veicolo trasporto truppe utilizzato dall'esercito svedese dal 1962 al 1971.\nStoria.\nIl \"Pbv 301\" \u00e8 stato sviluppato come soluzione ad interim per offrire ai fanti un veicolo da trasporto protetto in attesa della consegna del Pbv 302. Il mezzo venne realizzato modificando gli scafi dei carri Stridsvagn m/41 con una nuova sovrastruttura, rimotorizzati con un nuovo motore boxer quadricilindrico raffreddato ad aria Svenska Flygmotor AB (SFA), originariamente sviluppato per il Saab 91 Safir. La ricostruzione venne eseguita dalla H\u00e4gglund &amp; S\u00f6ner, che consegn\u00f2 220 carri cos\u00ec modificati tra 1962 e il 1963. I veicoli vennero assegnati ad un battaglione corazzato per ciascuna brigata corazzata. Poich\u00e9 non erano sufficienti per tutti i diciotto battaglioni, alcuni continuarono ad essere equipaggiati con i Terr\u00e4ngbil m/42 KP o normali autocarri.\nTecnica.\nL'equipaggio era composto da capocarro, cannoniere e conduttore. Il pilota sedeva nella parte anteriore destra e il cannoniere dietro di lui. Il capocarro sedeva obliquamente a sinistra dietro il motore. Il \"Pbv 301\" trasportava sette fanti completamente equipaggiati, tre a sinistra e quattro a destra. L'accesso e lo sbarco dei fanti avveniva attraverso due portelli posteriori. I soldati potevano combattere anche dall'interno del mezzo attraverso un'apertura nel tetto, chiusa da due portelli. Nella parte anteriore sinistra del vano di combattimento, sul posto del capocarro, era presente una cupola per l'osservazione del campo di battaglia. Il mezzo aveva capacit\u00e0 di guado di 1,5 m dopo preparazione.\nL'armamento era costituito da un cannone automatico Bofors da 20\u00a0mm automatkanon m/45 del caccia J 21A, ridesignato m/45B. L'arma era posizionata sopra la cupola del cannoniere e veniva azionata dall'interno. L'armamento era completato da tre lancia-fumogeni su ciascun lato dello scudo anteriore.\nVarianti.\nIl mezzo era disponibile in tre versioni: veicoli per il trasporto di truppe, petroliera da battaglia e petroliera per linee di fuoco. Mancavano differenze esterne per non cancellare il cavo di alimentazione. Il Pbv 301, dopo alcuni preparativi pi\u00f9 semplici, potrebbe guadare fino a una profondit\u00e0 di 1,5 metri."}
{"id": "8440959", "revid": "16758", "url": "https://it.wikipedia.org/wiki?curid=8440959", "title": "Distretto elettorale 6 del Tirolo", "text": "Il Distretto elettorale Tirolo 6 era un collegio elettorale urbano per le elezioni alla Camera dei deputati austriaca nel Tirolo. Il distretto elettorale \u00e8 stato creato nel 1907 con l'introduzione della nuova legge elettorale del Reichsrat ed \u00e8 esistito fino al crollo della monarchia asburgica.\nEra popolato da 26.988 persone, fra cui erano 5.425 i maschi maggiorenni aventi diritto al voto.\nStoria.\nDopo che il Reichsrat decise nell'autunno del 1906 il diritto di voto generale, uguale, segreto e diretto, la grande riforma della legge elettorale divenne effettiva il 26 gennaio 1907 sanzionata dall\u2019imperatore Francesco Giuseppe. Con il nuovo regolamento elettorale del Reichsrat, sono stati creati in totale 516 collegi elettorali, uninominali ad eccezione della Galizia. Il parlamentare deve prevalere nel primo scrutinio o nelle elezioni di ballottaggio a maggioranza assoluta. Il collegio elettorale 6 comprendeva la citt\u00e0 di Trento.\nAlle elezioni austriache del 1907 \u00e8 emerso Augusto Avancini (Socialdemocratici) come vincitore dopo le elezioni di ballottaggio. Nelle elezioni austriache del 1911 il suo collega di partito Cesare Battisti lo sostitu\u00ec, ma perse il mandato a causa della sua esecuzione da parte della corte marziale di Trento per alto tradimento il 12 luglio 1916."}
{"id": "8440962", "revid": "767487", "url": "https://it.wikipedia.org/wiki?curid=8440962", "title": "Sindacato nazionale autonomo degli insegnanti di religione", "text": "Il Sindacato nazionale autonomo degli insegnanti di religione (SNADIR) \u00e8 un sindacato che opera nel settore dell'istruzione fondato nel novembre del 1993 sui valori della convivenza civile, del confronto interculturale e del dialogo interreligioso.\nIscritti.\nLo Snadir rappresenta gli insegnanti di religione precari, personale di ruolo e aspiranti insegnanti. Nel 2020 conta circa 8.974 iscritti, equivalenti al 33% circa del corpo docente.\nSegretario nazionale.\nIl segretario generale dello Snadir \u00e8 il rappresentante legale dell\u02bcorganizzazione; coordina e dirige l\u02bcattivit\u00e0 della segreteria nazionale, mantiene i rapporti con le altre organizzazioni sindacali, e con il Ministero dell'istruzione, dell'universit\u00e0 e della ricerca.\nIl segretario generale in carica \u00e8 Orazio Ruscica, eletto dal congresso nazionale nel 2014.\nLe sedi.\nLa sede nazionale \u00e8 a Roma, mentre, la sede legale e amministrativa si trova a Modica."}
{"id": "8440967", "revid": "88740", "url": "https://it.wikipedia.org/wiki?curid=8440967", "title": "Martiri della Foce", "text": "I Martiri della Foce sono 59 persone, civili e partigiani, uccisi da parte del comando della Wehrmacht tedesca tra il dicembre 1944 e il marzo 1945. Vennero uccisi alla foce del fiume Centa nella citt\u00e0 di Albenga. Tra gli artefici di tali crimini furono riconosciuti Luciano Luberti, il capitano Gerhard Dosse e il maresciallo Friedrich Strupp.\nLa Feldgendarmerie.\nGli uffici si trovavano nelle palazzine Incis di via Trieste ad Albenga, costruite alla fine degli anni venti per ospitare le famiglie degli impiegati statali. La gendarmeria era comandata dal maresciallo capo Friedrich Strupp, qua era di stanza l'ottantesimo Reggimento Granatieri della Wehrmacht, comandato dal capitano Gerhard Dosse, che era presidente anche del tribunale militare. Ne faceva parte Luciano Luberti in qualit\u00e0 di ufficiale e interprete, assieme a Romeo Zambianchi, brigatista nero soprannominato \"il vice-boia\". Del nucleo della gendarmeria facevano parte anche il sergente maggiore Alfred Fuchss (nato a Mammingem il 16 dicembre 1922), il caporale Hans Nusslein (nato a Norimberga il 25 ottobre 1911) e un'altra decina di graduati di truppa, tra cui il caporale Hugo Viel. Nella palazzina Incis di via Trieste il primo piano era per gli uffici mentre nel seminterrato vi erano le celle dei prigionieri.\nIl campo di aviazione di Villanova d'Albenga venne convertito in un centro di resistenza di secondo livello e non pi\u00f9 utilizzabile per gli aerei. Albenga era considerata un possibile punto per lo sbarco alleato, tanto che vennero installati due gruppi antiaerei a Villanova e due batterie contraeree a Bastia, presidiate da circa 100 soldati tedeschi.\nFurono realizzati inoltre diversi bunker: una casamatta contenente un cannone antisbarco a San Martino, due lungo la ferrovia Albenga-Ceriale e una alla foce del fiume Centa; una per cannoni antisbarco con ricovero in galleria a Vadino nei pressi dell'Aurelia; altre tre casematte con cannoni antisbarco e ricovero per quattro uomini a Vadino, dentro Villa Colombera, e l'ultima in via R. Sanzio; una mascherata da villino lungo la via Aurelia con quattro cannoni anticarro e una con quattro cannoni antisbarco a ovest della foce del Centa. Vennero realizzati anche diversi modelli di nidi di mitragliatrici: una in calcestruzzo vicino al Centa, lungo la ferrovia Albenga-Ceriale, alla foce dell'Antognano, in localit\u00e0 Carenda, l'altra a San Martino, poi due in pietrame alla foce del Rio Antognano e del Centa. Venne poi realizzato un muro di cemento armato dallo spessore di 2 metri con funzione di antisbarco sulla spiaggia di Vadino.\nLe sevizie.\nDurante gli arresti, i prigionieri venivano spesso maltrattati e torturati da parte del comando tedesco agli ordini di Dosse. Le sevizie comprendevano calci, pugni, percosse con armi, minacce di morte, bruciature con fiammiferi inseriti accesi anche nel naso e nelle orecchie, sigarette spente sul corpo, frustate a sangue con nerbo di bue, frattura di braccia e gambe, strangolamenti ripetuti, bruciamento di baffi, percosse alle testa con un bastone; ma si andava anche oltre in alcuni casi, come estirpare denti e unghie, fino ad arrivare a cavare gli occhi, oppure amputare il seno o violenza sessuale sulle donne anche con delle bottiglie; l'inserimento di una baionetta tra cranio e cuoio capelluto; l'inserimento di legnetti attraverso il naso fino al cervello; l'amputazione di pezzi di naso e orecchie anche a morsi. Una diciassettenne imprigionata a Bastia, Lina Marco, si salv\u00f2 da una parte delle torture accettando di sposarsi con Luciano Luberti: venne condotto un sacerdote che uffici\u00f2 il rito, peraltro velocemente annullato dopo la guerra. Ernesta Stalla, moglie del partigiano Libero Viveri, a cui vennero strappate le unghie durante le torture, prov\u00f2 il suicido per sfuggire alle torture, ma presa per tempo la salvarono. Un'altra tortura era quella di far sedere il prigioniero su una sedia attaccata al muro, mettere su questo un chiodo rivolto verso la nuca del prigioniero e accendere sotto di esso una candela, in maniera che quando il calore era troppo per fuggire si alzava il capo ferendosi la nuca. Oltre a queste sevizie carnali si esercitavano torture psicologiche, con i prigionieri portati ai piani superiori in piena notte e dicendo che da l\u00ec a poco sarebbero passati per le armi, o altro ancora.\nUna testimonianza tra molte fu quella dell'ingegnere capo della Provincia di Savona, Panfilo D'Ascenzo, che rest\u00f2 nelle carceri della Feldgendarmerie per due mesi: \"La sera del 23 febbraio 1945 fui fermato nell'abitato di Albenga dal tenente della locale Brigata Nera, fui accompagnato prima presso il comando della Brigata Nera e poi successivamente alla sede della Feldgendarmerie. Fui ricevuto da Luciano Luberti il quale mi rinchiuse in una camera, successivamente venni sottoposto ad un sommario interrogatorio da parte del Luberti, fin da quella prima occasione mi furono rivolte minacce, il mattino successivo fui rilevato dalla camera ove stavo rinchiuso dal Luciano Luberti il quale, di corsa mi accompagn\u00f2 nella camera adibita ad ufficio del comandante della gendarmeria il Maresciallo Strupp. Nel corso dell'interrogatorio che verteva sul fatto della mia appartenenza o meno al Comitato Clandestino di Liberazione e della mia conoscenza di elementi che lo costituivano, siccome logicamente le mie risposte erano negative o quanto meno molto evasive per stornare da me ogni sospetto, ad un certo punto il Luciano Luberti inizi\u00f2 a colpirmi ripetutamente con pugni al petto, ai fianchi ed al viso, non senza prima detto: \u201c vi strapperei gli occhi e il naso\u201d. Il pugno che mi colp\u00ec al viso provoc\u00f2 una abrasione allo zigomo destro che mi fece sanguinare per molto tempo. Il Luciano Luberti si era trasfigurato, tanto da sembrare una vera e propria belva umana. Nella violenza della mia persona prese parte attiva il sergente Fuchs. Il medesimo, ad un certo punto, mi afferr\u00f2 alla gola, trascinandomi attraverso il corridoio in una camera attigua, mentre il Luciano Luberti continuava a colpirmi con pugni in diversi parte del mio torace. Ad un certo punto, sentendomi venir meno, diedi un urlo ed uno strattone per liberarmi dalla presa del tedesco, quest'ultimo, allora, chiuse le imposte della finestra, mi venne incontro con la pistola in pugno, seguito nello stesso gesto dal Luciano Luberti, ed entrambi, minacciandomi di morte, mi ingiunsero di dire la verit\u00e0. Al che io continuavo a mantenermi sulla negativa generica. Poco dopo fui riaccompagnato nella prima camera che mi aveva servito da prigione, l\u00e0 mi fu ordinato di spogliarmi, ci\u00f2 che dovetti fare, cos\u00ec completamente nudo, mi furono legate le mani al dorso e le stremit\u00e0 inferiori e cos\u00ec lasciato rinchiuso. In tali condizioni rimasi fino verso le ore 17 dello stesso giorno. Nel corso della mia detenzione di ben 62 giorni, fu un continuo martirio morale e fisico da parte dei miei carcerieri, e pi\u00f9 specialmente ad opera di Luciano Luberti.\"\nAnche grazie a tali testimonianze si aggrav\u00f2 la situazione degli imputati durante i processi, visto che la Convenzione di Ginevra non ammette le torture per nessuna ragione nei territori occupati.\nForze armate fasciste.\nQuando venne fondata la Repubblica Sociale Italiana il 20 novembre 1943 si form\u00f2 anche la Guardia Nazionale Repubblicana (GNR) con lo scopo di tutela dell'ordine pubblico e controllo del territorio. Assieme a questa operava la compagnia della XXXIV Brigata Nera \"Francesco Briatore\" dagli inizi di luglio del 1944 fino al termine del conflitto.\nLa compagnia della XXXIV brigata nera savonese \"Francesco Briatore\" si era formata l'11 luglio del 1944 con lo scopo di controllare l'ordine pubblico; era intitolata a Francesco Briatore, un ispettore della federazione fascista ucciso a Erli il 24 giugno del 1944 dai partigiani che circondarono la sua abitazione e lo assassinarono; questa fu una rappresaglia a seguito all'eccidio di Barchi, dove una spia fascista, Salvatore Abate, procur\u00f2 la morte di Giuseppe Maccan\u00f2, Gelato, e Angelo Viani, Sardena, assieme a dei giovani che volevano disertare la GNR della polveriera di Cisano sul Neva, Luigi Austoni, Lazzaro Boldrini e Antonio Vicini. Briatore era stimato come fascista poich\u00e9 aveva imbastito delle reti di informatori e sezioni del Fascio in tutti i paesi vicini, conosciuto a livello provinciale come esperto in propaganda e grazie a lui il fascismo ricevette molte adesioni. I partigiani lo minacciarono pi\u00f9 volte, ma lui volle restare a Erli dove militi fascisti e tedeschi tenevano sotto scacco il paese. Ma quella sera i ribelli erano troppi e i nazifascisti preferirono darsela a gambe lasciando solo il Briatore che fronteggi\u00f2 i partigiani fino alla di lui morte. Vennero scelti i colori giallo e lilla per la brigata che piacevano al Briatore. Ne facevano parte Zambianchi e una trentina di uomini, dapprima comandati da Felice Uboldi, quindi da Pierluigi Russo; questi, gi\u00e0 colpevole di rapine e omicidi, ritenuto troppo fanatico dalla direzione federale fascista fu sostituito con Ennio Contini. A quest'ultimo venne posta la scelta tra i campi di lavoro in Germania o la direzione del presidio ingauno; il 17 marzo del 1945 il sottotenente Ennio Contini giunse ad Albenga, dove rest\u00f2 per un mese, poi si ritir\u00f2 con i repubblichini per continuare a combattere oltre il Po, senza mai arrivarci; la Corte di Assise Straordinaria di Savona l\u201911 luglio 1945 lo condann\u00f2 a morte per diversi capi d\u2019imputazione, tra cui l\u2019omicidio di don Nicol\u00f2 Peluffo e di Mario Rossello oltre che altri due omicidi e una rapina in meno di venti giorni; fu compagno di cella di Romeo Zambianchi nel carcere di Sant\u2019Agostino a Savona in attesa della fucilazione. Tuttavia non venne fucilato: la condanna a morte venne commutata nel 1947 in ergastolo e nel dicembre del 1953 riguadagn\u00f2 la libert\u00e0.\nAl termine del conflitto molti di questi vennero processati: il 28 aprile del 1945 il Tribunale di Guerra di Alassio della Divisione Garibaldi condann\u00f2 ed esegu\u00ec la fucilazione di 11 brigatisti neri, un'ausiliaria e due casalinghe; il 30 aprile al Cimitero di Leca vennero ammazzati altri 21 tra militi della \"Briatore\" e appartenenti alla GNR. Alcuni di coloro che ne fecero parte collaborarono con i tedeschi attivamente, per questo al termine della guerra subirono processi militari e talvolta anche vendette. Come il caso di Ernesto Lorenza, 43 anni, che aveva comandato il 9\u00ba battaglione giovanile della GNR di Alassio; era stato da poco prosciolto dall'accusa di collaborazionismo, il 24 luglio del 1946, mentre si trovava ricoverato all'Ospedale San Paolo di Savona per un intervento agli occhi, quando un uomo si avvicin\u00f2 al suo letto e gli spar\u00f2 un colpo di pistola assassinandolo.\nLa lotta partigiana.\nDopo la caduta del governo fascista nel 1943, ad Albenga nacque spontaneo un comitato antifascista clandestino, che prese ufficialmente il nome di CLN comunale e venne messo in contatto con il CLN di Imperia, sebbene Albenga si trovasse sotto la provincia di Savona; i fondatori erano di diversi schieramenti politici Enrico Guido, Libero Emidio Viveri, Simoncini Giuseppe, Melani Piero, Rovelli Giovanni, appartenenti alle cellule clandestine del P.C.I. - il P.S.U.P. Il P.d'A. - il P.L.I. - la D.C. Viveri, Amari e Guazzini si adoperarono nei mesi successivi, con passione alla costituzione di 32 C.L.N. trai Comuni e paesi che facevano centro sul capoluogo albenganese. Alla caduta del regime e i giorni dopo l'8 settembre fino all'occupazione tedesca, ci fu un vuoto di potere nelle stesse caserme militari, dove alcuni andarono a prendere merce militare, come biancheria, cibo, indumenti ma anche alcune armi lasciate abbandonate nei depositi, tra questi vanno ricordati i partigiani \"Walter Chiesa (Mazurka), Bruno Schivo (Cimitero), Augusto Massab\u00f2 e Domenico Terrera (Zio o Sebastiano).\" Venne riconosciuta l'autonomia del CLN di Albenga per meriti il 20 settembre del 1944, al tempo il CLN ingauno era diretto da Emidio Libero Viveri. La brigata SAP \"G. Mazzini\", grazie a questo riconoscimento, ottenne l'autonomia operativa che dur\u00f2 sino alla fine della guerra. Pur non essendo ufficialmente in rapporto di sottomissione, rimase continua la collaborazione con la divisione imperiese, la \"G.M. Serrati\". \nLe squadre dei partigiani della \"G. Mazzini\" furono dislocate per tutto il territorio del circondario di Albenga, di ogni cittadina vicina e di ogni paese dell'entroterra. Le squadre furono considerate molto attive, con molti colpi contro i presidi nazifascisti, avvicinarono i militari della Repubblica Sociale Italiana per convincerli a unirsi a loro, svolsero attivit\u00e0 informativa, organizzarono collegamenti e si procurarono fondi, viveri, medicinali, armi e munizioni, eludendo i posti di blocco.\nVerso la fine di novembre 1944 partigiani e gappisti della I Zona Liguria eseguirono una serie di colpi di mano che costarono la vita a una ventina di militari nazifascisti e a un paio di spie. Le azioni pi\u00f9 efficaci furono compiute tra Ortovero e Ranzo, sulla Albenga \u2013 Garlenda, nell'aeroporto di Villanova e sull'Aurelia, a capo Rollo, dal distaccamento \"Airaldi\", dal guastatore Carlo Mosca (\"Muschin\") e dal \u201cGarbagnati\u201d, guidato da Franco Bianchi (\"Stalin\").\nFu proprio per combattere il lavoro fatto dalla Mazzini che nel 1944 venne aperta la Feldgendarmerie nella quale trov\u00f2 posto Luciano Luberti, che venne chiamato per le sue atrocit\u00e0 \"il boia di Albenga\". Nella relazione fatta alla fine del conflitto, quel che succedeva veniva descritto:\nIl 28 novembre in un'imboscata venne ucciso un soldato tedesco, in Regione Cavallo. La \"Ortskommandantur\" anticip\u00f2 il coprifuoco alle 17:30 annullando tutti i permessi di circolazione notturni, annunciando la fucilazione di sei ostaggi in piazza San Michele, davanti al Municipio cittadino. Il giorno dopo un altro manifesto rinvi\u00f2 l'esecuzione al 30; il Vescovo di Albenga, Angelo Cambiaso, assieme al sottocommissario prefettizio, massima autorit\u00e0 cittadina, il marchese Andrea Rolandi Ricci di Teniago, firmarono una supplica al comando tedesco che fece un passo indietro rinunciando all'esecuzione.\nIl 29 novembre del 1944 l'esercito tedesco arrest\u00f2 quattro persone, denunciate dalla spia locale Giovanni Navone, conosciuto come \"Pippetta\": Giovanna Casanova e Ottonello Adelfio, rispettivamente sorella e cognato del partigiano Angelo Casanova, nome di battaglia \"Falco\". Nelle carceri li aspettavano Giovanni Schivo, padre del partigiano \"Cimitero\" a cui i tedeschi avevano gi\u00e0 cavato denti e occhi, e Antonio Bertoglio, un antifascista di Genova. Due giorni dopo, il primo dicembre, Falco e la sua squadra organizzarono un agguato a Leca ai danni dei tedeschi, uccidendone otto e ferendone quattro. Il 2 dicembre vennero uccisi due squadristi della brigata nera di Casanova Lerrone, Carmine Consalvo (Nocera Superiore (SA) 8/01/1922) e Bruno Antonio Salvatore Muscari (Cimin\u00e0 (RC) 12/06/1925). Partirono le indagini verso i due borghi di Lusignano e San Fedele considerati i punti di contatto tra la citt\u00e0 e i partigiani sui monti. La Feldgendarmerie arrest\u00f2 Bruno Schivo (\"Cimitero\"), Angelo Casanova (\"Falco\"), Domenico Trincheri (\"Domatore\") e Raimod Rossi (\"Ramon\"), lo svizzero. \nIl 6 e il 13 dicembre i tedeschi fecero un rastrellamento a Lusignano, uccidendo in totale quattro persone. Il 23 dicembre si un\u00ec ai fascisti Luciano Ghio, detto \u201cil Pisa\u201d, che denunci\u00f2 diversi collaborazionisti o meno, tra i quali il sacerdote di Villanova d'Albenga don Giacomo Bonavia, con l'accusa di collaborazione coi partigiani. Il sacerdote venne portato nelle palazzine dell'Incis e condannato a morte; solo grazie all'intercessione del vescovo di Albenga, monsignor Angelo Cambiaso, e del cardinale di Genova, si riusc\u00ec a ottenere la grazia da parte del superiore di Dosse, il generale Theo-Helmut Lieb: fu l'unico tra i condannati che venne graziato. Si racconta che il sacerdote nascondesse armi nel campanile della chiesa. Nel dopoguerra fu uno dei testimoni vivi a raccontare le torture, tra le quali quelle psicologiche, dove il Boia andava nelle prigioni dicendo che a breve sarebbero stati rilasciati, oppure trasferiti in Germania; durante la sua prigionia avvennero delle fucilazioni alla foce del Centa, disse che il Boia annunci\u00f2 ai prigionieri che sarebbero stati condotti a Savona, invece trovarono la morte. Il 30 dicembre a Lusignano i tedeschi arrestarono Andreino Bruno, che viene ucciso il giorno successivo nella vicina San Fedele.\nL'8 marzo 1945 il CLN Ligure decise di invitare i due gruppi di Albenga e Savona ad allacciare pi\u00f9 stretti rapporti, questo per un dopo liberazione, perch\u00e9 territorialmente la piana ingauna \u00e8 sotto il territorio della provincia di Savona. Per ordini arrivati dall'alto i nazifascisti terminarono le uccisioni alla foce del Centa per spostarsi al Cimitero di Leca, dove il 17 marzo 1945 Antonio Ciocca, Francesco Ciocca, Francesco Ghiglierie Domenico Siffredi e Giuseppe Priolo vennero fucilati. Antonio Ciocca era il commissario prefettizio di Nasino. Appena saputo della sua esecuzione, Paolo de Maria, prefetto di Savona, volle chiarimenti da parte del Commissario prefettizio di Albenga, il marchese Andrea Rolando Ricci, che non sapeva nulla dell'uccisione, ma che chiesti chiarimenti al comando tedesco seppe che secondo questi era stata una rappresaglia dopo la sparizione di cinque soldati nazisti il 25 febbraio, che il Ciocca permetteva che nel suo Comune ci fossero riunioni partigiane, oltre che un buon rifugio e che dava ai partigiani castagne e patate oltre che il due per cento della produzione olearia. Alle 21:00 del 17 marzo inizi\u00f2 la fucilazione, dove era presente anche il parroco di Leca, don Paolo Baratta, e anche il vigile ausiliario Giovanni Paulli che a testimonianza teneva la torcia accesa per permettere ai tedeschi del maresciallo Trupp di vedere le nuche dei prigionieri; la collaborazione con il nemico fu la sua colpa, venne condannato a morte dai partigiani e due settimane pi\u00f9 tardi eseguirono la sentenza. Vennero giustiziati Antonio Ciocca, nato a Nasino il 20/05/1901 e ivi Commissario Prefettizio, Francesco Ciocca, nato a Nasino il 19/02/1887, Francesco Ghiglieri, nato ad Albenga il 16/6/1888, Domenico Siffredi, nato a Bastia d'Albenga il 20/05/1914, e Giuseppe Priolo, nato ad Aleco Levesina (Argentina) il 02/06/1904.\nVenne ucciso un sottufficiale tedesco a Cerisola e pertanto l'11 aprile 1945 per rappresaglia tre persone vennero portate al cimitero di Leca e uccisi con un colpo alla nuca dal maresciallo Strupp: erano Giobatta Nano, 59 anni, contadino di Castelvecchio di Rocca Barbena, l'agricoltore cerialese Clemente Rota, 55 anni, e l'operaio partigiano Alfredo Brancher di 40 anni, nato in Germania. Di quest'ultimo si sa che era un partigiano azzurro ed era stato torturato dai tedeschi con un chiodo dietro la nuca e una candela davanti al naso, che se provava ad alzare la testa per sfuggire al fuoco si bucava la nuca.\nLa liberazione.\nIl 24 aprile i partigiani iniziarono a scendere dai monti. Alle 18:00 del 24 aprile don Giovanni Favara, parroco di Pogli, prov\u00f2 a fare da mediatore tra i partigiani e i tedeschi per finire in pace lo sgombero del blocco fortificato a Coasco, vicino a Villanova d'Albenga: le richieste dei partigiani con a capo Ramon e Cimitero erano quelle che se non avessero lasciato la piazza sarebbero stati uccisi tutti, ma i tedeschi dal canto loro risposero con un \"Niente trattare con banditen\" prendendo a cannoneggiare in direzione di San Fedele e verso Cisano. In quelle ultime ore persero la vita tre partigiani e fu gravemente ferito Alfonso Cassani, \"Terremoto\". I partigiani proseguirono la discesa, andando a occupare Bastia e Villanova, per proseguire poi verso San Fedele e Lusignano, con le squadre guidate da Giovanni Fossati, Gino. I partigiani ricevettero l'ordine di preservare i ponti, la centrale elettrica, poste, telegrafo e soprattutto di aiutare la popolazione in caso di bombardamenti scellerati. Nel frattempo a Coasco i tedeschi liberarono la roccaforte spostandosi verso Campochiesa dove incontrarono Annibale Riva. Venne presa anche Leca e Campochiesa. Tutta l'operazione dipese da Ramon, che grazie a una serie di staffette era sempre informato e poteva far muovere al meglio i suoi uomini del distaccamento Airaldi. In testa i combattenti pi\u00f9 esperti, Cimitero, Ramon, Tariffa, U Megu, Mario il siciliano e Dario che alle 21:00 erano sotto porta Torlaro. Passarono vicino al frantoio di Peo Sommariva silenziosamente e nell'ombra. Dovevano giungere alla casa di tolleranza di via Torlaro varcando la \"porta dei preti\", una porticina piccolina per non farsi vedere, ma era sprangata dall'interno pertanto si doveva passare per la porta principale. L\u00ec c'era un tedesco piuttosto paffuto probabilmente a guardia della casa di tolleranza, dove all'interno erano presenti dei tedeschi che si sentivano dal vociare. Il tedesco si gir\u00f2 verso Tariffa ma questi gli salt\u00f2 addosso con un balzo e lo trafisse con una lama nel petto reggendo poi il corpo per non farlo sbattere violentemente a terra. Pertanto si poteva entrare: la casa era piena di tedeschi e si sentiva anche la voce della tenutaria, Maria Parodi. Ramon e Mario il Siciliano (facente parte del circo ed esperto lanciatore di coltelli), entrarono di colpo nella sala dove erano presenti 8 militari nazisti, che per\u00f2 rispettarono gli ordini impartiti da Ramon stesso, che sapeva parlare correttamente il tedesco. La tenutaria si avvicin\u00f2 a Ramon dicendogli in un orecchio \"Questa \u00e8 una casa prestigiosa e onorata, non vorremo scandali\". Da dietro comparve \"teki-teki la lingua elettrica\" che estrasse un coltello dalla cinta di Ramon e corse via per il corridoio, venne inseguita e la trovarono vicino al corpo di un militare tedesco con la camicia semi-abbottonata e con la lama rubata a Ramon conficcata nel petto, questi aveva al suo fianco una machinepistole e l'intervento della giovane meretrice salv\u00f2 probabilmente la situazione. Sistemata la situazione in vico Torlaro, facendo comprendere ai tedeschi che non erano pi\u00f9 loro a comandare, la squadra si diresse verso il ponte di ferro sul fiume Centa che era stata minata dai tedeschi; qui li raggiunse Cimitero e Mario che si erano allontanati per altre operazioni dicendo che il fortino al mare era stato conquistato. Sul ponte erano presenti due guardie tedesche armate: il primo pi\u00f9 vicino venne preso alle spalle mentre era intento a guardare la luna che si rispecchiava sulle acque del fiume, con una pugnalata improvvisa che lo colse di sorpresa. Il secondo nella stessa maniera pochi istanti dopo, che non si era accorto di nulla. Cimitero, Ramon e Tariffa procedettero a sminare e salvare il ponte. Verso le 11:00 Angiulin Casanova li raggiunse dicendo che Terremoto e Mario erano stati feriti mentre liberavano la stazione, pertanto U Meg\u00f9 and\u00f2 all'Ospedale, sia per verificare lo stato di salute, sia per vedere se fossero presenti forze tedesche o nemici ricoverati. Verso mezzanotte Albenga risult\u00f2 liberata, si lasci\u00f2 aperta la strada verso Ceriale per permettere la ritirata degli ultimi tedeschi.\nDopo venti mesi passati in montagna, a mezzanotte del 24 aprile i primi partigiani entrarono in citt\u00e0. Venne forzata la porta del Comune per insediarvisi ufficialmente, venne presa la posta, i telegrafi e la caserma dei Vigili del Fuoco. Cimitero volle andare dal Vescovo per dirgli che la citt\u00e0 era stata liberata, l\u00ec lo accolse una mite suora che gli chiese calma e di aspettare il giorno dopo che l'anziano vescovo si svegliasse con calma, ma dopo qualche urla e colpo di scarponi, anche il vescovo si svegli\u00f2 e venne accolto da Ramon. Il vescovo Angelo Cambiaso chiese misericordia e moderazione, ma Ramon gli disse che era difficile placare chi aveva subito 12 mesi di torture e persecuzioni, \"che le cose facciano il loro corso\". I partigiani scovarono Rolandi Ricci di Tenaigo, il sindaco, che era in preda al panico per la paura di essere ucciso \"pi\u00f9 morto che vivo\" come disse Garin. A casa sua trovarono delle casse di prezioso barolo che vennero confiscate dai partigiani; il sindaco venne portato in carcere assieme agli altri militari o collaborazionisti. Il 25 aprile inizi\u00f2 con l'invito fatto da Ramon a tutti gli alberghi, osterie, ristoranti, di restare aperti per sfamare i partigiani che stavano scendendo dai monti. Il Vescovo invit\u00f2 Ramon a mangiare da lui assieme al Comandante dei Carabinieri per parlare di ordine pubblico. \nIl 25 aprile fu area di festa in citt\u00e0 gi\u00e0 dalle prime luci dell'alba: il coprifuoco era stato abolito, si era tornati liberi di camminare e suonare per le strade, si tirano fuori le bottiglie e le si offrivano a tutti, i partigiani che rientravano in citt\u00e0 si abbracciavano con i familiari e amici che non vedevano da molti mesi. Ramon diede ordine di arrestare alcune persone compromesse, ma alcuni decisero di fare delle vendette e il 25 aprile si tramut\u00f2. Cimitero assieme a Muschin (Carlo Mosca) andarono in via Genova, dove in casa sua dietro il portone si era asserragliato Luigi Redolfi, un fotografo trentino che aiut\u00f2 i nazisti con spie e dandogli anche le foto che aveva. Muschin con una saponetta di esplosivo fece saltare la porta, venne preso e trascinato da Cimitero con un cappio al collo in centro, e impiccato in piazza IV novembre. Dopo l'impiccagione di Luigi Redolfi, reo collaborazionista e causa di molte condanne ai Martiri della Foce, decise di far tagliare gli alberi di araucaria in piazza IV Novembre ad Albenga, per evitare che fossero usate come patibolo.\nVenne il turno di Maria Teresa Parodi, conosciuta come l'americanina poich\u00e9 i genitori avevano un bar nel centro storico chiamato \"L'americana\"; lei spesso sentiva coloro che con un bicchiere di troppo raccontavano o si dichiaravano contro i tedeschi andando poi a denunciarli, era una nota frequentatrice della Feldgendarmerie. I partigiani cercarono pi\u00f9 volte di dire ai familiari di avvisarla ma inutilmente, e i giorni prima del 25 aprile la madre and\u00f2 a Nasino a chiedere clemenza per la figlia a \"Sceriffo\", Giovanni Moreno, ma questi non arriv\u00f2 in tempo. Trascinata in malo modo in piazza San Michele, venne processata rapidamente, Cimitero la port\u00f2 sul lungofiume dov'era presente un fico e con una raffica di mitra dal basso verso l'alto la lasci\u00f2 a terra. Era il 26 aprile. Venne catturato anche Bruno Enrico, un ex-partigiano che nell'inverno prefer\u00ec passare nelle brigate nere, denunciando e raccontando dove i ribelli si rifugiavano, diventando in breve tempo in vista a livello provinciale. Venne catturato mentre era fuori Citt\u00e0 e trascinato verso il mattatoio cittadino di Via Doria dove Cimitero e la sua squadra lo passarono per le armi. \nIl 28 aprile si indice l'immediata mobilitazione generale di tutti gli appartenenti ai Carabinieri. Il Comandante dello Stato maggiore Divisionale, \"Ramon\", intima il rientro all'ordine, con pena il giudizio del tribunale militare. Iniziarono i processi del Tribunale Militare del CLN, il 30 aprile vennero uccisi 21 collaborazionisti presso il cimitero di Albenga. Ci furono anche alcune vendette post-liberazione. Tra queste resta famosa quella di Giovanni Navone, conosciuto come \"Pipetta\", abitante a Leca: sia lui sia i familiari erano noti collaborazionisti dei tedeschi, oltre a essere lui stesso uno squadrista della prima ora, propinando olio di ricino e manganellate. Aveva gi\u00e0 perso un figlio, Elso, nel giugno del 1944 morto in un incidente nella caserma di Albenga. Un partigiano o un gruppo di partigiani entrarono nella sua abitazione uccidendo lui, la moglie Maria Danielli (56 anni), Rosa (36 anni), Bice (35 anni), Rita (28 anni), Irene (20 anni), Leo (16 anni) oltre che la nuora Gina Fanucci (31 anni). Della vicenda fu famosa la frase \"L'emu massau fin u gattu\" (\"abbiamo ucciso anche il gatto\") che venne trovato tra le vittime. Questa storia \u00e8 stata al centro di studi, visto che secondo alcuni sarebbe stato \"Cimitero\" ad andare da solo quella sera per vendicarsi del padre e dalla fidanzata uccisi e torturati dal \"Boia\" sotto spiata del \"Pipetta\", in realt\u00e0 il Tribunale militare di Albenga aveva condannato l'intera famiglia a morte.\nMolti furono i partigiani del distaccamento ingauno, Medaglia d'oro al valor militare come Felice Cascione e Roberto Di Ferro, ma anche alcune figure meno raccomandabili, come \"Cimitero\". Tra i nomi dei caduti Annibale Riva, che venne ucciso da un colpo di pistola alla nuca da un soldato tedesco alla vigilia della liberazione, il 24 aprile del 1944 a Campochiesa; alla sua memoria \u00e8 stato intitolato lo stadio comunale di Albenga.\nPartigiani.\nMolti furono i partigiani del distaccamento ingauno, Medaglia d'oro al valor militare come Felice Cascione e Roberto Di Ferro, ma anche alcune figure meno raccomandabili, come \"Cimitero\". Tra i nomi dei caduti Annibale Riva, che venne ucciso da un colpo di pistola alla nuca da un soldato tedesco alla vigilia della liberazione, il 24 aprile del 1944 a Campochiesa; alla sua memoria \u00e8 stato intitolato lo stadio comunale di Albenga.\nLuca.\nAnnibale Riva, nome di battaglia \"Luca\", sergente partigiano che perse la vita mentre scortava un prigioniero fascista in prigione perch\u00e9 ottenesse un giusto processo. A lui venne intitolato lo stadio comunale.\nCimitero.\nBruno Schivo, nome di battaglia \"Cimitero\", a cui i fascisti uccisero il padre e la fidanzata (precedentemente torturata e stuprata) e resero storpia la madre; era comandante di un gruppo di assalitori, per il quale gli venne riconosciuta l'onorificenza della medaglia d'argento al valor militare. \nFiglio di Giovanni Schivo e Angiolina Della Valle (1893), vivevano a Salea, dove il padre faceva il fabbro; di simpatie socialiste che non poteva esercitare durante gli anni della dittatura. Da questa unione nacque Bruno il 6 ottobre del 1924 e Rosa nel 1931, anche se avevano un fratellastro di padre pi\u00f9 grande Franco, nato da una precedente matrimonio finito con la morte della prima moglie. Bruno frequent\u00f2 la scuola fino al \"terzo avviamento\" per poi aiutare il padre. Si ci ricorda di lui come un giovane attivo, lavoratore, amante della caccia, come molti giovani dell'epoca partecipava alle sagre paesane, alle balere o andava a vedere il cinema, dove aveva adocchiato una ragazza, Giovanna Viale, anche se non si era riuscito ancora a creare un vero rapporto vista la giovent\u00f9 di entrambi. Sembra che Bruno avesse visitato alcuni accampamenti dei reduci della Guerra in Spagna, dove trov\u00f2 molto amici e conoscenti, ma poi torn\u00f2 a casa dalla sua famiglia. Venne arrestato nel dicembre del 1943 dai GNR al bar Principe di Albenga, forse per renitente alla leva o forse perch\u00e9 segnalato come antifascista e scortato al carcere di Sant'Agostino a Savona. Gi\u00e0 ad Albenga e poi a Savona sub\u00ec sevizie e torture, ed arrivarono perfino a pisciargli addosso. Ma con la complicit\u00e0 di alcuni secondini riusc\u00ec a fuggire e si un\u00ec ai gruppo di partigiani che si erano gi\u00e0 formati a Valcasotto sopra Garessio guidati da Eraldo Hanau, \"Martinengo\", e Enrico Martini, \"Mauri\"; questo permise di lasciare fuori la sua famiglia dalle sue vicende, era il 6 gennaio del '44. Nelle settimane seguenti i tedeschi iniziarono una dura repressione e per risposta il gruppo di Schivo attacc\u00f2 il presidio Nazista a Garessio il 26 febbraio del '44; Cimitero divenne subito un provetto mitragliere, un'arma pesante che per\u00f2 riusciva a sopportare bene vista la sua stazza. In questa prima azione nacque il nome di \"Cimitero\": un gruppo ridotto di partigiani aveva attaccato il presidio, uomini veloci che conoscevano bene i sentieri, i tedeschi uscirono e li inseguirono alla rinfusa non sapendo che il grosso dell'armata partigiana li stava aspettando in un cono di bottiglia dove da l\u00ec a poco Bruno appostato con la sua mitragliatrice sopra una rocca disse la frase \"Lasciateli entrare che ne faccio un cimitero!\". L'azione ebbe successo, restarono a terra diversi tedeschi ed altri si ritirarono alla rinfusa. Si spost\u00f2 quindi verso l'albero Miramonti dove erano asserragliati altri tedeschi, ma la scarsezza di munizioni e la notizia dell'arrivo imminente di rinforzi da Ceva fece dare ordine al comandante Mauri di ritirarsi. Nello scontro perse la vita Sergio Sabatini, futura medaglia d'oro al valor militare, assieme a Jean Borgia (Alpino), Rinaldo Alberto, Agostino Canova, Giorgio Carrara, Giovanni Negro e Leonardo Esposito, 7 in totale, mentre i tedeschi che persero la vita furono 75, tanto che si dovettero ritirare dal presidio di Garessio e venne permesso di celebrare i funerali di chi perse la vita. La repressione tedesca non tard\u00f2 ad arrivare. Il 9 marzo del 1944 Cimitero con un'azione spavalda riusc\u00ec a prendere la caserma dei carabinieri di Pieve di Teco impadronendosi di parecchie armi. L'arrivo del Capitano Nero \"Ferraris\" che port\u00f2 ai tedeschi altri fascisti complic\u00f2 le cose, inoltre inizi\u00f2 a nevicare. Martinengo decise di dividere le forze, mandando il gruppo di Cimitero al Bricco delle Penne, sopra Caprauna; assieme a Mazurka e Kitter, chiesero di rientrare nelle loro case ad Albenga, dove mancavano da tanto e dove non avevano pi\u00f9 notizie. Passarono da Barchi, dove un contadino suonava l'aria \"Limon-Limonero\" e cimitero prese a ballare con una ragazza del posto dimostrandosi un ottimo ballerino; quindi proseguirono sotto il monte Gall\u00e8, per andare nella cascina di Rina Bianchi una sostenitrice e soccorritrice di partigiani, piloti americani precipitati, jugoslavi fuggiti dal campo di Garessio, qui poterono mangiare e riposarsi. Proseguirono la strada in serata con l'aiuto del buio arrivando nelle loro abitazioni solo a notte fonda e con il patto di rivedersi sempre nel buio. Mazurka incontr\u00f2 Filippo Siccardi di Cenesi per ritirare propaganda inneggiante alla resistenza e avere informazioni. Purtroppo davanti alla chiesa di Bastia venne fermato da due tedeschi che lo arrestarono immediatamente dopo avergli trovato addosso la pistola e il materiale di propaganda. Nei passi che lo portavano verso il carcere Mazurka riusc\u00ec a dare un pungo al volto di un militare e spingerlo verso l'altro facendoli cadere a terra, prese a correre nel buio e riusc\u00ec quasi a farcela se non ch\u00e9 un proiettile sparato a casaccio lo colp\u00ec su un gluteo. Riusc\u00ec a scappare rifugiandosi a casa dei Ghiglieri a Bastia, qui vennero chiamati il dottor Ignazio Abbo e il dottor Ferro per le cure, che durarono solo pochi giorni. I quattro amici fecero una bravata andando al cinema di Leca per una boutade. Durante l'intervallo si accesero le luci e tutti si girarono dietro e videro i quattro che gi\u00e0 si sapeva essere entrati nel partigianato; fecero scalpore e prima che qualcuno andasse a chiamare i fascisti o i tedeschi preferirono scappare da una porta sul retro che dava nel fiume. Passarono ancora da Filippo Siccardi a Cenesi che era il collettore tra la Citt\u00e0 e le notizie della valle Arroscia, questi gli disse di dirigersi a Gazzo D'Erli e non a Garessio, cos\u00ec fecero, e i primi giorni dell'aprile del 1944 erano tornati al Brico delle Penne, dove con la sbandata della Valtanaro si ritrovarono quasi un centinaio di partigiani, qui nacque la \"Brigata Valtanaro\". La squadra di Martinengo, in cui c'erano Cimitero, Marzurka, Meneghi e Meazza, occuparono i forti di Nava dov'erano presenti dei giovani della Guardia Nazionale Repubblicana pressoch\u00e9 abbandonati dall'esercito fascista, di cui ventitr\u00e9 aderirono all'adesione alla lotta partigiana, e tranne qualche irriducibile che non volle arruolarsi e che fu lasciato libero di andarsene ricordandogli di non essere pi\u00f9 trovati con divise fasciste addosso altrimenti non l'avrebbero avuta facile. Nell'agosto del '44 Cimitero lascia la Valtanaro e torna in Liguria ai comandi di Ramon.\nAl termine del conflitto, quando l'ordine era ristabilito, alcuni partigiani fecero incursioni nelle case di ricchi possedenti per prendere qualcosa e risollevare il loro destino dopo i lunghi mesi di privazione trascorsi in montagna. Cimitero, assieme a Moschin, Ricuccio, Gualberto Riva, Pietro Compini, Angelo Mantero furono condannati a varie pene tutte pagate e senza sconti; Cimitero fu accusato di aver sparato in aria contro due carabinieri e di alcune esecuzioni avvenute ad Albenga. La medaglia d'argento ricevuta non valse come deterrente e scont\u00f2 la pena, che fu quasi lunga come quella del Boia.\nViveri.\nLibero Emidio Viveri fu uno dei capi partigiani amati durante la guerra e simbolo della resistenza dopo il conflitto che divenne la guida politica di Albenga per i successivi anni post-bellici.\nRamon.\nRaymond o Raimondo Rossi, nome di battaglia \"Ramon\", fu uno dei capi partigiani albenganesi, nominato come responsabile di Albenga dagli Americani al termine del conflitto. Era Capo di Stato Maggiore della Divisione \"Silvio Bonfante\". Di origini svizzere conosceva bene il tedesco.\nSirio.\nAmari Domenico, nome di battaglia \"Sirio\", fu Commissario Prefettizio di Albenga e Alassio, arrestato dai tedeschi ad Alassio liberato da uomini della SAP divenne il comandante della Divisione SAP \"G.Mazzini\" di Albenga e poi il primo sindaco della liberazione. Presidente del CLNC per la D.C.\nLe fucilazione alla foce del Centa.\nDi Albenga e del suo entroterra sono stati molti i partigiani che combatterono per la liberazione d'Italia, molti albenganesi si nascosero nei monti per rifugiarsi e combattere contro l'invasore tedesco. Per poter estrarre informazioni, tantissimi furono gli albenganesi torturati e uccisi, perch\u00e9 sospettati di essere o di avere parenti partigiani, ma molti semplicemente per poter sottrarre loro i beni. Anche un sacerdote di Salea venne arrestato, torturato e condannato a morte, solo grazie all'intervento del cardinale di Genova si pot\u00e9 evitare la tragica fine. Molti sono gli episodi raccontati e denunciati, tante furono le vendette. Molte per mano diretta del Boia e del comandante Strupp della Feldgendarmerie. Vennero condannate 60 persone in 8 diversi processi dal novembre 1944 al febbraio del 1945, solo una persona sopravvisse, la cui testimonianza fu quella che diede il colpo di grazia agli imputati al processo visto che era l'unico testimone. Dopodich\u00e9 avvennero ancora due fucilazioni all'interno del cimitero cittadino di Leca nel mese di marzo; molte altre furono le torture, le uccisioni durante le perlustrazioni, molte le torture e le barbarie subite dalla popolazione di Albenga.\nSono stati 59 i corpi ritrovati alla foce del Centa dove \u00e8 presente un bunker usato dai tedeschi per militarizzare la foce, ed evitare sbarchi alleati. Vicino al bunker passa la ferrovia, che ha subito diversi attacchi da parte dei bombardieri alleati per far saltare in aria il collegamento; dopo la resa, i partigiani cercarono i luoghi dove erano stati fatti sparire i loro concittadini, uno di questi, not\u00f2 che molte delle buche fatte dalle bombe erano state ricoperte dalla terra, scavando un po' trov\u00f2 il primo corpo: durarono tre notti le operazioni di recupero.\nProcessi e colpevoli.\nAl termine del conflitto bellico venne subito formato un tribunale militare ad Albenga e quindi unito con quello di Savona, dove assieme agli alleati si realizzarono i primi processi verso coloro che si riuscirono ad arrestare. Il primo a pagare fu Romeo Zambianchi, fucilato nel 1946; stessa sorte avrebbe dovuto essere applicata al Luberti ma cos\u00ec non fu, e usc\u00ec di prigione nel 1953. Degli ufficiali tedeschi l'unico che arriv\u00f2 a sentenza fu Dosse nel 2006.\nIl boia di Albenga Luciano Luberti.\nAlbenga detiene il primato di avere forse uno tra i pi\u00f9 feroci ufficiali italiani a servizio dei nazisti, Luciano Luberti, meglio conosciuto come il \"boia di Albenga\". Si rese responsabile di torture, maltrattamenti, persecuzioni personali, abusi sessuali ed esecuzioni nei confronti non solo di partigiani ma anche dei civili. Erano moltissime le violenze subite per le strade dalla popolazione, il boia non si \u00e8 mai pentito di quel che ha fatto; intervistato anni dopo dichiar\u00f2: \"Beh, certo, alla Feldgendarmerie si lavorava sodo\". Scont\u00f2 solo pochi anni di prigione.\nIl boia di Albenga \u00e8 responsabile diretto di queste uccisioni. La sua funzione ufficiale era quella di interprete per il maresciallo Friedrich Strupp e per il capitano Gerhard Dosse, ma in realt\u00e0 era lui stesso che torturava, anche persone scelte a caso per le strade della citt\u00e0, da questo nasce l'appellativo di \"boia\". Secondo le testimonianze raccolte non furono poche le volte che si ferm\u00f2 perch\u00e9 stanco fisicamente di torturare le persone, altre chiedeva di essere sostituito. Spesso la notte entrava nelle celle dei prigionieri e li obbligava a inginocchiarsi puntando loro la pistola alla testa e minacciandoli di ucciderli se non avessero parlato. Una tortura che era solito esercitare era spegnere i cerini o le sigarette sulle mani, sul viso o sul corpo dei detenuti. Molti sopravvissuti hanno raccontato che vennero loro strappate le unghie o i denti, soprattutto se d'oro. Costrinse una prigioniera a sposarlo con la forza, a un'altra tagli\u00f2 via il seno.\nUfficialmente furono solo 59 le persone per cui venne processato, per gli alleati erano oltre 200, lui stesso dichiar\u00f2 che il numero reale degli omicidi di cui era responsabile superava quota trecento. Durante il processo dichiar\u00f2:\nDopo la guerra Luberti riusci a fuggire, ma venne scoperto da Bruno Mantero, fratello di una delle vittime del boia. Condotto a Savona venne processato e condannato a morte il 24 luglio del 1946. Tuttavia, facendo leva sull'infermit\u00e0 mentale, la pena venne tramutata in ergastolo, e quindi con l'amnistia a 7 anni di carcere. Fin\u00ec di pagare la sua pena detentiva nel 1953 quando fu scarcerato. Invece il \"Vice-Boia\", Romeo Zambianchi, viene processato e condannato alla fucilazione alla schiena dalla Corte d\u2019Assise straordinaria istituita a Savona per i reati di collaborazionismo. La condanna venne eseguita il 21 aprile 1946 nella Fortezza del Priamar a Savona.\nIl capitano Gerhard Dosse.\nGehrard Dosse nasce a Fuerstenberg in Germania il 22 marzo del 1909. Era un riservista che faceva l'insegnante, quando venne chiamato a servire nell'esercito. Ad Albenga era di stanza l'ottantesimo Reggimento Granatieri della Wehrmacht, il cui comandante era lo \"Hauptmann\" (capitano) Gerhard Dosse, facente funzione anche di presidente del tribunale militare, lo \"Standgericht\" che aveva sede nel Palazzo Ester Siccardi, che, ad Albenga, condann\u00f2 a morte quasi 600 persone, molti di questi partigiani che non furono mai presi, ma che sicuramente port\u00f2 alla morte di pi\u00f9 di cento persone, tra i quali i Martiri della Foce. Durante l'occupazione gli piaceva fare la bella vita, conviveva con una nobildonna ad Alassio, Silvia di Villefranche nata a Cuneo nel 1904, sposata nel 1927 con un nobile francese di cui rest\u00f2 vedova nel 1948. La villa di costei \u00e8 a Parco Fuor del Vento, dove la sera del 29 aprile 1945 il ventenne studente di giurisprudenza e partigiano Claudio Bottelli and\u00f2 a chiederle di testimoniare e andare in Comune, sede del CLN comandato dal dottor Enrico Robutti; venne rasata a zero dai partigiani come collaborazionista, ella si \u00e8 difesa fino alla fine dei suoi giorni, dicendo che grazie a lei la citt\u00e0 di Alassio non sub\u00ec stragi o eccidi, poich\u00e9 aveva un forte ascendente sul capitano. Per quel che si sapeva Dosse si era suicidato al termine della guerra quindi i suoi crimini non vennero mai puniti. In realt\u00e0 Dosse torn\u00f2 in Germania dove riprese a fare l'insegnante, terminando la sua carriera come preside di un liceo. Dalle testimonianze raccolte sembra che non si sia mai pentito dei suoi crimini e che non ne subisse nemmeno il tormento morale.\nSi dovette aspettare 58 anni, quando il pubblico ministero tedesco di Darmstadt lo invit\u00f2 a testimoniare contro un suo ex commilitone della 34\u00aa Divisione, il capitano di cavalleria Henrich Schubert, indagato in Italia e in Germania per l'assassinio del consigliere della Corte d'Appello di Torino Carlo Alberto Ferrero, che avvenne a Chiusa Pesio nel dicembre del 1944. Il magistrato tedesco conosceva anche Dosse e i crimini che aveva perpetrato nel Ponente Ligure quell'anziano signore di ormai 94 anni che viveva nella cittadina di Wedel, alto e con i capelli bianchi era davanti al magistrato, che non poteva fare nulla, nemmeno interrogarlo. Pertanto trasmise i dati alla procura militare di Torino, e il procuratore Paolo Scafi, venuto a sapere che Dosse era ancora vivo, lo mise sotto indagine accusandolo degli eccidi di Albenga. Il nome di Dosse per efferatezza \u00e8 da affiancare a quello di Luciano Luberti, che dichiar\u00f2 in un'intervista \"L'Hauptman Dosse si \u00e8 suicidato il 29 o 30 aprile '45 in Piemonte durante la ritirata. Chiss\u00e0 perch\u00e9!\" \nNel Tribunale militare ingauno gli incolpati non avevano diritto all'avvocato, non potevano seguire la discussione e venivano condannati per reati che non erano puniti con la morte, ad esempio il favoreggiamento era punito al massimo con il lavoro coatto. In una relazione del questore di Savona del 1945 si legge che il tribunale era tenuto da Dosse oltre che da un tenente e un soldato, senza nessun difensore, con gruppi di 10 o 15 persone che venivano giudicate in meno di mezz'ora.\nIl GUP del Tribunale Militare, Maria Antonietta Monfredi, lo rinvi\u00f2 a giudizio il 21 febbraio 2005; Dosse, appena saputo che era stato messo sotto accusa per crimini di guerra, tent\u00f2 il suicidio. Tra testimoni ancora in vita che deposero ci furono Claudio Gandolfo di 67 anni che nella strage perse il pap\u00e0 e uno zio, inoltre vennero presentate ricerche storiche, consulenti storici. Tra le prove principali ci fu la deposizione di Bartolomeo Panizza, un uomo che riusc\u00ec a fuggire fortunosamente alla strage della foce, dove un altro condannato, Adolfo Tomatis, con i denti riusc\u00ec a strappare le corde, e scappando attraverso un terreno minato e sotto il tiro delle pallottole naziste, si rifugi\u00f2 dietro la ferrovia scampando alla fucilazione; assieme a lui anche quella di don Giacomo Bonavia. Entrambi erano stati sottoposti alla corte marziale il 4 gennaio del 1945 presieduta dal capitano Dosse.\nIl 12 novembre del 2006, il Tribunale Militare di Torino condann\u00f2 all'ergastolo Gerhard Dosse per gli eccidi commessi il 12 gennaio del 1945, anche se non presente non perch\u00e9 aveva ormai 96 anni ma perch\u00e9 rifiut\u00f2 qualsiasi citazione. Lo condann\u00f2 a pagare le spese processuali e euro per ogni vittima da versare al parente pi\u00f9 stretto. I Comuni di Albenga, Arnasco e Villanova si sono costituiti parte civile. Da parte sua Dosse rifiuta qualsiasi citazione.\nIl maresciallo Friedrich Strupp.\nIl maresciallo capo Friedrich Frits Strupp, nato a Obergeutz/Diedenhofen il 15 marzo del 1915, fu uno dei principali autori dei massacri delle azioni terroristiche, raccolse le informazioni in un album fotografico con 285 ritratti di persone, che furono identificati da un partigiano disertore, tale Alfredo Ghio, che oltre a riconoscere i nomi dei suoi ex-compagni denunciava la posizione loro e dei familiari. Tali informazioni furono riferite da Alfred Fuchs, sottufficiale sottoposto al comando del maresciallo. Nella sua relazione dichiar\u00f2 anche che lo Strupp distrusse e bruci\u00f2 l'album intorno al 15-20 aprile del 1945, con la speranza di non essere incriminato. In realt\u00e0 alla fine del conflitto i reparti alleati diedero le giuste colpe al maresciallo, spesso per ammissione degli stessi sottoposto. Prese parte anche a molte torture, come quella di Ernesta Stalla, moglie del capo dei partigiani ingauni Libero Emidio Viveri. Nella funzione del tribunale militare il maresciallo faceva la parte del pubblico ministero.\nIl processo contro Strupp inizi\u00f2 nel 1945 ma rimase fermo fino al 1994, quando la Procura Militare di Torino apr\u00ec un procedimento contro \"ignoti militari\" che venne archiviato nuovamente. Se ne apr\u00ec un altro nel 1996, dove si appur\u00f2 che Strupp era morto nel 1993, che il sottufficiale Fuchss era deceduto nel 1971 e il sottufficiale N\u00fcsslein durante lo svolgimento delle indagini. Si scopr\u00ec anche che Dosse era ancora vivo ma non si and\u00f2 avanti con il processo.\nRiconoscimenti.\nNel 1974 Albenga veniva insignita della Croce di guerra al valor militare per i sacrifici che le sue popolazioni fecero e per il contributo nell'attivit\u00e0 partigiana con la seguente motivazione:\nNel 2017 l'amministrazione comunale di Albenga, guidata dall'avvocato Giorgio Cangiano, si impegna perch\u00e9 venga riconosciuto dalla Repubblica Italiana lo sforzo compiuto durante la lotta di liberazione. Nel 2019 si conclude l'iter con il quale si attribuisce alla Citt\u00e0 di Albenga la medaglia d'oro al Merito Civile, con la motivazione:\nI Martiri della Foce.\nTerminata la guerra, ad Albenga, in una fossa comune alla foce del Centa, vennero riesumate e identificate 59 salme: gli ingauni che avevano perso i loro parenti non sapevano dove fossero finiti, solo per la testimonianza di uno che riusc\u00ec a scappare si arriv\u00f2 a scoprire le fosse comuni, dove i militari tedeschi avevano seppellito i corpi sfruttando i crateri provocati dalle bombe americane e inglesi. Per tre giorni continui si scav\u00f2 portando i corpi nel caseggiato del Seminario vescovile. Il 10 giugno 1945 tutte le 59 bare furono portate in piazza San Michele dagli uomini della SAP in processione lungo le vie cittadine, la cerimonia funebre venne celebrata da monsignor Angelo Cambiaso. Queste persone sono identificate come \"Martiri della Foce\" e venne posta una targa a loro ricordo. I nomi di coloro che vennero uccisi sono:\nDei due ignoti uno sembra essere Francesco Albi (Pianta) nato a Cotronei (VV) il 18.05.1922. I condannati in realt\u00e0 furono due di pi\u00f9: il parroco di Leca don Giacomo Bonavia, l'unico che ottenne la grazia da parte del superiore di Dosse, il generale Theo-Helmut Lieb di stanza a Novi Ligure, e Bartolomeo Panizza, che riusc\u00ec a fuggire dalla prigionia del bunker della foce grazie ad Adolfo Tomatis che gli sciolse le corde con i denti. Don Giacomo Bonavia fu uno tra coloro che and\u00f2 a diseppellire i corpi alla foce, prestando i riti religiosi e portando cordoglio alle famiglie.\nCi furono anche altre esecuzioni, non alla foce del Centa ma al cimitero di Leca. I nomi di coloro che vennero uccisi sono:\nI deportati.\nDall'autunno del 1943 ogni giorno un ricognitore inglese sorvolava la citt\u00e0, rischiando contro l'antiaerea tedesca. Oltre che per perlustrazione, consegnava anche volantini di propaganda. Dagli ingauni l'aereo venne soprannominato \"Pippo\" o \"Pippetto\". Una domenica pomeriggio uno di questi volantini venne portato al \"Caff\u00e8 Pastorino\", nella centrale via Enrico D'Aste, ne parlavano i quattro amici Mario Amoretti, Paolo Salvi, Angelo Pastorino e Nicol\u00f2 Podest\u00e0. Dopo qualche battuta venne gettato via. Ma dopo qualche giorno una spiata arriv\u00f2 al comando fascista e i quattro vennero arrestati. Perquisirono la \"Centrale del Latte\" di propriet\u00e0 del Salvi senza trovare nulla. Ma due mesi dopo, nel gennaio del 1944 fecero una nuova incursione le \"Brigate Nere\"; un milite lancia un urlo, \u201dEccolo\u201d! E sventola in aria un volantino. Paolo Salvi ha una reazione naturale: \"\u201cNon c'\u00e8 mai stato! Ce l'avete messo voi!\u201d\"\nI quattro vengono portati al carcere di Sant'Agostino a Savona nel reparto politico. Il 7 aprile 1944 viene recapitata una lettera proveniente dal campo di concentramento di Fossoli da parte di \"Paolo Salvi\" al figlio diciassettenne Giampiero: lo informa che lui e gli altri tre amici sono detenuti in attesa di essere inviati in Germania. Una analoga lettera di Nicol\u00f2 Podest\u00e0 \u00e8 consegnata ai suoi familiari. I familiari a giugno fecero un viaggio a Fossoli per portare conforto e dei generi ai propri familiari. Mentre erano in visita, il 21 giugno venne allestito il convoglio; le famiglie provano a organizzare una fuga corrompendo le guardie, ma i quattro amici rifiutano sapendo che spesso in caso di fuga vengono prese di mira le famiglie. Il figlio di Salvi, Giampiero, ricorda: \"\u201ci nazifascisti chiusero i portelloni dei carri bestiame piombandoli e tra le pareti di legno potemmo parlare per qualche minuto con i nostri cari. Furono momenti tristi e tragici per non poter far nulla contro tali barbarie da Medioevo. Sentivamo i loro lamenti e le loro grida. Tre sbuffi di vapore il treno si mise in marcia, noi attendemmo che sparisse all'orizzonte e aspettammo di vedere in lontananza l'ultimo sbuffo di fumo\u201d\". Nessuno dei quattro amici ha fatto ritorno ad Albenga.\nNon si hanno i dati di Antonio Michero e Camillo Maggioni caduto a Dachau."}
{"id": "8440968", "revid": "729019", "url": "https://it.wikipedia.org/wiki?curid=8440968", "title": "Castello di Carimate", "text": "Il Castello di Carimate \u00e8 un castello del XIV secolo situato a Carimate, in Provincia di Como.\nStoria.\nL'edificio fu usato come luogo di villeggiatura e di caccia, ma \u00e8 anche situato in posizione strategica in prossimit\u00e0 della via Regina, strada che da Milano porta a Como e quindi in Svizzera, facendo parte di una rete difensiva a nord di Milano.\nLe pi\u00f9 antiche attestazioni del castello risalgono al 1345, quando Luchino I Visconti ricostru\u00ec una cittadella distrutta da precedenti conflitti tra Como e Milano. Una prima fortificazione sarebbe infatti presente gi\u00e0 nel 1149 ma era stata abbattuta nel corso del secolo successivo .\nIn seguito, il castello pass\u00f2 temporaneamente nelle mani dei Malabarba. Tornato in possesso dei signori di Milano, il castello fu oggetto di un'opera di fortificazione da parte di Bernab\u00f2 Visconti il quale, nel 1380, lo cedette alla moglie Beatrice.\nDivenuto propriet\u00e0 di Caterina Visconti, il castello fu dotato di un fossato.\nDopo alcuni passaggi di propriet\u00e0 che coinvolsero ancora i Malabarba, nel 1434 il castello e il resto di Carimate fu donato in feudo dal duca Filippo Maria Visconti a Giorgio Aicardi detto Scaramuzza, in ricompensa per aver scoperto una congiura di nobili milanesi dei Malatesta, Arcelli e Beccaria alla vita del duca stesso. In segno di riconoscenza, l'Aicardi acquis\u00ec il diritto ad aggiungere al suo il cognome dei Visconti.\nCon il passaggio del potere dai Visconti agli Sforza, nel 1477, Galeazzo Maria Sforza riconferm\u00f2 la propriet\u00e0 come appartenente agli eredi di Giorgio Scaramuzza Visconti Aicardi. Nel 1481 il figlio di Giorgio, Lancelotto Visconti, ristruttur\u00f2 nuovamente il Castello.\nIl 3 dicembre 1493 nel castello prese alloggio il corteo nuziale di Bianca Maria Sforza, sorella del duca di Milano, e Massimiliano I d'Asburgo, imperatore del Sacro Romano Impero. Il matrimonio venne celebrato per procura nel Duomo di Milano ed una comitiva accompagn\u00f2 la sposa in Germania. In tali circostanze, nel castello furono ospitati Bianca Maria Sforza, il duca di Milano Gian Galeazzo Maria Sforza, lo zio Ludovico il Moro con Beatrice d'Este ed altri membri della famiglia ducale. Un'altra parte del corteo, formata da Guidantonio Arciboldi, arcivescovo di Milano, il giureconsulto Giasone del Maino, il diplomatico Erasmo Brasca, il pittore Ambrogio de Predis, l'artista, pittore e scienziato Leonardo da Vinci, ambasciatori e altri notabili furono invece ospitati a Meda, presso il monastero delle monache benedettine di San Vittore. Solo nel 1496 l'Imperatore Massimiliano I alloggi\u00f2 a Carimate. Tanto gli piacque il luogo, che vi soggiorn\u00f2 per ben sette giorni, riposando e cacciando cervi nei boschi circostanti. Qualche anno pi\u00f9 tardi, il castello divenne l'ultimo rifugio di Ludovico il Moro prima della fuga in Germania.\nNel 1626, con la morte di Annibale Visconti, ultimo discendente maschio di Domenico Ajcardi, il castello divenne propriet\u00e0 di Ottavio Visconti, appartenente a un ramo cadetto che si estinse nel 1795 con la morte di Lodovico Visconti, in seguito alla quale Il castello e il borgo annesso ritornarono in parte alla Curia milanese per via delle devoluzioni delle investiture feudali. Cinque anni pi\u00f9 tardi i beni furono acquistati dai fratelli Cristoforo e Carlo Arnaboldi di Como.\nNel 1866 durante il Risorgimento, Vittorio Emanuele II di Savoia e Giuseppe Garibaldi, dall'alto della torre del castello, seguirono le manovre delle truppe implicate nel conflitto della Terza guerra d'Indipendenza\"\" (una targa \u00e8 esposta sul lato nord della torre).\nNel 1874 il castello, di propriet\u00e0 di Bernardo Arnaboldi Gazzaniga conte di Pirocco, venne sottoposto ad un radicale intervento di restauro per opera dell'architetto Ercole Balossi Merlo, tendente a ripristinare l'aspetto che questo doveva avere in epoca medievale secondo i precetti architettonici impartiti ai primi laureati del Politecnico di Milano. L'attuale aspetto \u00e8 in sostanza il frutto di una ricostruzione in parte archeologica e in parte storica e filologica (con qualche elemento di gusto romantico), attraverso la riscoperta dell'affresco conservato nell'abside della chiesa dedicata a Santa Maria dell'Albero (cappella cinquecentesca che una volta si trovava all'interno delle mura del castello). Al termine dei restauri, l'Arnaboldi Gazzaniga spost\u00f2 nel castello la propria vasta collezione di dipinti, arazzi e altre opere d'arte.\nNel 1910 il castello ebbe l'occasione di diventare un set cinematografico quando il conte Arnaboldi ospit\u00f2 la \"Milano Film\", di cui era azionista, per girarvi il cortometraggio \"Gioacchino Murat dalla locanda al trono\", in cui lui, assieme ad altri esponenti dell'aristocrazia lombarda, fu anche attore. Per l'occasione furono impiegate 400 comparse e la scuderia per i cavalli di scena.\nLa propriet\u00e0 rimase alla famiglia Arnaboldi fino al 1957 quando fu interamente ceduta a una societ\u00e0 immobiliare, Societ\u00e0 Generale Immobiliare, che ne fece un centro residenziale, realizzando anche il tuttora esistente campo da golf. Si tratta del primo esempio in Italia di zona residenziale con abitazioni unifamiliari, destinate a fungere da dimora permanente o stagionale dei residenti della vicina Milano, secondo un canone gi\u00e0 largamente utilizzato negli Stati Uniti. Terminata la realizzazione della lottizzazione, la Societ\u00e0 Generale Immobiliare cedette tutte le altre propriet\u00e0, fra cui il campo di golf, il castello e le ex scuderie (il Torchio). Le strutture sportive passarono a un altro ente che ne \u00e8 tuttora gestore, mentre il castello fu venduto nel 1976 a una societ\u00e0 di registrazione musicale, la Stone Castle Studios. In questo contesto, alcune stanze furono ristrutturate per essere adattate alle funzioni tecniche. Tra il 1977 e il 1987 gli \"Studios\" furono frequentati da artisti come Fabrizio De Andr\u00e8, Mia Martini, i Pooh, Lucio Dalla, Antonello Venditti, Riccardo Cocciante, Nena, Paul Young, Roberto Vecchioni e gli Yes.\nNel 1986 il castello di Carimate pass\u00f2 nuovamente di mano ritrovando la vocazione all'accoglienza come ristorante e albergo con antiche sale attrezzate per meeting e banchetti. Entrambe le trasformazioni, al fine di adattare la vecchia struttura alle nuove esigenze, portarono a interventi di un certo peso sia sull'apparato decorativo sia sulla struttura dell'edificio. A partire dagli anni Novanta del secolo scorso, le ex scuderie furono trasformate in un luogo di attrazione civica e culturale per opera di una cooperativa di cittadini.\nAttualmente il castello viene utilizzato come hotel.\nArchitettura.\nIl castello si presenta come un grande blocco quadrato in stile gotico, dotato di un cortile centrale. All'angolo sud-ovest si trova un'alta torre in mattoni, separata dal blocco principale.\nAll'ingresso, che presenta una serie di asimmetrie strutturali, rimangono le tracce di un'antica griglia e di un ponte levatoio.\nIl secondo piano presenta una serie di bifore incorniciate. Il tetto e le recinzioni sul lato della paese presentano una merlatura.\nIl lato nord \u00e8 dotato di una terrazza sopraelevata.\nAll'interno si trovano nervature neogotiche e decorazioni del soffitto realizzate nel XIX secolo."}
{"id": "8440970", "revid": "767487", "url": "https://it.wikipedia.org/wiki?curid=8440970", "title": "Gata Cattana", "text": "Nella sua carriera riusc\u00ec a combinare vari temi e stili in modo tale da creare un hip hop dalle sonorit\u00e0 elettroniche, carico di immagini poetiche e messaggi vendicativi di natura femminista e politica. Nei suoi testi si trovano riferimenti alla cultura andalusa, ai \"topoi\" mitologici dell'et\u00e0 antica, in particolare della cultura greco-romana e dell'antico Egitto, spesso rivisitati in chiave contemporanea, nonch\u00e9 a poesia, filosofia, letteratura e cultura di massa; tra le sue tematiche ricorrenti vi sono l'introspezione, il materialismo dialettico, l'andalusismo politico, l'antiglobalizzazione, l'esistenzialismo e una reinterpretazione della contemporaneit\u00e0 in chiave femminista socialista.\nBiografia.\nLaureata in scienze politiche all'universit\u00e0 di Granada, dopo essersi fatta conoscere su Bandcamp, ha pubblicato nel 2012 il suo primo EP autoprodotto, dal titolo \"Los siete contra Tebas\". Nel novembre 2016 ha pubblicato la sua raccolta di poesie, \"La escala de Mohs\", poi ristampata da Arcesis nel giugno 2017, contenente ventitr\u00e9 poesie, quattro racconti, un'introduzione di Antonio D\u00edez Fern\u00e1ndez e le illustrazioni di Chico Iwana. Nel febbraio 2019 il libro viene nuovamente pubblicato da Aguilar in una nuova edizione ampliata con componimenti inediti.\n\u00c8 morta improvvisamente a Madrid il 2 marzo 2017 per uno shock anafilattico. Il suo secondo album in studio, dal titolo \"Banzai\", \u00e8 stato pubblicato postumo il 7 ottobre 2017.\nIl 5 novembre 2020 viene pubblicato da Aguilar il libro \"No vine a ser carne\", raccolta di poesie, lettere e scritti inediti."}
{"id": "8440975", "revid": "1543377", "url": "https://it.wikipedia.org/wiki?curid=8440975", "title": "Emilio Mori", "text": "Biografia.\nNato nel 1908 a Monsummano Terme, in provincia di Pistoia, a 28 anni partecip\u00f2 ai Giochi olimpici di nei 400 m ostacoli, venendo eliminato in batteria, 6\u00ba con il tempo di 55\"6.\nNel 1933 fu medaglia di bronzo nei 400 m ostacoli ai Giochi universitari internazionali di Torino, predecessori dell'Universiade, in 56\"0. \nNel 1933 e 1937 fu campione italiano nei 400 m ostacoli, con i tempi di 55\"4/5 e 55\"0. In carriera si dedic\u00f2 anche alle prove multiple, vincendo il titolo italiano nel decathlon nel 1936, con 5697 punti."}
{"id": "8440978", "revid": "132266", "url": "https://it.wikipedia.org/wiki?curid=8440978", "title": "Orso Teobaldo Felice Orsini", "text": ""}
{"id": "8440981", "revid": "300067", "url": "https://it.wikipedia.org/wiki?curid=8440981", "title": "Mateo Seric", "text": ""}
{"id": "8440983", "revid": "697352", "url": "https://it.wikipedia.org/wiki?curid=8440983", "title": "Ponte girevole", "text": "Un ponte girevole \u00e8 un ponte mobile che ha come supporto strutturale primario un perno di posizionamento verticale e un anello di supporto, di solito vicino o nel suo centro di gravit\u00e0, attorno al quale pu\u00f2 quindi ruotare in senso orizzontale, come mostrato nell'illustrazione animata a destra. I piccoli ponti oscillanti che si trovano sui canali possono essere ruotati solo ad un'estremit\u00e0, aprendosi come farebbe un cancello, ma richiedono una sostanziale struttura sotterranea per supportare il perno.\nNella sua posizione chiusa, un ponte girevole che trasporta una strada o una ferrovia sopra un fiume o un canale, ad esempio, consente il traffico in posizione di chiusura. Quando una nave deve passare sotto il ponte, il traffico stradale viene interrotto (di solito da segnali stradali e barriere), quindi i motori fanno ruotare il ponte in senso orizzontale attorno al suo punto di articolazione. Il tipico ponte girevole ruoter\u00e0 di circa 90 gradi o di un quarto di giro; tuttavia, un ponte che interseca il canale di navigazione con un angolo obliquo pu\u00f2 essere costruito per ruotare di soli 45 gradi, o di un ottavo di giro, per liberare il canale."}
{"id": "8440985", "revid": "110157", "url": "https://it.wikipedia.org/wiki?curid=8440985", "title": "Itsy Bitsy Spider", "text": "Itsy Bitsy Spider (noto anche come Incy Wincy Spider in Australia e Gran Bretagna, e molti altri nomi dal suono simile) \u00e8 il titolo di filastrocca popolare statunitense e del relativo \"fingerplay\" (gioco con le dita) che descrivono le avventure di un ragno mentre sale, scende e risale il deflusso o \"spurgo\" di un sistema di grondaie (o, in alternativa, il beccuccio di una teiera o di un serbatoio all'aperto). Di solito \u00e8 accompagnato da una sequenza di gesti che imitano le parole della canzone. \nIl numero del Roud Folk Song Index \u00e8 11586. \nTesto.\nUna versione comunemente diffusa usa queste parole e questi gesti: \nNe esistono altre versioni in lingua inglese.\nFonti.\nLa canzone pu\u00f2 essere trovata in pubblicazioni tra cui una versione alternativa nel libro \"Camp and Camino in Lower California\" (1910), dove era chiamata [la classica] \"Spider Song\". Sembra essere una versione diversa di questa canzone usando \"bloom, bloody\" invece di \"itsy bitsy\". Successivamente \u00e8 stata pubblicata in una delle sue diverse versioni moderne in \"Western Folklore\", dalla California Folklore Society (1948), in \"American Folk Songs for Children\" (1948) di Mike e Peggy Seeger. \nQueste sono le parole del testo riportate nel 1910, tratti dalla \"classica\" \"Spider Song\": &lt;poem style=\"margin-left: 2em;\"&gt;\"Oh, the blooming, bloody spider went up the spider web,\"\n\"The blooming, bloody rain came down and washed the spider out,\"\n\"The blooming, bloody sun came out and dried up all the rain,\"\n\"And the blooming, bloody spider came up the web again.\"&lt;/poem&gt;\nVersioni in altre lingue.\nLa canzone \u00e8 cantata dai e per i bambini in innumerevoli lingue e culture. \u00c8 simile alla melodia della canzone per bambini \"Spannenlanger Hansel\" nei paesi di lingua tedesca. \nVersioni in lingua italiana.\nIn lingua italiana il testo \u00e8 stato reso come Whisky il ragnetto (o Whiskey il ragnetto), in diversi adattamenti. Una versione segue il testo originale con l'ambientazione della grondaia, un'altra versione trasla la vicenda su una montagna e la integra con un'altra strofa. In versioni contemporanee per il mercato dei video in streaming per bambini, sono emerse nuove traduzioni del testo originale, nonch\u00e9 versioni in cui \u00e8 stato conservato il nome del ragno \"Incy Wincy\" dagli originali britannici.\nVersioni incise della canzone.\nLa famosa filastrocca \u00e8 stata incisa e campionata pi\u00f9 volte.\nRiferimenti nella cultura di massa.\nCinema.\n\u00c8 uno dei temi musicali principali nel film horror del 2006 \"S\u00e9ance\".\nNel film di Jordan Peele \"Us,\" la ragazza, Adelaide Wilson, inizia a fischiare \"Itsy Bitsy Spider\" quando \u00e8 gi\u00f9 nella sala dei divertimenti, di fronte alla sala degli specchi. Il suo doppelg\u00e4nger, Red, inizia a fischiare la stessa canzone, proprio prima che si vedano per la prima volta. Tutti i doppelg\u00e4nger sono stati sottoterra in attesa della loro opportunit\u00e0 di andare fuori terra, o \"su per la pozza d'acqua\", e Red \u00e8 quello che li porta \"su per la sponda d'acqua\". \nLa canzone \u00e8 intonata in due film dedicati all'Uomo Ragno: nel 2002 da Willem Dafoe nel ruolo di Green Goblin in \"Spider-Man\" e nel 2014 da Jamie Foxx nel ruolo di Electro in \"The Amazing Spider-Man 2\".\nTelevisione.\nBart Simpson canta la rima nel decimo episodio della quarta stagione di \"The Simpsons\". \u00c8 stata presentata nel programma per bambini \"Dora l'esploratrice\" e nell'episodio di \"South Park\" \"Something You Can Do with Finger\". Un bambino che canta la rima due volte pu\u00f2 essere ascoltato nell'apertura dell'episodio di \"Criminal Minds\" \"Gatekeeper \". Nell'adattamento Netflix di \"A Series of Unfortunate Events\" di Lemony Snicket, durante la met\u00e0 dell'episodio \"Slippery Slope, Part 1\", durante la scena in cui i Baudelaires sfuggono agli Snow Scout, Lemony Snicket dice agli spettatori di riferire la scena alla canzone, sapendo che essi l'hanno imparata durante la loro infanzia. "}
{"id": "8440987", "revid": "1573940", "url": "https://it.wikipedia.org/wiki?curid=8440987", "title": "Eremo della Madonna della Stella", "text": "L\u2019Eremo della Madonna della Stella \u00e8 un luogo di culto sito a Cerreto. La sua costruzione risale al 1308 ed \u00e8 stata recentemente restaurata tra il 2013 e il 2014. \nStoria.\nL'Eremo \u00e8 stato edificato da due frati Agostiniani, Andrea da Cascia e Giovanni da Norcia, intorno al 1300. Essi decisero di costruire in Valle Noce un eremo incastonato in una parete rocciosa e gli assegnarono il nome di \"Santa Croce in Valle Noce\". \nL\u2019eremo era costituito, come attualmente, da una chiesa di piccole dimensioni a forma allungata, da una decina di celle monastiche collegate alla chiesa attraverso un sistema di scale e percorsi e da una parte adibita alle funzioni comuni della vita monacale. \nDal 1416 l\u2019interno della chiesa fu completato con un ciclo pittorico diviso dal trittico della sagrestia adiacente per mezzo di un muro. \nPersa la memoria del luogo, essa riprese dopo il 1883 quando due pastori di Roccatamburo rinvennero, all'interno della chiesa, un dipinto in mezzo ai rovi. Questo episodio determin\u00f2 la decisione di far restaurare la chiesa che successivamente fu chiamata \"Madonna della Stella\" dalla veste indossata dalla Madonna, dipinta nella parete rocciosa, adornata di croci a forma di stelle.\nDescrizione.\nL\u2019eremo \u00e8 costituito da una chiesa con volume stretto ed allungato ricavato e scavato nella roccia. Gli interni si sviluppano secondo un sistema di volte irregolari e durante il recente restauro architettonico, avvenuto tra il 2013 e il 2014, sono venuti alla luce nuovi affreschi di autori sconosciuti.\nLa chiesa e la sagrestia in origine, nel XV secolo, comunicavano attraverso un arco, perci\u00f2 il vano alla sinistra della chiesa era il suo prolungamento perch\u00e9 decorato con un ciclo pittorico proprio. \nLa decorazione \u00e8 composta da cicli dipinti ad affresco distinti ed eseguiti da diversi autori in epoche differenti. \nIl primo ciclo, datato 1416, si trova nell'ex sagrestia e rappresenta \"Gli eremiti sant\u2019Antonio abate e san Paolo eremita\" e la \"Madonna col Bambino tra sant\u2019Agostino e sant\u2019Antonio Abate\". Sul soffitto vi \u00e8 una porzione di cielo con stelle rosse su fondo bianco. Nell'arco divisorio tra la cappella e la chiesa rimane un frammento di decorazione con elementi geometrici e girasoli. \nIl secondo ciclo della chiesa, anch'esso realizzato da differenti artisti, rappresenta \"San Michele Arcangelo\" e \"il Vir Pietatis\", risalenti alla met\u00e0 del XV secolo, e \"La Madonna che allatta il bambino (Virgo Lactans) tra i santi Pietro e Paolo, le sante Lucia, Caterina d\u2019Alessandria e il beato Simone Fidati\", affrescato nella seconda met\u00e0 del XV secolo.\nUn altro pittore, presumibilmente nel XVI secolo, ha realizzato un piccolo \"Vir Pietatis\", di cui rimane solo una piccola traccia."}
{"id": "8441003", "revid": "1564499", "url": "https://it.wikipedia.org/wiki?curid=8441003", "title": "Leone Marsicano Ostiense", "text": ""}
{"id": "8441005", "revid": "767487", "url": "https://it.wikipedia.org/wiki?curid=8441005", "title": "Faruch Abitov", "text": ""}
{"id": "8441018", "revid": "1345932", "url": "https://it.wikipedia.org/wiki?curid=8441018", "title": "Ghiacciaio Foster", "text": "Il ghiacciaio Foster \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Scott, nel versante sud-orientale della dorsale Royal Society, da cui fluisce verso sud-est, scorrendo lungo il versante settentrionale della cresta Hopper, fino a unire il proprio flusso a quello del ghiacciaio Koettlitz.\nStoria.\nIl ghiacciaio Foster \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1956-62, e cos\u00ec battezzato dal Comitato consultivo dei nomi antartici in onore del maggiore James Foster, del Corpo dei Marines, ufficiale delle operazioni di volo per la Task Force 43 della USN in Antartide nel 1960."}
{"id": "8441019", "revid": "1345932", "url": "https://it.wikipedia.org/wiki?curid=8441019", "title": "Ghiacciaio Renegar", "text": "Il ghiacciaio Renegar \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Scott, nel versante sud-orientale della dorsale Royal Society, dove fluisce verso sud-est, a partire dal versante meridionale del monte Dromedary, fino a unire il proprio flusso a quello del ghiacciaio Koettlitz.\nStoria.\nIl ghiacciaio Renegar \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1956-62, e cos\u00ec battezzato dal Comitato consultivo dei nomi antartici in onore del tenente Garland Renegar, della USN, un pilota di velivoli Douglas R4D-1 Skytrain di stanza alla stazione McMurdo nel 1960."}
{"id": "8441020", "revid": "1345932", "url": "https://it.wikipedia.org/wiki?curid=8441020", "title": "Ghiacciaio Lister", "text": "Il ghiacciaio Lister \u00e8 un ghiacciaio lungo circa 16\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine da un circo glaciale situato poco a nord del monte Lister, nel versante nord-orientale della dorsale Royal Society, da dove fluisce verso nord-est, scorrendo lungo il versante orientale dell'altopiano Chaplains, fino a unire il proprio flusso a quello del ghiacciaio Blue.\nStoria.\nIl ghiacciaio Lister \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva da quello del vicino monte Lister, a sua volta cos\u00ec chiamato agli inizi del Novecento in onore di Joseph Lister presidente della Royal Society dal 1895 al 1900."}
{"id": "8441021", "revid": "115075033", "url": "https://it.wikipedia.org/wiki?curid=8441021", "title": "Ghiacciaio Trepidation", "text": "Il ghiacciaio Trepidation \u00e8 un ghiacciaio lungo circa 4\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Hillary e ha origine dal versante sud-occidentale della dorsale Royal Society, da cui fluisce verso sud-ovest, fino a unire il proprio flusso a quello del ghiacciaio Skelton, tra la scogliera Moraine, a nord, e la scogliera Red Dike, a sud.\nStoria.\nIl ghiacciaio Trepidation \u00e8 stato mappato e cos\u00ec battezzato dai membri del reparto neozelandese della Spedizione Fuchs-Hillary, condotta dal 1956 al 1958. Il nome deriva dal fatto che nel 1957 un velivolo prov\u00f2 a effettuare un atterraggio su uno strato di ghiaccio eccessivamente fessurato situato ai piedi del ghiacciaio, causando attimi di trepidazione (\"trepidation\" in inglese)."}
{"id": "8441023", "revid": "1345932", "url": "https://it.wikipedia.org/wiki?curid=8441023", "title": "Ghiacciaio Dromedary", "text": "Il ghiacciaio Dromedary \u00e8 un piccolo ghiacciaio alpino lungo circa 4\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Scott, nel versante sud-orientale della dorsale Royal Society, dove fluisce verso nord-est scorrendo lungo il versante sud-orientale del monte Dromedary.\nStoria.\nIl ghiacciaio Dromedary \u00e8 stato cos\u00ec battezzato dai membri della spedizione di ricerca antartica svolta dalla Universit\u00e0 Victoria di Wellington nel 1960-61, in associazione con il vicino monte Dromedary, a sua volta cos\u00ec chiamato in virt\u00f9 della sua forma, che ricorda la gobba di un dromedario (\"dromedary\" in inglese)."}
{"id": "8441024", "revid": "1345932", "url": "https://it.wikipedia.org/wiki?curid=8441024", "title": "Ghiacciaio Carleton", "text": "Il ghiacciaio Carleton \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Scott e ha origine dal versante nord-occidentale del monte Lister, nel versante nord-occidentale della dorsale Royal Society, da dove fluisce verso nord, scorrendo lungo il versante occidentale dell'altopiano Chaplains, fino a unire il proprio flusso a quello del ghiacciaio Emmanuel.\nStoria.\nIl ghiacciaio Carleton \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-64, e cos\u00ec battezzato dal Comitato consultivo dei nomi antartici in onore del Carleton College, di Northfield, nel Minnesota, che aveva inviato alcuni ricercatori in Antartide."}
{"id": "8441030", "revid": "287204", "url": "https://it.wikipedia.org/wiki?curid=8441030", "title": "Ayanna Alexander", "text": "Biografia.\nAlexander \u00e8 nata al centro dell'isola di Trinidad, ha frequentato le scuole superiori in Virginia, dove ha iniziato le prime competizioni sportive, per poi affilarsi alla squadra di atletica leggera della Louisiana Tech University. Specializzata nel salto triplo, diventa membro della nazionale di Trinidad e Tobago a partire dal 2007, debuttando alle competizioni continentali di quell'anno tenutesi in Brasile e ad El Salvador. Nel 2010 vince una medaglia d'argento ai Giochi del Commonwealth, a cui segue nel 2011 un oro ai Campionati CAC di Mayag\u00fcez. \u00c8 stata la prima triplista a competere per il suo paese ad un'edizione dei Giochi olimpici, partecipando all'evento di . Alexander \u00e8 detentrice dei record nazionali di salto triplo."}
{"id": "8441060", "revid": "1543377", "url": "https://it.wikipedia.org/wiki?curid=8441060", "title": "Umberto Cerati", "text": "Biografia.\nNato nel 1911 a Verona, a 25 anni partecip\u00f2 ai Giochi olimpici di nei 5000 m, vincendo la sua batteria in 15'01\"0 e chiudendo 7\u00ba in finale con il tempo di 14'44\"4.\nNel 1933 vinse 2 medaglie ai Giochi universitari internazionali di Torino, predecessori dell'Universiade: un bronzo negli 800 m, in 1'55\"6, e l'oro nei 3000 m, con il tempo di 8'43\"0. \nL'anno successivo prese invece parte ai primi Europei, quelli di Torino 1934, terminando 10\u00ba nei 1500 m, dopo aver passato la sua batteria da 4\u00ba in 4'01\"8.\nNegli anni '30 fu 3 volte campione italiano in 3 diverse prove del mezzofondo: nel 1932 nei 1500 m, con il tempo di 4'05\"1/5, nel 1933 negli 800 m in 1'55\"1/5, e nel 1936 nei 5000 m con il tempo di 15'26\"0."}
{"id": "8441066", "revid": "439868", "url": "https://it.wikipedia.org/wiki?curid=8441066", "title": "Chiesa di Santa Cecilia (Ala)", "text": "La chiesa di Santa Cecilia \u00e8 una chiesa sussidiaria in localit\u00e0 Santa Cecilia di Chizzola, frazione di Ala in Trentino. Fa parte della zona pastorale della Vallagarina dell'arcidiocesi di Trento e risale al XII o al XIII secolo.\nStoria.\nIl periodo esatto della costruzione della piccola chiesa nell'antica frazione di Santa Cecilia, che apparteneva al comune soppresso di Chizzola, non \u00e8 noto, ma verosimilmente potrebbe risalire al XII o al XIII secolo. Sembra che nei primi tempi accanto alla chiesetta vi fosse un luogo di accoglienza per pellegrini e che forse a custodirla per alcuni anni siano stati frati eremiti. \nLe decorazioni della parte absidale, dell'arco santo e delle pareti, realizzate ad affresco, sono attribuite ad un artista di scuola giottesca veronese, noto come \"Maestro di Chizzola\", e risalgono al XIV secolo. Quasi certamente l'edificio originale venne ampliato durante il XV secolo su disposizione del principe vescovo di Trento Giovanni Hinderbach. \nLa chiesa ospit\u00f2 probabilmente, subito dopo la battaglia di Calliano che port\u00f2 alla sconfitta ed alla morte di Roberto Sanseverino d'Aragona, un comando militare veneziano. \nDurante il XVII secolo due visite pastorali disposero vari interventi di ristrutturazione riguardanti le parti murarie e la pavimentazione, e nuovi lavori furono poi eseguiti durante i due secoli seguenti e riguardarono infissi, tinteggiatura, copertura del tetto ed ancora la pavimentazione.\nDurante il primo conflitto mondiale la chiesa venne profanata perch\u00e9 utilizzata dalle forze italiane e l'edificio sub\u00ec diversi furti e danneggiamenti. Nel primo dopoguerra divenne quindi necessario, nel corso del 1923, provvedere alle riparazioni ed al restauro. Il 25 aprile di quell'anno fu possibile benedire il tempio, restituito al culto. \nGli ultimi interventi si sono avuti a partire dagli anni sessanta e sono stati ultimati nel decennio successivo. Nicol\u00f2 Rasmo in quell'occasione intervenne per seguire il restauro delle parti affrescate.\nDescrizione.\nIl piccolo luogo di culto \u00e8 un esempio di romanico alpino e si trova su piccolo rilievo terrazzato protetto da un muro non molto alto. In origine, come in molte chiese della zona, questo spazio era utilizzato per il camposanto. \nLa sua facciata ha orientamento a est e si presenta semplice, a capanna con due spioventi. Il portale architravato \u00e8 protetto da una semplice linea di coppi in laterizio. Il campanile \u00e8 a vela. \nLa navata interna \u00e8 unica ed \u00e8 decorata ad affresco. Nella conca dell'abside si trova l'immagine del \"Cristo Redentore\", sull'arco santo l\"'Annunciazione\" e sulle pareti vari dipinti, come l'immagine di \"Santa Caterina e cavaliere\"."}
{"id": "8441069", "revid": "1573940", "url": "https://it.wikipedia.org/wiki?curid=8441069", "title": "Isanthidae", "text": "Isanthidae \u00e8 una famiglia di celenterati antozoi nella superfamiglia Metridioidea dell'ordine Actiniaria.\nDescrizione.\nLa famiglia \u00e8 caratterizzata da un corpo allungato con sfintere marginale mesogleale ben sviluppato. Mesenteri divisibili in macro e microcnemi. Privo di aconzio. Divaricatori di mesenteri molto forti, da fortemente limitati a quasi circoscritti.\nTassonomia.\nSecondo il World Register of Marine Species (WORMS), la famiglia risulta composta dai seguenti generi:"}
{"id": "8441071", "revid": "125706216", "url": "https://it.wikipedia.org/wiki?curid=8441071", "title": "Amrita Sher-Gil", "text": "\u00c8 stata definita \"una delle pi\u00f9 grandi artiste d'avanguardia dell'inizio del XX secolo\" e una \"pioniera\" dell'arte moderna indiana.\nPrimi anni e formazione.\nAmrita Sher-Gil nacque nel 1913 a Budapest, in Ungheria, da Umrao Singh Sher-Gil Majithia, un aristocratico sikh e studioso di sanscrito e persiano, e da Marie Antoniette Gottesmann, una cantante d'opera ungherese ebrea proveniente da una ricca famiglia borghese I suoi genitori si incontrarono per la prima volta nel 1912, mentre Maria Antonietta visitava Lahore. Sua madre si rec\u00f2 in India come compagna della principessa Bamba Sutherland, nipote del Maharaja Ranjit Singh. Sher-Gil era la maggiore di due figlie: sua sorella minore era Indira Sundaram (nata Sher-Gil), madre dell'artista contemporaneo Vivan Sundaram. Trascorse gran parte della prima infanzia a Budapest. Era la nipote dell'indologo Ervin Baktay, il quale not\u00f2 per primo il talento artistico di Sher-Gil. La guid\u00f2 nel suo lavoro e le diede una base accademica su cui crescere. Da ragazza dipingeva i domestici nella sua casa e li faceva posare per lei. I ricordi di questi modelli l'avrebbero portata infine al suo ritorno in India.\nLa sua famiglia affront\u00f2 problemi finanziari in Ungheria. Nel 1921 la sua famiglia si trasfer\u00ec presso Shimla, in India, dove Sher-Gil inizi\u00f2 presto a studiare pianoforte e violino. All'et\u00e0 di nove anni, insieme a sua sorella minore Indira, dava concerti e recitava in spettacoli al Gaiety Theatre di Shimla. Sebbene dipingesse dall'et\u00e0 di cinque anni, inizi\u00f2 a studiare la pittura all'et\u00e0 di otto anni. A Shimla Sher-Gil godette di uno stile di vita relativamente privilegiato. Da bambina fu espulsa dal convento per essersi dichiarata atea.\nNel 1923 sua madre Marie conobbe uno scultore italiano che all'epoca viveva a Shimla. Nel 1924, quando torn\u00f2 in Italia, anche lei si trasfer\u00ec l\u00ec con Amrita e la fece iscrivere ad una scuola d'arte a Firenze. Amrita non vi rimase a lungo e torn\u00f2 in India nel 1924, pur essendo attratta dalle opere dei maestri italiani.\nA sedici anni Sher-Gil salp\u00f2 con sua madre per Parigi, dove studi\u00f2 prima all'Acad\u00e9mie de la Grande Chaumi\u00e8re con Pierre Vaillent e Lucien Simon e successivamente all'\u00c9cole des Beaux-Arts. Qui trasse ispirazione da pittori europei come Paul C\u00e9zanne e Paul Gauguin.\nNel 1931 Sher-Gil si fidanz\u00f2 brevemente con Yusuf Ali Khan, ma si diffuse la voce che avesse una relazione segreta con suo cugino e futuro marito Victor Egan. Le sue lettere rivelano inoltre relazioni omosessuali.\nCarriera.\n1932-1936: gli esordi, stili europei e occidentali.\nI primi dipinti di Sher-Gil mostrano una significativa influenza degli stili occidentali di pittura, pi\u00f9 specificamente il postimpressionismo. Frequent\u00f2 assiduamente gli ambienti boh\u00e9mien di Parigi nei primi anni '30. Il suo dipinto a olio del 1932 intitolato \"Giovani donne\" la port\u00f2 alla sua affermazione: grazie all'opera vinse numerosi riconoscimenti, tra cui una medaglia d'oro e l'elezione come associato del Grand Salon di Parigi nel 1933. Fu il membro pi\u00f9 giovane di sempre, e l'unico asiatico ad aver ricevuto tale riconoscimento. Le sue opere durante questo periodo includono una serie di autoritratti, oltre alla vita a Parigi, studi di nudo, studi di nature morte e ritratti di amici e compagni di studio. La National Gallery of Modern Art di Nuova Delhi descrive i suoi autoritratti realizzati a Parigi come \"[catturare] l'artista nei suoi molti stati d'animo mentre rivela una striscia narcisistica nella sua personalit\u00e0\". \nDurante il suo soggiorno a Parigi, uno dei suoi professori diceva spesso che a giudicare dalla ricchezza della sua colorazione la personalit\u00e0 artistica di Sher-Gil avrebbe trovato la sua vera atmosfera ad est. Sher-Gill torn\u00f2 in India alla fine del 1934. Nel maggio del 1935 incontr\u00f2 il giornalista inglese Malcolm Muggeridge, poi lavor\u00f2 come assistente al montaggio per \"The Calcutta Statesman\". Sia Muggeridge che Sher-Gil rimasero nella casa di famiglia a Summer Hill, Shimla e ebbero una breve e intensa relazione durante la quale dipinse un ritratto casuale del suo nuovo amante. In India inizi\u00f2 una ricerca per la riscoperta delle tradizioni dell'arte indiana che sarebbe continuata fino alla sua morte. Fu molto colpita e influenzata dalle scuole di pittura Mughal e Pahari e dai dipinti rupestri di Ajanta.\n1937-1941: carriera successiva, influenza dell'arte indiana.\nNel 1937 fece un tour nell'India meridionale e produsse la sua trilogia di dipinti dell'India del Sud: \"Bride's Toilet\", \"Brahmacharis\" e \"Abitanti del sud dell'India che vanno al mercato\" dopo la sua visita alle Grotte di Ajanta. Questi dipinti rivelano il suo appassionato senso del colore e un'empatia altrettanto appassionata per i suoi soggetti indiani, che sono spesso raffigurati nella loro povert\u00e0 e disperazione. Ormai la trasformazione della sua opera era completa e aveva trovato la sua missione artistica che, secondo lei, era quella di esprimere la vita del popolo indiano attraverso le sue tele. Mentre era a Saraya, Sher-Gil scrisse a un amico: \"Posso solo dipingere in India.\" \"L'Europa appartiene a Picasso, Matisse, Braque... L'India appartiene solo a me.\" Il suo soggiorno in India segn\u00f2 l'inizio di una nuova fase del suo sviluppo artistico, che si distinse dalla fase europea degli anni tra le due guerre quando il suo lavoro mostr\u00f2 un impegno con le opere dei pittori ungheresi, in particolare la scuola di pittura di Nagybanya.\nSher-Gil spos\u00f2 il suo cugino ungherese Victor Egan quando aveva 25 anni. Il dottor Egan aveva aiutato Sher-Gil ad abortire in almeno due occasioni prima del loro matrimonio. Si trasfer\u00ec con lui in India e vissero a Gorakhpur, nell'Uttar Pradesh. Inizi\u00f2 cos\u00ec la sua seconda fase di pittura che eguaglia il suo impatto sull'arte indiana con artisti del calibro di Rabindranath Tagore e Jamini Roy della scuola d'arte del Bengala. Il gruppo di artisti \"Calcutta\", che trasform\u00f2 la scena artistica indiana, inizi\u00f2 solo nel 1943, e il Progressive Artist's Group, con Francis Newton Souza, Ara, Bakre, Gade, Maqbool Fida Husain e Sayed Haider Raza tra i suoi fondatori, avanz\u00f2 ulteriormente nel 1948. L'arte di Amrita fu fortemente influenzata dai dipinti di Rabindranath e Abanindranath Tagore, che furono i pionieri della Scuola di pittura del Bengala. I suoi ritratti di donne ricordano le opere di Rabindranath mentre l'uso del chiaroscuro e dei colori vivaci riflettono l'influenza di Abanindranath.\nFu durante la sua permanenza a Saraya che dipinse \"Village Scene\", \"In the Ladies 'Enclosure\" e \"Siesta,\" che ritraggono tutti i ritmi piacevoli della vita nelle zone rurali dell'India. \"Siesta\" e \"In the Ladies 'Enclosure\" riflettono la sua sperimentazione con la scuola di pittura in miniatura, mentre \"Village Scene\" riflette le influenze della scuola di pittura di Pahari. Sebbene acclamato dai critici d'arte Karl Khandalavala a Bombay e Charles Fabri a Lahore come la pi\u00f9 grande pittrice del secolo, i dipinti di Amrita trovarono pochi acquirenti. Viaggi\u00f2 attraverso l'India con i suoi dipinti ma il Nawab Salar Jung di Hyderabad li restitu\u00ec e il Maharaja di Mysore scelse i dipinti di Ravi Varma ai suoi.\nSebbene appartenesse a una famiglia strettamente legata al Raj britannico, la stessa Amrita era simpatizzante del Congresso Nazionale Indiano. Era attratta dai poveri, dalle sofferenze e dagli indigenti e i suoi dipinti di villici e donne indiane sono un riflesso meditativo della loro condizione. Fu anche attratta dalla filosofia e dallo stile di vita di Gandhi. Jawaharlal Nehru rimase incantato dalla sua bellezza e talento e la visit\u00f2 quando si rec\u00f2 a Gorakhpur nell'ottobre del 1940. I suoi dipinti furono persino presi in considerazione per l'uso nella propaganda del Congresso per la ricostruzione del villaggio.\nNel settembre del 1941 Victor e Amrita si trasferirono a Lahore. Amrita era nota per le sue numerose relazioni sia con uomini che con donne. Si pensa che la sua opera \"Two Women\" sia un dipinto di se stessa e della sua amante Marie Louise. Alcuni dei suoi lavori successivi includono \"Tahitian\" (1937), \"Red Brick House\" (1938), \"Hill Scene\" (1938) e \"The Bride\" (1940). La sua ultima opera rest\u00f2 incompiuta poco prima della sua morte.\nNel 1941, a 28 anni, pochi giorni prima dell'apertura della sua prima grande mostra personale a Lahore, si ammal\u00f2 gravemente e and\u00f2 in coma. Mor\u00ec poche ore dopo lasciando un grande volume di lavoro. La ragione della sua morte non fu mai accertata. Un aborto fallito e la successiva peritonite furono ipotizzate come possibili cause della sua morte. Sua madre accus\u00f2 il marito medico Victor di averla uccisa. Il giorno dopo la sua morte, la Gran Bretagna dichiar\u00f2 guerra all'Ungheria e Victor fu mandato in prigione come nemico nazionale. Amrita fu cremata il 7 dicembre 1941 a Lahore.\nEredit\u00e0.\nL'arte di Sher-Gil ha influenzato generazioni di artisti indiani come Sayed Haider Raza e Arpita Singh e la sua rappresentazione della condizione femminile ha reso la sua arte un faro per donne in generale sia in India che all'estero. Il governo indiano ha dichiarato le sue opere come beni artistici nazionali e la maggior parte di esse sono ospitate nella National Gallery of Modern Art di Nuova Delhi. Alcuni dei suoi dipinti sono anche esposti al Museo di Lahore."}
{"id": "8441072", "revid": "76963", "url": "https://it.wikipedia.org/wiki?curid=8441072", "title": "John G. Cawelti", "text": "\u00c8 l'autore di \"The Spy Story\" e di altre pubblicazioni sui generi di narrativa poliziesca e western.\nIl premio John G. Cawelti viene assegnato ogni anno in suo onore dalla Popular Culture Association all'autore di un libro di testo, di un manuale o di un libro accademico degno di nota utilizzato in corso sulla cultura popolare e sulla cultura americana.\nCawelti s\u00ec \u00e8 anche interessato alla fantascienza e presiedette un corso su questo argomento all'Universit\u00e0 di Chicago mentre insegnava presso questa istituzione.\nCawelti \u00e8 stato uno dei primi a riconoscere una dignit\u00e0 accademica allo studio della cultura popolare. Il suo libro \"The Six Gun Mystique\" del 1971, analizza i messaggi contenuti in romanzi occidentali molto popolari. Con \"Adventure, Mystery, and Romance: Formula Stories as Art and Popular Culture\" ha analizzato le formule utilizzate in questi generi popolari e, per importanza, li ha portati sullo stesso livello della letteratura \"alta\"."}
{"id": "8441073", "revid": "736476", "url": "https://it.wikipedia.org/wiki?curid=8441073", "title": "A Little Thing Called Murder", "text": ""}
{"id": "8441074", "revid": "767487", "url": "https://it.wikipedia.org/wiki?curid=8441074", "title": "Demetrio Rando", "text": "Nato da una famiglia dedita al commercio internazionale del tonno in scatola, durante la giovinezza si distingue, oltre che negli studi, nello sport, a livello amatoriale, ed in particolare nel canottaggio e nella lotta greco romana.\nPerde in giovane et\u00e0 il padre, Francesco Rando che era scampato al terremoto di Messina del 1908, in cui perirono i genitori, in quanto impegnato per lavoro in un viaggio negli Stati Uniti, dove conobbe la sua sposa.\nDemetrio Rando, dopo aver conseguito brillantemente dal prof. Salvatore Pugliatti la laurea in giurisprudenza si arruola in un primo momento nel Regio Esercito e precisamente nel corpo dei Bersaglieri e nel 1935, dopo aver superato il relativo concorso,come Ufficiale di Complemento nel Corpo delle Capitanerie di porto.\nSposa Anna Moncada e dalla loro unione nasce Francesco Rando.\nPrende servizio, al suo primo incarico, presso la Capitaneria di Porto di Catania, e viene successivamente trasferito nella sua citt\u00e0 Messina.\nViene poi nominato Capitano di Porto e nel 1939 gli viene affidato il delicato compito di comandare l\u2019Ufficio circondariale di Tobruk, in Libia, per poi essere impiegato nella vicina Tripoli, durante la seconda guerra mondiale. Nel 1941 rientra in Italia dal caldo scenario bellico Nordafricano ed assume, per un breve periodo, la direzione della sezione Armamento e Spedizioni della Capitaneria di porto di Bari.\nViene poi richiamato in Sicilia e precisamente a Catania nel 1943.\nSuccessivamente ricopre l'incarico di Reggente della Capitaneria di Messina fino all'anno al 1951; nello stesso periodo, oltre a ricoprire il ruolo di Capo Sezione Armamento e Spedizioni, assume in pi\u00f9 occasioni le funzioni di Commissario Governativo su navi adibite al trasporto di emigranti. Assume anche le funzioni di Giudice del Tribunale Militare di Catania.\nNell'anno 1952 viene promosso Maggiore e trasferito a Catania, dove assume la direzione dell\u2019Ufficio Lavori Portuali.\nDall'anno 1954 \u00e8 impegnato nella Capitaneria di porto di Reggio Calabria, ricoprendo in un primo momento l\u2019incarico di Comandante in II e successivamente quello di Direttore Marittimo.\nViene, quindi, nominato Colonnello e comanda la Direzione Marittima di Palermo e poi quella di Genova, pi\u00f9 grande ed importante porto d'Italia, dall'anno 1970 al gennaio 1973.\nNel periodo in cui \u00e8 impegnato nel capoluogo Siciliano \u00e8 protagonista di un eroico soccorso ad una nave in fiamme nel porto di Palermo e gli viene conferita la Medaglia di Bronzo al Valor di Marina.\nSubito dopo essere stato nominato Ammiraglio Ispettore, il 29 gennaio 1973 assume la guida del Corpo delle Capitanerie di porto, e distaccato presso il compentente ministero a Roma.\nMantiene un tale ruolo fino al marzo 1974, quando va in pensione con il massimo dei gradi e sceglie di rientrare nella sua amata citt\u00e0 natale, dove si dedica allo studio della storia e della letteratura ed all'educazione dei suoi nipoti.\nNel luglio 1978 viene chiamato a relazionare a Roma presso l'Accademia dei Lincei sul tema dell'attraversamento stabile dello stretto di Messina (ponte sullo Stretto di Messina): il suo intervento \u00e8 intitolato \u00abLo Stretto, la navigazione, il ponte\u00bb.\nNel corso della sua carriera viene insignito delle seguenti onorificenze:"}
{"id": "8441075", "revid": "125099032", "url": "https://it.wikipedia.org/wiki?curid=8441075", "title": "Hound", "text": "Hound (chiamato cos\u00ec negli Stati Uniti e in Giappone, Canguro in Italia) \u00e8 un personaggio dei Transformers, uno dei principali membri della fazione degli Autobots di Cybertron, comparso fin dalla prima serie animata degli anni '80, conosciuta poi come Transformers (G1).\nAnimazione.\nGeneration 1.\nTransformers (G1) (1984-1987).\nPresente fin dalla prima stagione della serie animata Transformers (G1) degli anni '80, faceva parte del primo gruppo di Autobots precipitati sulla Terra e risvegliatisi nel 1984 a seguito dello scoppio di un vulcano e si trasformava in una jeep militare Mitsubishi J59 di colore verdone scuro, sulla cui carrozzeria per\u00f2 figurava la stella americana (spalla destra), oltre che il marchio della fazione Autobots (spalla sinistra).\nIl suo nome originale tradotto dall\u2019inglese significa \u201c\"bracco\"\u201d, \u201c\"segugio\"\", cio\u00e8 \u201c\"cane da caccia\"\u201d, scelto forse per evidenziare le sue doti di braccatore e tracciatore sul terreno, oltre allo spirito di libert\u00e0 e di avventura che poteva suscitare una jeep militare. In Italia, invece, gli fu affibbiato il nome \u201c\"Canguro\"\u201d.\nDa quando era finito sul pianeta Terra si era abituato a considerarla la sua casa, infatti al freddo metallo di Cybertron preferiva il verde lussureggiante della natura terrestre. Desiderava diventare quasi come un umano, infatti riteneva l\u2019umanit\u00e0 bellissima e si augurava di poter riuscire ad interagire con l\u2019ecosfera cos\u00ec come lo vedeva fare agli umani, di vedere, sentire e toccare quello che vedevano, sentivano e toccavano loro. Hound poteva essere considerato un robot scout o addirittura un esploratore naturalista o uno speleologo o ancora un geologo, infatti amava esplorare caverne e scalare montagne, animato da spirito di osservazione e da curiosit\u00e0 mediante metodo scientifico. Nel corso della serie risultava costantemente presente in tutte le innumerevoli missioni assieme ai suoi compagni. Era anche dotato di uno speciale sensore, per mezzo del quale era in grado di ricercare, tracciare come un segugio, localizzare e scansionare oggetti e immagini, nonch\u00e9 di riprodurli, proiettandoli come ologrammi, per creare scenari e travestimenti.\nTransformers: The Headmasters (1987-1988).\nHound faceva ancora una breve e ultima comparsa nella serie \u201c\u201d del 1987-1988. Nell\u2019anno 2011, infatti, era di istanza assieme ad Hot Rod sulla base Autobots del planetoide Athenia, quando i Decepticons, guidati da Galvatron attraverso un ponte spaziale, invadevano un\u2019altra volta Cybertron e, gli Autobots in difficolt\u00e0 erano costretti a lanciare una richiesta di aiuto alla suddetta base. Sul perch\u00e9 il pianeta fosse cos\u00ec facilmente in balia del nemico, Hound teorizzava che il precedente rilascio d\u2019energia della Matrice avesse destabilizzato e indebolito il supercomputer Vector Sigma, lasciando indifeso il pianeta natio dei Transformers, avendo poi effettivamente ragione.\nVedere anche la voce: Personaggi di Transformers (G1).\nCinema.\nCompare nel quarto e nel quinto film della serie cinematografica dei Transformers diretta da Michael Bay, doppiato in lingua inglese da John Goodman e in lingua italiana da Francesco Pannofino. Nei film ha un aspetto vissuto e trasandato, quasi \u201cdatato\u201d, \u00e8 grasso, fuma il sigaro, ha una folta barba fatta di cavi elettrici, \u00e8 chiassoso e \"caciarone\", parla in modo rozzo come un soldato di trincea, dando l\u2019idea di aver partecipato ad innumerevoli campagne militari e di averne passate tante. Il suo aspetto, piuttosto che a quello originale del cartone animato degli anni \u201980, \u00e8 pi\u00f9 ispirato al personaggio di Bulkhead, presente invece nella serie animata degli anni duemila, risultandone pertanto snaturato. Nonostante il suo carattere rude, anche se non lo vuole dare ad intendere, egli ama i suoi compagni e il suo comandante ed \u00e8 un guerriero di indubbia lealt\u00e0 e gran coraggio. Hound, ufficiale esperto in armi, \u00e8 letteralmente \"armato fino ai denti\", infatti il suo arsenale comprende una tripla mitragliatrice Gatling, mitragliatrici pi\u00f9 piccole, fucili a pompa, pistole e granate ed ha l\u2019incredibile capacit\u00e0 di passare da un\u2019arma all\u2019altra in rapida successione! Nel quarto film, Transformers 4 - L'era dell'estinzione, si trasforma in un veicolo tattico di difesa della Oshkosh Truck Corporation e prende parte alla battaglia finale a Hong Kong contro l'esercito di Galvatron. Nel quinto film, Transformers 5 - L'ultimo cavaliere, invece, si trasforma in un veicolo militare Mercedes-Benz e si reca su Cybertron assieme agli altri Autobots per combattere contro Megatron.\nVedere anche la voce riguardante Hound in: Personaggi di Transformers (serie di film).\nGiocattoli.\nAl riguardo di Hound si disse che \u201c\"non era\" \"sufficientemente giallo\"\u201d da accattivare la simpatia dei bambini! Bumblebee, difatti, in quanto Maggiolino tutto giallo, vendeva molto di pi\u00f9! Ci\u00f2 nonostante, di questo curioso personaggio vennero comunque realizzati un discreto numero di giocattoli e, in seguito, varie riproduzioni per il mercato dei collezionisti."}
{"id": "8441077", "revid": "33689", "url": "https://it.wikipedia.org/wiki?curid=8441077", "title": "A View to a Kill (disambigua)", "text": ""}
{"id": "8441086", "revid": "729019", "url": "https://it.wikipedia.org/wiki?curid=8441086", "title": "Batteria Friedrich August", "text": "La batteria Friedrich August \u00e8 stata un'installazione militare sita in localit\u00e0 La Tr\u00e9sorerie, vicino a Wimille, nel dipartimento di Pas de Calais, realizzata durante il corso della seconda guerra mondiale dalla Kriegsmarine tedesca, e destinata a colpire obiettivi nell'Inghilterra meridionale e nel canale della Manica.\nStoria.\nAlla fine della prima guerra mondiale, sei pezzi Skoda 30,5 cm SK L/50 su affusti \"Bettungsschiessger\u00fcst (BSG)\" (piattaforme di tiro) furono installati sull'isola di Wangerooge, formando la Batteria \"Friedrich August\".\nNel 1935, in seguito alla denuncia del trattato di Versailles da parte della Germania, tre cannoni Skoda da 305\u00a0mm furono installati sull'isola di Helgoland, entrando in servizio come Batteria \"von Schr\u00f6der\" nel 1938.\nSubito dopo la fine della campagna di Francia, e in vista del prossimo sbarco in Inghilterra (Operazione Seelowe), l'alto comando tedesco decise di costruire una batteria di cannoni a lunga gittata presso Le Tr\u00e9sorerie, vicino a Wimille nel dipartimento del Pas de Calais. Per armare questa nuova unit\u00e0 venne deciso il trasferimento in Francia dei tre pezzi Skoda 30,5 cm SK L/50 della Batteria von Schr\u00f6der, che fu ridesignata \"Friedrich August\". Per l'installazione dei singoli pezzi fu inizialmente adottata la soluzione in barbetta a cielo aperto, che consentiva un arco di brandeggio di 360\u00b0, e la batteria fu dichiarata operativa il 15 agosto 1940, al comando del kapit\u00e4nleutnant Franz Diekmann.\nI cannoni da 305/50 adibiti a difesa costiera utilizzavano una carica costituita dal propellente RP C/32 del peso di 85,4\u00a0kg e con una carica secondaria di 41,6\u00a0kg. Dopo il 1942 le cariche furono aumentate a 121,5\u00a0kg RP C/38 per i proietti perforanti ed a 143\u00a0kg di RP C/38 per gli esplosivi. La velocit\u00e0 alla volata era compresa tra 850\u2013855\u00a0m/s, mentre i proietti leggeri da difesa costiera arrivavano a 1.120\u00a0m/s. La gittata massima, con il proietto da 405\u00a0kg a 45\u00a0gradi di elevazione, raggiungeva i 32.000\u00a0m. Con il proietto da 415\u00a0kg a 49,2\u00a0gradi, toccava i 41.300\u00a0m, e con il proietto leggero da 250\u00a0kg con l'elevazione di 49,1\u00a0gradi, la gittata massima era di 51.400\u00a0m. Tali gittare consentivano di colpire obiettivi posti nell'Inghilterra meridionale, e obiettivi in navigazione nel canale della Manica.\nAdolf Hitler, ritenendo che l'installazione in posizione aperta non fosse sufficiente a garantirne la sicurezza delle armi ordin\u00f2 personalmente che i cannoni fossero racchiusi da una casamatta in cemento armato che li racchiudeva dai lati e superiormente. Tale sistemazione ne aumentava si la protezione, ma riduceva l'elevazione a 50\u00a0gradi, e l'arco di brandeggio a 220\u00a0gradi. I lavori di protezione vennero terminati nel corso del 1942.\nQuando le sorti della guerra volsero a favore degli Alleati, da offensivo la batteria assunse un ruolo difensivo, entrando pienamente a far parte del Vallo Atlantico che doveva impedire qualsiasi tentativo di sbarco alleato in Europa. Nel 1944 l'intensit\u00e0 dei bombardamenti aerei alleati avviati proprio il giorno prima dello sbarco in Normandia, e il culmine dell'Operazione Fortitude sud, convinsero l'Oberkommando der Wehrmacht (OKW) che il temuto sbarco sarebbe avvenuto principalmente proprio nel settore del Pas de Calais immobilizzandovi numerose unit\u00e0 tedesche li presenti.\nNell'ambito dell'Operazione Wellhit le truppe canadesi attaccarono la Fortezza (Festung) Boulogne, e la batteria fu definitivamente messa a tacere il 17 settembre 1944. Quel giorno le truppe canadesi della 8\u00aa Brigata, appartenente alla 3\u00aa Divisione, appoggiate dai mezzi speciali della 79th Armoured Division britannica, attaccarono e il giorno dopo conquistarono la zona della batteria. I soldati del North Shore Regiment catturarono 500 prigionieri che si erano nascosti nelle gallerie.\nPoco tempo dopo i genieri del British Army fecero esplodere le casematte con il loro munizionamento, mettendole per sempre fuori uso. Attualmente la zona dove sorgeva la batteria \u00e8 di propriet\u00e0 privata, e non \u00e8 visitabile se non dietro permesso dei proprietari."}
{"id": "8441088", "revid": "298229", "url": "https://it.wikipedia.org/wiki?curid=8441088", "title": "Clyde Hart", "text": ""}
{"id": "8441095", "revid": "287204", "url": "https://it.wikipedia.org/wiki?curid=8441095", "title": "Annio Rufo", "text": "Biografia.\nAnnio Rufo \u00e8 rimasto in carica dal 12 al 15 d.C. inoltre ha avuto molto a che fare con i movimenti di protesta, \u00e8 predecessore di Valerio Grato (15-26 d.C.) e successore di Marco Annibulo (9-12 d.C.) che a sua volta \u00e8 successore di Coponio (6-9 d.C). Coponio \u00e8 uno dei pochi governatori della Giudea su cui si hanno informazioni, dopo di lui fino a Valerio Grato non si sa molto. Ad Annio Rufo era stato assegnato il titolo di Procurator Augusti titolo che veniva assegnato a tutti i procuratori romani a partire dal I secolo a.C fino al III secolo d.C. Come i suoi successori e predecessori coniava le monete diverse con simboli che lo identificassero, non continu\u00f2 per molto a causa del suo corto mandato che non superava i tre anni."}
{"id": "8441098", "revid": "124718112", "url": "https://it.wikipedia.org/wiki?curid=8441098", "title": "Francesca Muzio", "text": "Biografia.\nDebutta al Teatro di Roma con Franco Enriquez. Dopo un film di successo popolare come \"La nipote\" (1975) interpreta per alcuni anni importanti ruoli femminili in grandi spettacoli teatrali, come \"La brocca Rotta\" di H. Von Kleist e quello di Rosaura nella trasposizione cinematografica del \"Calderon\" di Pasolini, diretto da Giorgio Pressburger. Al teatro classico alterna il teatro moderno interpretando, oltre a Pasolini, Volponi, Testori, Prosperi.\nSi \u00e8 occupata di restauro librario e ha pubblicato uno studio su un manoscritto del XV sec. \"Un trattato universale dei colori\", e un glossario dei termini della pittura \"Le materie della pittura\".\nDopo la decisione di ritirarsi dalle scene, vive in una localit\u00e0 nei pressi del lago di Bracciano."}
{"id": "8441100", "revid": "838137", "url": "https://it.wikipedia.org/wiki?curid=8441100", "title": "Indipendentismo vallone", "text": "L'indipendentismo vallone \u00e8 una corrente del movimento vallone che sostiene la separazione della Vallonia dal Belgio.\nStoria.\nIl movimento per l'indipendenza \u00e8 uno dei pi\u00f9 giovani all'interno del movimento vallone. Il primo progetto completo di indipendenza della Vallonia nacque durante la seconda guerra mondiale, all'interno del Raggruppamento Democratico e Socialista Vallone (RDSW), gruppo essenzialmente di Liegi, formato alla fine del 1942 riunendo politici e attivisti valloni liberali e socialisti . L'RDSW mira quindi a creare un unico partito di sinistra - senza successo - e ad essere un gruppo di lavoro, a cui partecipano il liberale Fernand Schreurs e il socialista Fernand Dehousse, sul futuro status della Vallonia. Il progetto di indipendenza sar\u00e0 scritto nel novembre del 1943, dopo la l'uscita dei federalisti, sotto forma di un progetto di Costituzione per una repubblica vallona. Il suo principio si basa sulla \"formazione di uno Stato vallone indipendente, in grado di associarsi con uno Stato fiammingo e uno Stato di Bruxelles, ma integrato nel sistema difensivo della Francia\".\nIl progetto RDSW sar\u00e0 presentato durante il Congresso nazionale vallone del 1945 ma ricever\u00e0 durante il \"voto sentimentale\" solo 154 voti su 1.048 elettori, pari al 14,6%. Al Congresso nazionale vallone (1946) a Charleroi, fu rielaborata la risoluzione a favore dell'autonomia della Vallonia. Le discussioni hanno portato a un progetto di confederalismo, che implica il diritto alla secessione degli stati confederati a diverse condizioni. Tuttavia, il progetto presentato dai parlamentari valloni nel 1947 non evoca pi\u00f9 questo diritto alla secessione che era stato respinto da R\u00e9novation wallonne\nDopo questo congresso, questa corrente rimase discreta fino agli anni 60. Fu durante lo sciopero generale nell'inverno del 1960-1961 che apparve sulla scena il renardismo, una corrente separatista per una Vallonia socialista e un sindacato vallone, ma il suo fallimento dopo questo sciopero costrinse questa impresa sindacale a ricadere sulla costituzione di un gruppo di pressione federalista, il Movimento Popolare Vallone.\nDurante gli anni 70 e il decennio successivo, nacquero diversi partiti, come il Raggruppamento Popolare Vallone e il Fronte per l'indipendenza della Vallonia, il cui programma era l'indipendenza della Vallonia, ma dopo diversi fallimenti elettorali, in particolare quello delle elezioni europee del 17 giugno 1984, questa corrente cade nell'ombra. \u00c8 il movimento rattachista che riunisce attivisti valloni insoddisfatti del risultato delle riforme istituzionali a favore dell'autonomia della Vallonia nel quadro della regione vallona. La scelta dell'indipendenza \u00e8 supportata solo da una minoranza di abitanti della Regione Vallonia. Un'indagine sui giornali \"Vers l'Avenir\" e \"Het Nieuwsblad\" del 24 agosto 2007 indica che il 12% dei valloni \u00e8 favorevole all'indipendenza della Vallonia, mentre l'82,6% \u00e8 contrario.\nNel ventunesimo secolo.\nAlcuni valloni pro-indipendenza hanno protestato a Bruxelles nel 2017 per sostenere i catalani favorevoli all'indipendenza. I manifestanti valloni hanno dichiarato che i valloni sono un popolo di minoranza e che sono disprezzati dai fiamminghi. Quindi hanno affermato che la Vallonia si trova nella stessa situazione della Catalogna in Spagna. Un giornale su Internet, \"La Revue Toudi\", sembra sostenere l'indipendenza vallona.\nJules Destr\u00e9e.\nLettera.\nJules Destr\u00e9e aveva scritto una lettera ad Alberto I nel 1912 che riportava: \"Sire, voi governate su due popoli. In Belgio ci sono i Valloni e i Fiamminghi, non ci sono belgi\". Ha descritto il Belgio come uno stato senza nazione. Ha anche affermato che le Fiandre erano pi\u00f9 vicine alla cultura germanica e la Vallonia alla cultura francese. Destr\u00e9e aveva precedentemente confrontato Fiandre e Vallonia a diversi livelli, ad esempio a livello geografico. Jules Destr\u00e9e ha anche confrontato le differenze sociologiche tra le due regioni.\nSfondo.\nQuesta lettera fu scritta prima della prima guerra mondiale e il francese aveva ancora la reputazione di essere l'unica lingua del Belgio. Tuttavia, Jules Destr\u00e9e era dispiaciuto nella sua lettera del 1916. Secondo lui, il Belgio fu unito come nazione durante la prima guerra mondiale."}
{"id": "8441103", "revid": "6923", "url": "https://it.wikipedia.org/wiki?curid=8441103", "title": "Robert McKee", "text": "Biografia.\nAutore di seminari e manuali sulla sceneggiatura sviluppati durante l'insegnamento alla University of Southern California, \u00e8 noto in particolare per il manuale \"Story. Contenuti, struttura, stile, principi per la sceneggiatura e per l'arte di scrivere storie\". Appare come personaggio, interpretato da Brian Cox, nel film \"Il ladro di orchidee\"."}
{"id": "8441106", "revid": "767487", "url": "https://it.wikipedia.org/wiki?curid=8441106", "title": "Mastaba di Ti", "text": "La Mastaba di Ti \u00e8 il monumento funerario di Ti, alto funzionario che oper\u00f2 durante la V dinastia egizia, fra la fine del XXV secolo a.C. e l'inizio del XXIV.\nTi e le sue funzioni.\nTi (o Ty o anche Tjey) fu un importante dignitario che prest\u00f2 la sua opera sotto quattro faraoni, Neferirkara Kakai, Shepseskara, Neferefra e Niuserra. Pur non essendo di nobili origini spos\u00f2 la principessa Neferhetepes che era profetessa di Neith e di Hator, Signora del Sicomoro; grazie ai propri meriti, Ti divent\u00f2 presto ricco e potente. Egli occup\u00f2 inizialmente la funzione di \"Direttore dei parrucchieri della Casa reale\" e come tale aveva il privilegio di avvicinarsi e toccare il sovrano; essendo l'incarico di grande fiducia Ti fu perci\u00f2 nominato \"amico unico del Re\" Neferirkara Kaki. In seguito, grazie alla sua autorevolezza, divenne Maestro di Palazzo, architetto dei faraoni fino a Niuserra e sacerdote di Ptah. Ti ebbe anche altre mansioni, non ultima quella di amministratore dei possedimenti funerari dei faraoni. La sua mastaba, la cui realizzazione sarebbe stata troppo costosa per un privato cittadino, fu probabilmente un dono del re a uno dei suoi funzionari di maggior valore.\nLa mastaba.\nLa mastaba di Ti, scoperta da Auguste Mariette nel 1860 e da lui catalogata come D22, \u00e8 situata a Saqqara a poche centinaia di metri dalla piramide di Djoser e non lontano dal serapeo.\nQuesto monumento, tra i meglio conservati di tutto il sito, \u00e8 considerato uno dei vertici dell'arte funeraria dell'Antico Regno. La grandezza della tomba, circa 34 metri per 42, e la sua struttura architettonica, la ricchezza delle decorazioni e dei rilievi, dimostrano che Ti era stato un funzionario di alto livello. Quella di Ti \u00e8 una tomba di famiglia, oltre a lui vi sono infatti sepolti la moglie Neferhetepes e il figlio maggiore, Demeg, anch'egli funzionario.\nLa mastaba comprendeva un portico di notevole grandezza, due sale con colonne, due corridoi, un vano destinato a magazzino e la cappella funeraria.\nAlla mastaba, ora ricoperta in gran parte dalla sabbia, si accede da un vestibolo con due pilastri dove, al di sopra della porta, vi \u00e8 raffigurato Ti che chiede a colui che entra di non profanare la sua tomba. Si passa poi a un cortile con numerosi pilastri; i muri sono decorati con scene di vita quotidiana con Ti che assiste ai lavori agricoli o che partecipa a battute di caccia e pesca; vi \u00e8 anche raffigurato l'allestimento dei funerali dove Ti \u00e8 trasportato su di un palanchino accompagnato dal suo cane. Al centro del cortile \u00e8 presente una rampa di scale che permette l'accesso alla camera sepolcrale, situata sotto la cappella; questa \u00e8 un locale privo di decorazioni che custodisce un grande sarcofago. Sempre nel cortile si apre il primo serdab dove \u00e8 presente una copia della statua di Ti, il cui originale \u00e8 al Museo egizio del Cairo.\nUn primo corridoio presenta pareti riccamente decorate con rilievi di ambientazione familiare e scene di musica e danza; sul secondo corridoio, pi\u00f9 breve, si apre il magazzino dove sono raffigurati vasai, fornai, birrai e scribi che segnano le forniture del grano.\nIl secondo corridoio porta alla cappella sulle cui pareti sono raffigurate tutte le cose necessarie al defunto per un buon proseguimento della vita futura; vi sono scene agricole del raccolto, il taglio delle messi, il lavoro degli artigiani, la pesca nelle paludi del delta del Nilo, l'allevamento del bestiame, uomini che raccolgono il papiro e altri che costruiscono barche. Da questi rilievi, dove non c'\u00e8 aspetto della vita quotidiana che non sia rappresentato, si sono potute trarre interessanti informazioni su come vivessero e lavorassero gli uomini dell'Antico Regno. La cappella comunica in fondo, tramite tre aperture, con il secondo serdab.\nSe le decorazioni della prima parte della mastaba, in particolare del cortile, sono giunte a noi in non perfette condizioni, il resto dei rilievi e delle raffigurazioni rivelano, intatte, una grande raffinatezza e purezza del disegno, notevole equilibrio nella composizione e un fine realismo del modellato."}
{"id": "8441108", "revid": "1423072", "url": "https://it.wikipedia.org/wiki?curid=8441108", "title": "Cava Carpignano", "text": ""}
{"id": "8441114", "revid": "159341", "url": "https://it.wikipedia.org/wiki?curid=8441114", "title": "Zane Gray", "text": ""}
{"id": "8441115", "revid": "88740", "url": "https://it.wikipedia.org/wiki?curid=8441115", "title": "Andrea Rosati", "text": "Biografia.\nCresciuto a Terni, dopo la maturit\u00e0 scientifica conseguita a Terni si \u00e8 laureato in scienze delle produzioni animali presso la facolt\u00e0 di agraria dell\u2019Universit\u00e0 degli Studi di Perugia. Si \u00e8 poi trasferito negli Stati Uniti d'America dove ha conseguito, nel 1992, la specializzazione in genetica animale, analisi statistica e biometria presso l'University of Nebraska Lincoln, nello stesso ateneo, nel 1996 ha conseguito il dottorato in \"animal science\". \u00c8 poi tornato in Italia dove dirige la European federation of animal science (EAAP) a Roma e la World Association for animal production (WAAP).\nDal 1994 al 2001 ha lavorato a come responsabile della ricerca dell'Associazione Italiana Allevatori, contribuendo allo sviluppo del miglioramento genetico del patrimonio zootecnico italiano, ha inoltre eseguito ricerche per la salvaguardia della diversit\u00e0 genetica degli animali allevati.\nCome genetista ha offerto il proprio contribuito per le specie di interesse zootecnico, partecipando alla stesura dei piani di selezione per bovini da latte, bovini da carne, suini, ovini, caprini e specie minori. Particolare attenzione ha posto nel miglioramento genetico della specie bufalina. Ha ideato un indice di selezione specifico per la specie bufalina, detto PKM (produzione di chilogrammi di mozzarella), per migliorare la capacit\u00e0 produttiva della mozzarella di bufala; l'indice \u00e8 stato in applicazione su tutte le bufale italiane in selezione per venti anni a partire dal 1998. Ha pianificato e attuato il primo piano di miglioramento genetico nazionale applicato alla specie bufalina, prima esperienza mondiale di tale attivit\u00e0. \u00c8 membro del comitato scientifico dell'associazione di specie R.I.S. Bufala.\n\u00c8 stato coordinatore dal 1999 al 2010, di tre progetti internazionali di ricerca applicata alla genetica e finanziati dall'Unione europea.\nFondatore e amministratore delegato di Service EAAP, societ\u00e0 di servizi per la ricerca e la disseminazione delle scienze animali in Europa.\nDal 2003 al 2014 \u00e8 stato segretario generale dell'International Committee for Animal Recording, ovvero il comitato internazionale per le registrazione e il miglioramento genetico degli animali.\n\u00c8 stato direttore generale dal 2002 al 2004 del laboratorio italiano di genetica e servizi per le specie animali.\nDal 1992 al 2002 ha insegnato e svolto ricerca scientifica presso l'Universit\u00e0 del Nebraska-Lincoln, l'Universit\u00e0 degli Studi di Camerino e l'Universit\u00e0 di Bologna.\n\u00c8 membro del consiglio d'amministrazione di Innovative Technology.Lab, societ\u00e0 per l'assistenza in zootecnia.\nDal 2014 al 2020 \u00e8 stato presidente della commissione per il \"programma nazionale di sviluppo rurale\".\n\u00c8 membro del consiglio scientifico di \u00e0llatteny\u00e8szt\u00e8s \u00e8s takarm\u00e0nyoz\u00e0s, una rivista ungherese di scienze animali.\n\u00c8 membro del consiglio di amministrazione di tre riviste scientifiche: Advances in Animal Biosciences, Animal Frontiers e Animal Journal."}
{"id": "8441120", "revid": "253269", "url": "https://it.wikipedia.org/wiki?curid=8441120", "title": "Richard Wordsworth", "text": "Pronipote del poeta William Wordsworth, fu interprete teatrale e cinematografico."}
{"id": "8441121", "revid": "729019", "url": "https://it.wikipedia.org/wiki?curid=8441121", "title": "Stridsvagn 74", "text": "Lo Stridsvagn 74 (Strv 74) era un carro armato medio svedese in servizio presso l'Esercito svedese dal 1958 al 1984. Il carro era il risultato di modifiche apportate al precedente Stridsvagn m/42, dismesso alla fine degli anni cinquanta. Gli scafi, invece di essere avviati alla demolizione, vennero utilizzati per realizzare il nuovo carro, da affiancare allo Stridsvagn 81 di nuova acquisizione. La torretta era completamente nuova, con un cannone da 75 mm ad alta velocit\u00e0, basato su un vecchio cannone antiaereo; motore e trasmissione vennero modificati e vennero installati cingoli pi\u00f9 larghi e un motore elettrico per la movimentazione della torretta, pur conservando la possibilit\u00e0 di brandeggio manuale di emergenza.\nStoria.\nLo sviluppo dello \"Strv 74\" trae origine dal \"Lago\" (nome di fabbrica), un carro armato leggero da 16 tonnellate armato con un cannone da 57\u00a0mm e tre mitragliatrici, prodotto alla fine degli anni trenta dalla AB Landsverk per l'Esercito ungherese, per passare poi agli Stridsvagn m/40 e m/42. Il carro era essenzialmente una versione modernizzata del carro della seconda guerra mondiale m/42, che a propria volta fu il tentativo riuscitissimo di portare i carri di produzione svedese agli standard del resto dell'Europa, sconvolta dalla guerra.\nProdotto nel 1958, pesante 22,5 t e propulso da due motori a benzina Scania-Vabis 607 da 170 hp ciascuno, lo \"Strv 74\" sviluppava una velocit\u00e0 massima di 45 km/h, con un'autonomia di 200 km. L'armamento era costituito da un cannone principale da 75 mm in torretta e da tre mitragliatrici Kulspruta m/39 calibro 8 mm. La torretta venne successivamente aggiornata con un pi\u00f9 sofisticato sistema di controllo del trio, cos\u00ec come il pezzo che venne modificato per aumentarne la velocit\u00e0 alla volata.\nUtilizzo.\nIl \"Strv 74\" venne assegnato alle brigate corazzate dell'esercito svedese in sostituzione dei previsti AMX-13, il cui acquisto era stato cancellato. In seguito al suo rimpiazzo in seno alle brigate da parte di Stridsvagn 102 e 103, il carro venne assegnato a compagnie carri indipendenti e poi declassato al ruolo di supporto alla fanteria nelle compagnie di cannone d'assalto, fino alla dismissione nel 1981 della versione \"Strv 74 V\" e nel 1984 della versione \"Strv 74 H\". Le torrette vennero smontate e riutilizzate in postazioni fisse sulle casamatte in cemento, dismesse e demolite agli inizi degli anni 2000.\nVersioni.\nLo \"Strv 74\" era disponibile in due versioni esternamente identiche, la Strv 74 H and Strv 74 V, che differivano principalmente per il sistema di trasmissione, con conseguenti differenze nella disposizione interna. La versione \"H\" era basata sullo scafo dello m/42 TH, mentre la \"V\" era su scafo m/42 TV."}
{"id": "8441123", "revid": "404449", "url": "https://it.wikipedia.org/wiki?curid=8441123", "title": "Mario Colletto", "text": "Biografia.\nAttivo politicamente come antifascista e seguace degli ideali mazziniani, fu incarcerato per la prima volta per le sue attivit\u00e0 sovversive nel 1941 e poi di nuovo nel dicembre 1943. Iscritto al Partito Repubblicano Italiano, venne eletto consigliere comunale a Forl\u00ec alle prime elezioni democratiche del 1946. In vista delle politiche del 1948 fu candidato alla Camera dei deputati, senza riuscire a essere eletto.\nDal 1952 al 1956 fu sindaco di Forl\u00ec.\nRitiratosi dalla vita politica nel 1963, concentr\u00f2 la sua attivit\u00e0 sulla ricerca storica e la divulgazione, pubblicando opere di storia locale e politica, oltre che testi di narrativa.\nDeceduto nel 1989, gli \u00e8 stata intitolata una via nel quartiere di Vecchiazzano nel 1999."}
{"id": "8441125", "revid": "1892390", "url": "https://it.wikipedia.org/wiki?curid=8441125", "title": "Nazionalismo vallone", "text": "Il nazionalismo vallone \u00e8 una corrente politica in Belgio che aspira a un maggiore autogoverno e, infine, all'indipendenza della Vallonia.\nSebbene il termine nazionalismo possa ben comprendere aspetti e descrivere atteggiamenti politici, in generale, i militanti valloni che hanno combattuto per l'autonomia della Vallonia come nel Discorso sul federalismo di Fernand Dehousse, al Congresso nazionale vallone, hanno respinto e respingono il nazionalismo. D'altra parte, i valloni pi\u00f9 autonomi come Andr\u00e9 Renard, per esempio, hanno subordinato la lotta per la Vallonia a questioni specificamente sociali o sindacali, ma non sempre rifiutano il termine di nazione."}
{"id": "8441152", "revid": "287204", "url": "https://it.wikipedia.org/wiki?curid=8441152", "title": "Hugh Blair (compositore)", "text": "Biografia.\nNato a Worcester, Hugh Blair era il figlio del Rev. Robert Hugh Blair, che fond\u00f2 il Worcester College for the Blind (Collegio di Worcester per Cechi) nel 1866.\nCorista della Cattedrale di Worcester (sotto William Done) e allievo della King's School, Worcester, Blair fu studioso d'organo (1883) e organista del College (1884-1886) al Christ's College di Cambridge (immatricolato nel 1884, laureato B.A. nel 1886, Mus.B. 1887, M.A. 1896, Mus.D. 1906).\nCarriera.\nBlair torn\u00f2 alla Cattedrale di Worcester come Assistente organista (1887-1889), Organista incaricato (1889-1895) e Organista (1895-1897). William Done (ormai settantenne) affid\u00f2 le sue funzioni a Blair nel 1889, ma rimase organista titolare fino alla sua morte nel 1895, quando Blair gli successe.\nEdward Elgar dedic\u00f2 la sua cantata \"The Black Knight\" a Blair, direttore della Worcester Festival Choral Society, che tenne la prima esibizione il 18 aprile 1893, in un momento in cui Elgar era poco conosciuto fuori dal Worcestershire. Blair diede anche la prima esibizione della Sonata per organo in Sol di Elgar l'8 luglio 1895, dopo aver chiesto a Elgar di scrivere un voluntary per organo per la visita di alcuni organisti americani a Worcester. Il tema di apertura dell'opera ricorda un tema di \"The Black Knight\".\nBlair diresse il Three Choirs Festival del 1893 e 1896. Nel 1896 diresse la prima esecuzione al festival del \"Requiem\" di Verdi e le anteprime della sua stessa cantata \"Blessed are they who watch\" e l'oratorio di Elgar \"The Light of Life (Lux Christi)\".\nBlair si dimise da organista nella Cattedrale di Worcester nel giugno 1897. Fu nominato organista presso la Holy Trinity Church, Marylebone nel 1898 e fu direttore musicale del Distretto di Battersea (1900\u201304), supervisionando l'installazione dell'organo nel Municipio di Battersea nel 1901.\nBlair lavor\u00f2 anche per la casa editrice Novello &amp; Co, collaborando con \"The Church Hymnal for the Christian Year\", pubblicato nel 1917.\nOpere scelte.\nLa Biblioteca della Cattedrale di Worcester contiene copie delle sue composizioni. Il suo \"Magnificat\" et \"Nunc Dimittis\" in si minore per doppio coro vengono ancora eseguiti e incisi. Kevin Allen elenca sette gruppi di \"Canticles\", una \"Sonata Breve\" in sol maggiore per organo (1903) e un Trio per pianoforte in re minore tra le sue composizioni."}
{"id": "8441156", "revid": "580", "url": "https://it.wikipedia.org/wiki?curid=8441156", "title": "Mario Del Monte", "text": "Biografia.\nSegretario della federazione provinciale del Partito Comunista Italiano di Modena dal 1975 al 1980, \u00e8 stato eletto sindaco della citt\u00e0 il 9 giugno 1980. Rieletto una seconda volta nel 1985, ha rassegnato le dimissioni nell'aprile 1987.\nDal 1987 al 1990 \u00e8 stato assessore per la Regione Emilia-Romagna.\nNel 1990 \u00e8 nominato presidente della Lega provinciale delle cooperative. \u00c8 morto la mattina dell'8 settembre 1994 in seguito a un incidente stradale avvenuto la notte mentre rientrava dalla festa dell'Unit\u00e0."}
{"id": "8441160", "revid": "418067", "url": "https://it.wikipedia.org/wiki?curid=8441160", "title": "Berenice d'Armenia", "text": "Berenice d'Armenia \u00e8 un'opera in due atti di Carlo Evasio Soliva, su libretto rimaneggiato di Apostolo Zeno. La prima rappresentazione ebbe luogo al Teatro Regio di Torino nel carnevale del 1817.\nTrama.\nL'azione ha luogo ad Efeso durante le campagne partiche di Lucio Vero, che regn\u00f2 come co-imperatore di Marco Aurelio fra il 161 ed il 169. Gi\u00e0 promesso sposo ad Aurelia Lucilla, figlia del co-regnante, il giovane imperatore, dopo aver trionfato ed apparentemente ucciso il re Vologeso dei Parti, si innamora della sua sposa Berenice, che porta con s\u00e9 fra gli ozi lascivi di Efeso. Ma Vologeso non \u00e8 morto, e cerca di riconquistare la sposa sotto l'identit\u00e0 di Tuvveli il cantore; intanto Marco Aurelio, sdegnato dal comportamento di Vero, invia la figlia dal promesso sposo a rammentargli i propri doveri. A ci\u00f2 si aggiungono le trame del perfido Aniceto, confidente di Lucio Vero, che intende eliminarlo per avere Aurelia. Tutto si concluder\u00e0 tuttavia con un finale lieto, giacch\u00e9 Lucio Vero, impressionato dalla costanza di Berenice e Vologeso, gli riconsegner\u00e0 la corona, mentre Aniceto, deluso nei suoi intenti, si suicider\u00e0, e l'imperatore ed Aurelia lasciano festanti la Partia."}
{"id": "8441161", "revid": "1702319", "url": "https://it.wikipedia.org/wiki?curid=8441161", "title": "Chiesa della Nativit\u00e0 della Beata Vergine Maria (Pozzonovo)", "text": "La chiesa di Nativit\u00e0 della Beata Vergine Maria \u00e8 la parrocchiale di Pozzonovo, in provincia e diocesi di Padova; fa parte del vicariato di Monselice.\nStoria.\nDalla relazione della visita pastorale del 21 ottobre 1449 s'apprende che il primitivo oratorio di \"Putheo Novo\" era retto da un sacerdote che dipendeva dal pievano di Monselice. Il 20 ottobre 1486 il vescovo di Padova Pietro Barozzi, visitando la chiesa, annot\u00f2 che era ben tenuta.\nLa chiesa fu poi riedificata nel XVI secolo, come testimoniato dal vescovo Federico Corner il 12 giugno 1587. Questo edificio si rivel\u00f2 verso la fine del XVII secolo insufficiente a soddisfare le esigenze della popolazione e, cos\u00ec, si decise di demolirlo e di far sorgere al suo posto una nuova chiesa. L'attuale parrocchiale venne costruita tra il 1745 e il 1746; ulteriori lavori di sistemazione furono condotti nel XIX secolo e la consacrazione venne impartita il 3 ottobre 1893 dal vescovo Giuseppe Callegari.\nNel 1910 fu realizzata la facciata, progettata da Giuseppe Berti e realizzata da Rodolfo Renesto e da Radames Scarante. Nel Novecento e agli inizi degli anni Duemila la struttura venne restaurata e ripristinata varie volte: nel 1952 con il rifacimento del tetto, nel 1965 con la realizzazione dell'impianto di riscaldamento, nel 1996 con la posa del nuovo pavimento e nel 2011 con la riparazione del sottotetto.\nDescrizione.\nLa facciata, che \u00e8 in mattoni \"faccia a vista\", \u00e8 scandita da lesene poggiati su basamenti e caratterizzate da capitelli corinzi che reggono un cornicione di color bianco sopra il quale vi \u00e8 il timpano.&lt;br&gt;\nL'opera di maggior pregio conservata all'interno della chiesa, che \u00e8 ad un'unica navata, \u00e8 la statua in terracotta policroma raffigurante la \"Madonna in trono con il Bambino\". La statua, realizzata nel XV secolo, fu per molti anni considerata opera di Nanni di Bartolo, che fu un allievo di Donatello. Un recente restauro ha per\u00f2 confermato i risultati di una ricerca storico-artistica di uno studioso dell'Universit\u00e0 di Trento, Davide Civettini, cha ha attribuito in modo convincente la scultura a Giovanni de Fondulis, sulle pagine della rivista scientifica \"Arte Veneta\"."}
{"id": "8441168", "revid": "580", "url": "https://it.wikipedia.org/wiki?curid=8441168", "title": "Germano Bulgarelli", "text": "Biografia.\nNato a Reggio Emilia e cresciuto nel carpigiano, venne eletto in consiglio comunale a Modena nel 1960, mentre dal 1964 al 1970 ricopr\u00ec l'incarico di assessore all'urbanistica, dirigendo la formazione del piano regolatore generale del 1965. Eletto alla Regione Emilia-Romagna nel 1970, fu assessore alla sanit\u00e0 fino al 1972.\nDal 1972 al 1980 fu sindaco di Modena.\nRicopr\u00ec nuovamente la carica di assessore regionale, con deleghe al bilancio e programmazione, dal 1980 al 1987."}
{"id": "8441178", "revid": "729019", "url": "https://it.wikipedia.org/wiki?curid=8441178", "title": "Unimate", "text": "Unimate fu il primo robot industriale,\ncreato per la General Motors e installato nello stabilimento Inland Fisher Guide Plant a Ewing (New Jersey), nel 1961.\nStoria.\nFu inventato da George Devol negli anni '50 e basato sul brevetto registrato nel 1954 e rilasciato nel 1961 (US Patent 2,988,237). Il brevetto rivendica:\nDevol, assieme a Joseph Engelberger, suo socio, fondarono la prima azienda di robotica del mondo, la Unimation.\nIl robot serviva per la manipolazione di pezzi fabbricati con la pressofusione presi da una linea e saldati sulle carrozzerie delle automobili. Operazione rischiosa per un operaio, causa i fumi tossici e per l'eventuale danno fisico.\nIl sistema meccatronico era composto da una console di comando, che si si interfacciava al braccio elettromeccanico, ed eseguiva un'operazione di routine task memorizzata in una memoria a tamburo.\nNel 2003 il robot Unimate \u00e8 stato introdotto nella Robot Hall of Fame.\nCultura di massa.\nUn robot chiamato \"Unimate\", disegnato da Alan von Neumann, Jr., apparve sui fumetti della DC Comics.\nUnimate apparve durante una puntata del \"The Tonight Show\" di Johnny Carson mentre tirava una pallina da golf, versava una birra, salutava l'orchestra e gli spettatori."}
{"id": "8441193", "revid": "599013", "url": "https://it.wikipedia.org/wiki?curid=8441193", "title": "Edgar Zald\u00edvar", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile dell', ha esordito in prima squadra il 9 marzo 2016 disputando l'incontro di Copa M\u00e9xico vinto 3-2 contro il ."}
{"id": "8441194", "revid": "1564499", "url": "https://it.wikipedia.org/wiki?curid=8441194", "title": "Pustertaler Bergk\u00e4se", "text": "Il Pustertaler Bergk\u00e4se (dal tedesco \"formaggio di montagna della Val Pusteria\") \u00e8 un formaggio prodotto in Val Pusteria, nel Trentino-Alto Adige (Italia).\nCaratteristiche.\nIl Pustertaler Bergk\u00e4se \u00e8 un formaggio a pasta morbida ed elastica che presenta un sapore dolce, molto aromatico e con un sentore di noce. Questo formaggio viene prodotto utilizzando il latte della razza bovina Pustertaler e viene fatto stagionare per un periodo di 60/80 giorni. Le forme sono tonde, pesano 9 chilogrammi e hanno crosta rossa. La crosta \u00e8 morbida ed elastica e ha una colorazione paglierina. Pur essendo un formaggio da tavola, anche ottimale da gustare con il vino rosso, il Pusterstaler Bergk\u00e4se si presta bene come condimento per piatti invernali come la polenta."}
{"id": "8441199", "revid": "767487", "url": "https://it.wikipedia.org/wiki?curid=8441199", "title": "Jes\u00fas Isijara", "text": "Caratteristiche tecniche.\n\u00c8 un esterno destro.\nCarriera.\n\u00c8 cresciuto nel settore giovanile del , club in cui ha militato in prima squadra dal 2011 al 2017 collezionando 218 presenze condite da 32 reti fra campionato e coppe."}
{"id": "8441200", "revid": "827882", "url": "https://it.wikipedia.org/wiki?curid=8441200", "title": "Walter de Maria", "text": ""}
{"id": "8441201", "revid": "599013", "url": "https://it.wikipedia.org/wiki?curid=8441201", "title": "Bernard Makufi", "text": "Carriera.\nNazionale.\nHa debuttato in Nazionale maggiore il 7 agosto 1999, in Zambia-Mozambico (1-1, 4-3 dcr). Ha messo a segno la sua prima rete con la maglia della Nazionale il 15 luglio 2000, in Zambia-Etiopia (2-0), siglando la rete del momentaneo 1-0 al 2\u00ba minuto di gioco. Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 9 presenze e una rete."}
{"id": "8441202", "revid": "1543377", "url": "https://it.wikipedia.org/wiki?curid=8441202", "title": "Pallamano ai Giochi della XXI Olimpiade - Torneo femminile", "text": "Il torneo femminile di pallamano ai Giochi della XXI Olimpiade si \u00e8 svolto dal 20 al 28 luglio 1976 ed \u00e8 stato ospitato da tre impianti: il Complexe sportif Claude-Robillard di Montr\u00e9al, il Palazzo dello sport L\u00e9opold-Drolet di Sherbrooke, il \"Pavillon de l'\u00e9ducation physique et des sports\" (PEPS) dell'Universit\u00e0 Laval di Qu\u00e9bec.\nLa medaglia d'oro \u00e8 stata vinta dall', che si \u00e8 classificata al primo posto nel girone unico, col quale \u00e8 stato organizzato il torneo. La medaglia d'argento \u00e8 andata alla , seconda classificata grazie a una migliore differenza reti, e la medaglia di bronzo all', terza classificata.\nL'ultima giornata del torneo fu decisiva per l'assegnazione delle tre medaglie con l'Ungheria che ebbe la meglio sulla e l'Unione Sovietica sulla Germania Est. Le sovietiche riuscirono a resistere al ritorno delle tedesche nel corso del secondo tempo, vincendo poi la partita per 14-11, grazie anche a Zinaida Tur\u010dina che realizz\u00f2 met\u00e0 delle reti delle sovietiche. La migliore marcatrice della partita per la Germania Est fu Roswitha Krause, che fu l'unica atleta tra le medagliate a questo torneo che vinse la sua seconda medaglia olimpica, avendo gi\u00e0 vinto l'argento nella staffetta 4x100m sl a .\nFormato.\nLe sei squadre partecipanti sono state inserite in un girone unico e ciascuna squadra affronta tutte le altre, per un totale di cinque giornate. La classifica finale del girone corrisponde con la classifica finale del torneo e le medaglie sono assegnate alle prime tre."}
{"id": "8441205", "revid": "1573940", "url": "https://it.wikipedia.org/wiki?curid=8441205", "title": "Kadosactinidae", "text": "Kadosactinidae , anche conosciuta come Kadosactidae, \u00e8 una famiglia di celenterati antozoi nella superfamiglia Metridioidea dell'ordine Actiniaria.\nDescrizione.\nLa famiglia \u00e8 caratterizzata da muscoli basilari e sfintere marginale mesogleale forte. Corpo con base ben sviluppata. Colonna divisibile in \"scapus\" e \"scapulus\", il primo solitamente con una cuticola e dei tentacoli facilmente decidui. Colonna spesso con un anello distale di cinclidi, di solito tra \"scapus\" e \"scapulus\". Tentacoli sistemati regolarmente, i loro lati aborali a volte con mesoglea ispessita. Mesenteri non divisibili in macro e micro-cnemi, disposti in modo massiccio. Sei o dodici coppie di mesenteri perfette e fertili. Muscoli divaricatori diffousi, raramente circoscritti. Aconzio, se presente, con nematocisti basitrici e grandi p-amastigofori microbasici. Cnidomi: spirocisti robusti, basitrici, olotrici e p-amastigofori microbasici..\nTassonomia.\nSecondo il World Register of Marine Species (WORMS), la famiglia risulta composta dai seguenti generi:"}
{"id": "8441206", "revid": "124687210", "url": "https://it.wikipedia.org/wiki?curid=8441206", "title": "Third Division 1936-1937", "text": "La Third Division 1936-1937 \u00e8 stato il 17\u00ba campionato inglese di calcio di terza divisione, il 16\u00ba con la suddivisione in 2 gironi (North e South). Ad aggiudicarsi il titolo ed a salire in Second Division furono: Stockport County (Third Division North) e Luton Town (Third Division South).\nThird Division North.\nClassifica finale.\nLegenda:\nRegolamento:\nNote:\nThird Division South.\nClassifica finale.\nLegenda:\nRegolamento:\nNote:"}
{"id": "8441209", "revid": "1005847", "url": "https://it.wikipedia.org/wiki?curid=8441209", "title": "Elezioni presidenziali straordinarie in Messico del 1929", "text": " \nLe elezioni presidenziali in Messico del 1929 si svolsero in via straordinaria il 17 novembre. \nIl Partito Nazionale Rivoluzionario, fondato nel 1928 dal leader pi\u00f9 potente del Messico, Plutarco El\u00edas Calles, fece il suo debutto in queste elezioni. Le elezioni del 1929 segnarono l'inizio di 71 anni di governo ininterrotto da parte di quel partito, che in seguito fu ribattezzato Partito della Rivoluzione Messicana nel 1938 e infine, Partito Rivoluzionario Istituzionale (PRI) nel 1946. Nessun partito di opposizione avrebbe vinto le elezioni presidenziali fino alle elezioni del 2000. \nSecondo i risultati ufficiali, le elezioni presidenziali del 1929 furono vinte da Pascual Ortiz Rubio, che ricevette il 93,6% dei voti. Il candidato dell'opposizione Jos\u00e9 Vasconcelos rifiut\u00f2 di riconoscere i risultati ufficiali, sostenendo che si era verificata una massiccia frode elettorale e proclam\u00f2 il suo \"Piano di Guaymas\", esortando il popolo messicano a ribellarsi contro la presunta frode. Successivamente fu incarcerato e dopo essere stato rilasciato si trasfer\u00ec negli Stati Uniti. \nMolti analisti moderni, come Enrique Krauze, sono giunti alla conclusione che le elezioni del 1929 furono effettivamente truccate e Ortiz Rubio probabilmente perse le elezioni. Nei decenni successivi, il Partito Nazionale Rivoluzionario, in seguito ribattezzato Partito Rivoluzionario Istituzionale, continu\u00f2 a ricorrere alla frode elettorale per perpetuarsi al potere."}
{"id": "8441210", "revid": "458786", "url": "https://it.wikipedia.org/wiki?curid=8441210", "title": "\u00c9dgar Adolfo Hern\u00e1ndez", "text": "Carriera.\nCresciuto nel settore giovanile del , ha disputato oltre 150 presenze nella massima divisione messicana."}
{"id": "8441213", "revid": "22475", "url": "https://it.wikipedia.org/wiki?curid=8441213", "title": "Robot Hall of Fame", "text": "La Robot Hall of Fame \u00e8 una \"hall of fame\" in omaggio ai robot creati nell'immaginario o nella reale tecnologia robotica. L'organizzazione \u00e8 stata creata nel 2003 dalla Carnegie Mellon School of Computer Science della Carnegie Mellon University a Pittsburgh. L'idea nasce anche da James H. Morris. La prima cerimonia di introduzione avvenne il 10 novembre 2003."}
{"id": "8441215", "revid": "481666", "url": "https://it.wikipedia.org/wiki?curid=8441215", "title": "Beyond the Rainbow (film 1922)", "text": ""}
{"id": "8441217", "revid": "298229", "url": "https://it.wikipedia.org/wiki?curid=8441217", "title": "Natasha Joe-Mayers", "text": ""}
{"id": "8441227", "revid": "767487", "url": "https://it.wikipedia.org/wiki?curid=8441227", "title": "Ben Bamfuchile", "text": "Biografia.\n\u00c8 deceduto il 27 dicembre 2007, stroncato da una malattia.\nCarriera.\nGiocatore.\nClub.\nHa giocato dal 1977 al 1980 nel . Nel 1980 \u00e8 stato acquistato dal , club con cui ha militato per nove anni e con cui ha vinto 5 volte il campionato zambiano e due volte la Coppa dello Zambia. Ha concluso la propria carriera da giocatore nel 1989.\nAllenatore.\nHa cominciato la propria carriera da allenatore nel 1990, come vice allenatore del . Nel 1992 \u00e8 stato promosso allenatore e ha guidato il fino al 1997. Nel 1998 \u00e8 stato nominato commissario tecnico della Nazionale zambiana. Ha partecipato, con la Nazionale zambiana, alla Coppa d'Africa 2000. Nel 2001 ha firmato un contratto con il . Nel 2004 \u00e8 diventato assistente del commissario tecnico della Nazionale zambiana. Nel 2006 \u00e8 diventato commissario tecnico della Nazionale namibiana, con cui \u00e8 riuscito a qualificarsi per la Coppa d'Africa 2008."}
{"id": "8441230", "revid": "465169", "url": "https://it.wikipedia.org/wiki?curid=8441230", "title": "M\u00edranos", "text": "M\u00edranos \u00e8 l'album di debutto della cantante spagnola Marta Soto, pubblicato il 31 agosto 2018 su etichetta discografica Warner Music Spain. L'album \u00e8 stato ristampato il 19 luglio 2019 con due tracce bonus e un secondo disco di versioni acustiche dei brani."}
{"id": "8441233", "revid": "2519", "url": "https://it.wikipedia.org/wiki?curid=8441233", "title": "Parco nazionale Grampians", "text": "Il parco nazionale Grampians (\"Grampians National Park\") \u00e8 un'area naturale protetta australiana ubicata nella regione chiamata Grampians nello stato di Victoria. La regione viene spesso chiamata anche Gariwerd, il suo nome originario aborigeno.\nIl parco \u00e8 stato costituito nel 1984 e nel 2006 \u00e8 stato incluso nella Australian National Heritage List perch\u00e9 nel parco si trova la principale raccolta di pitture rupestri aborigene nello stato di Victoria. "}
{"id": "8441237", "revid": "599013", "url": "https://it.wikipedia.org/wiki?curid=8441237", "title": "Weke Nimombe", "text": "Carriera.\nNazionale.\nHa debuttato in Nazionale nel 1994. Ha partecipato, con la Nazionale, alla Coppa d'Africa 1998 e alla Coppa d'Africa 2000."}
{"id": "8441238", "revid": "465169", "url": "https://it.wikipedia.org/wiki?curid=8441238", "title": "Lo nuestro", "text": "Lo nuestro \u00e8 il secondo album in studio della cantante spagnola Marisol Bizcocho, pubblicato il 1\u00ba marzo 2019 su etichette discografiche La Moyareja e Almadraba Music."}
{"id": "8441242", "revid": "112620871", "url": "https://it.wikipedia.org/wiki?curid=8441242", "title": "Psycr\u00f2n", "text": ""}
{"id": "8441246", "revid": "1869172", "url": "https://it.wikipedia.org/wiki?curid=8441246", "title": "Yo te esperar\u00e9", "text": "Yo te esperar\u00e9 \u00e8 il sedicesimo album in studio della cantante spagnola La H\u00fangara, pubblicato il 15 marzo 2019 su etichetta discografica Adriatico Records."}
{"id": "8441247", "revid": "767487", "url": "https://it.wikipedia.org/wiki?curid=8441247", "title": "Sandy Feher", "text": "Carriera.\nClub.\nSi forma in Ungheria nel , che lascer\u00e0 per trasferirsi negli Stati Uniti d'America ove giocher\u00e0 nei campionati locali statunitensi in forza al , con cui si aggiudic\u00f2 la National Challenge Cup nel 1962, pur non giocando la finale.\nPartecip\u00f2 anche alla CONCACAF Champions' Cup 1963, e la sua squadra fu la prima societ\u00e0 statunitense ad ottenere un successo in terra messicana, battendo per 3-2 l'. Con i newyorkesi sar\u00e0 estromesso dal torneo al turno successivo, eliminato dal .\nDal 1965 al 1967 \u00e8 in forza ai Los Angeles Hungaria.\nNel 1968 viene ingaggiato dagli statunitensi del , impegnati nella neonata North American Soccer League. Con gli \"Stars\", pur non giocando, ottenne il secondo posto della Gulf Division della NASL 1968, non riuscendo ad accedere alla fase finale del torneo.\nNelle due seguenti stagioni gioca nei , riserva di Leonel Conde, con cui vince la North American Soccer League 1969.\nNazionale.\nNaturalizzato statunitense, Feher gioc\u00f2 due incontri con la nazionale di calcio degli Stati Uniti d'America durante le qualificazioni al campionato mondiale del 1968."}
{"id": "8441250", "revid": "228587", "url": "https://it.wikipedia.org/wiki?curid=8441250", "title": "Vadim Cemirtan", "text": ""}
{"id": "8441252", "revid": "1873017", "url": "https://it.wikipedia.org/wiki?curid=8441252", "title": "Castello di Fushimi", "text": "Il castello di Fushimi \u00e8 un castello situato a sud di Kyoto, vicino al famoso Santuario di Fushimi Inari-taisha. \u00c8 chiamato anche \"castello di Momoyama\" o \"di Fushimi-Momoyama\", dal giapponese Momoyama (\"montagna delle pesche\") in riferimento ai numerosi alberi di pesco ivi piantati.\nStoria.\nLa costruzione del castello avvenne negli anni 1592-1594 sotto Toyotomi Hideyoshi, noto per aver guidato l'invasione della Corea e il quale mor\u00ec in questo stesso castello nel 1598. Venne costruito come dimora fortificata e di riposo, piuttosto che per scopo difensivo e furono necessari tra i 20.000 e i 30.000 lavoratori. Si ritiene che sia stata scelta questa ubicazione per tassare nelle regioni nord-orientali del Giappone, dopo aver gi\u00e0 coinvolto le regioni sud-occidentali per la spedizione in Corea. Solo due anni dopo, per\u00f2, nel 1596, il castello fu distrutto da un terremoto e poi ricostruito. Successivamente, difeso da Torii Mototada, fin\u00ec sotto assedio da parte di Ishida Mitsunari. Anche venendo a sapere dell'arrivo di una forza di 40.000 uomini, Mototada scelse di restare a difenderlo, permettendo a Tokugawa Ieyasu di proseguire la sua campagna verso ovest e consolidare il dominio in Giappone con la battaglia di Sekigahara. I difensori resistettero all'assedio per undici giorni, ma alla fine si dovettero arrendere suicidandosi. Quando arriv\u00f2 Tokugawa il sangue era ormai irremovibile dal pavimento. Il castello fin\u00ec per essere demolito nel 1623 in base alle nuove norme sulle fortezze elaborate dal regime di Tokugawa. Il terzo shogun del periodo Edo invi\u00f2 diverse parti dell'edificio demolito in altri castelli e templi del Giappone: le parti imbevute di sangue, in particolare, andarono a cinque templi della Prefettura di Kyoto. Nel 1912 venne costruito in questo sito un mausoleo all'imperatore Meiji, cos\u00ec come anche a Nogi Maresuke. Il castello attuale \u00e8 stato ricostruito in cemento nel 1964, in una posizione diversa dall'originale per via delle tombe, ed entrando a far parte del parco a tema \"Castle Entertainment Park\". Tuttavia il castello \u00e8 stato chiuso nel 2003 e da allora non \u00e8 pi\u00f9 visitabile. Dal 2007 sono, invece, visitabili i giardini, dove si trovano anche dei campi da calcio e baseball."}
{"id": "8441255", "revid": "228587", "url": "https://it.wikipedia.org/wiki?curid=8441255", "title": "Vaclav Safranek", "text": ""}
{"id": "8441259", "revid": "287204", "url": "https://it.wikipedia.org/wiki?curid=8441259", "title": "Maurice B\u00fcla", "text": "Carriera.\nAppassionato di motociclismo sin da giovanissimo, assistette al suo primo GP (quello svoltosi al Bremgarten nel 1949) a quindici anni. Divenuto apprendista meccanico nel 1950, nel 1955 venne ingaggiato da Florian Camathias come passeggero nel suo sidecar da competizione: il sodalizio tra i due dur\u00f2 due anni, nei quali corse una cinquantina di gare (35 come passeggero e le altre da solo), ottenendo un podio nel Mondiale al GP dell'Ulster 1956, gara nella quale fu anche sesto in 250. Insieme a Camathias stabil\u00ec inoltre 24 record mondiali per le categorie sidecar 250 e 350 sul circuito di Montlh\u00e9ry il 19 e 20 dicembre 1955.\nRitiratosi dalle corse a fine 1956, si dedic\u00f2 alla fotografia, immortalando 223 GP e svariate altre competizioni internazionali, pubblicando anche alcuni libri sulla storia del Motomondiale. L'ultima gara da lui fotografata fu il GP d'Olanda 2005; pochi mesi dopo si spense nella sua casa di Monthey a causa di un male incurabile."}
{"id": "8441262", "revid": "465169", "url": "https://it.wikipedia.org/wiki?curid=8441262", "title": "Despedida", "text": "Despedida \u00e8 l'album di debutto della cantante spagnola Sabela, pubblicato il 29 novembre 2019 su etichetta discografica Universal Music Spain."}
{"id": "8441270", "revid": "1005847", "url": "https://it.wikipedia.org/wiki?curid=8441270", "title": "Elezioni presidenziali provvisorie nella Repubblica di Cina del 1912", "text": " \nLe elezioni presidenziali della Repubblica di Cina del 1912 si tennero il 15 febbraio e il 20 febbraio, rispettivamente per la designazione del presidente e del vicepresidente della Repubblica di Cina. Le elezioni ebbero luogo a Nanchino.\nDopo la rivolta di Wuchang il 10 ottobre 1911, Yuan Shikai, il potente ufficiale militare fu riconfermato per guidare l'esercito Beiyang dalla corte Qing. Yuan si rese conto che i giorni dei Manci\u00f9 erano contati e decise di istituire lui stesso un governo. Attacc\u00f2 i rivoluzionari per mostrare il suo potere ma lasci\u00f2 aperte le trattative. Dopo che i rivoluzionari gli promisero la presidenza, costrinse la corte Qing ad abdicare. Il 12 febbraio 1912, il tribunale autorizz\u00f2 Yuan a organizzare un governo repubblicano provvisorio. Tre giorni dopo, il presidente provvisorio in carica Sun Yat-sen si dimise e invit\u00f2 l'Assemblea nazionale a eleggere Yuan.\nYuan Shikai e Li Yuanhong furono eletti rispettivamente come presidente e vicepresidente. Yuan giur\u00f2 il 10 marzo 1912 e trasfer\u00ec al governo a Pechino."}
{"id": "8441272", "revid": "228587", "url": "https://it.wikipedia.org/wiki?curid=8441272", "title": "Ugur Taner", "text": ""}
{"id": "8441273", "revid": "38120", "url": "https://it.wikipedia.org/wiki?curid=8441273", "title": "John Martyn (disambigua)", "text": ""}
{"id": "8441285", "revid": "1782831", "url": "https://it.wikipedia.org/wiki?curid=8441285", "title": "Premi e riconoscimenti di Julianne Moore", "text": "Questa \u00e8 la lista che riassume tutti i premi ottenuti dall'attrice statunitense Julianne Moore. \u00c8 stata candidata cinque volte all'Oscar, vincendo l'ambita statuetta nella sezione di miglior attrice per \"Still Alice\" nel 2015.\nSi \u00e8 aggiudicata anche tre Golden Globe a fronte di dieci candidature, un Premio BAFTA, due Screen Actors Guild Award e due Premi Emmy per il suo impegno televisivo. \u00c8, infine, la seconda attrice donna nella storia (dopo Juliette Binoche) ad aver completato la cosiddetta tripla corona europea della recitazione essere stata premiata a tutti e tre i principali festival cinematografici europei: Berlino, Cannes e Venezia."}
{"id": "8441300", "revid": "481666", "url": "https://it.wikipedia.org/wiki?curid=8441300", "title": "Benny Alexander", "text": ""}
{"id": "8441302", "revid": "767487", "url": "https://it.wikipedia.org/wiki?curid=8441302", "title": "The Triflers (film 1920)", "text": "The Triflers \u00e8 un film muto del 1920 diretto da Christy Cabanne che ha come interpreti Edith Roberts, David Butler, Forrest Stanley, il piccolo Benny Alexander. La sceneggiatura di Hal Hoadley si basa su un soggetto per lo schermo di Joseph Franklin Poland.\nProduzione.\nIl film fu prodotto dalla Universal Film Manufacturing Company.\nDistribuzione.\nIl copyright del film, richiesto dalla Universal Film Mfg. Co., Inc., fu registrato il 26 dicembre 1919 con il numero LP14574.\nDistribuito dalla Universal Film Manufacturing Company e presentato da Carl Laemmle, il film usc\u00ec nelle sale statunitensi il 12 gennaio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8441303", "revid": "731511", "url": "https://it.wikipedia.org/wiki?curid=8441303", "title": "Daniel Hudson", "text": "Carriera.\nInizi e Minor League (MiLB).\nHudson frequent\u00f2 Princess Anne High School di Virginia Beach, Virginia e conclusi gli studi superiori si iscrisse alla Old Dominion University di Norfolk, sempre nella Virginia. Da l\u00ec venne selezionato nel 5\u00ba turno del draft MLB 2008 dai Chicago White Sox, che lo assegnarono alla classe Rookie.\nInizi\u00f2 la stagione 2009 nella classe A e dopo quattro partite disputate venne promosso nella classe A-avanzata, dopo altre otto partite venne promosso nella Doppia-A e infine dopo la nona partita disputata in quest'ultima classe, venne promosso nella Tripla-A.\nMajor League (MLB).\nHudson debutt\u00f2 nella MLB il 4 settembre 2009, all'U.S. Cellular Field di Chicago contro i Boston Red Sox, lanciando nel settimo e nell'ottavo inning. Il 27 settembre, nella seconda partita disputata da lanciatore partente ottenne la prima vittoria, concedendo due punti in sei inning giocati, contro i Tigers. Quel giorno Hudson divenne il primo giocatore della storia della MLB a ottenere una vittoria in cinque classi differenti nella stessa stagione. Concluse la stagione con 6 partite disputate nella MLB e 26 nella minor league, di cui 4 nella classe A, 8 nella classe A-avanzata, 9 nella Doppia-A e 5 nella Tripla-A.\nIl 30 luglio 2010, i White Sox scambiarono Hudson e David Holmberg con gli Arizona Diamondbacks per Edwin Jackson. Concluse la stagione con 14 partite disputate nella MLB (tutte da partente) e 17 nella Tripla-A.\nNel 2011 come battitore, batt\u00e9 18 valide, 14 punti battuti a casa e il suo primo fuoricampo, il 17 luglio contro i Dodgers. Venne nominato esordiente del mese ad agosto e a fine stagione venne premiato con il Silver Slugger Award.\nIl 9 luglio 2012, Hudson si sottopose alla Tommy John surgery, concludendo in anticipo la stagione.\nAncora in fase di recupero a inizio stagione 2013, venne inserito nella lista degli infortunati per 60 giorni. Il 4 giugno 2013, venne assegnato nella Doppia-A per recuperare la forma ottimale, ma durante la partita si strapp\u00f2 nuovamente il legamento ulnare del gomito destro, lo stesso che sub\u00ec l'operazione. Hudson dovette quindi sottoporsi alla Tommy John surgery una seconda volta il 18 giugno, perdendo il resto della stagione.\nNon apparve in nessuna partita di MLB durante la stagione 2013 e a stagione conclusa divenne free agent. Tuttavia il 13 dicembre 2013, trov\u00f2 un nuovo accordo di minor league con la franchigia dell'Arizona.\nDopo quasi due anni di assenza, Hudson torn\u00f2 a giocare nella MLB nella stagione 2014. Mentre dall'esordio nella minor league al 2012, Hudson aveva giocato come lanciatore partente; dal suo rientro dopo gli infortuni Hudson venne schierato come lanciatore di rilievo.\nIl 21 dicembre 2016, Hudson firm\u00f2 un contratto biennale dal valore complessivo di 11 milioni di dollari con i Pittsburgh Pirates.\nIl 22 febbraio 2018, i Pirates scambiarono Hudson, il giocatore di minor league Tristan Gray e una somma in denaro con i Tampa Bay Rays per Corey Dickerson. Nonostante ci\u00f2, i Rays lo svincolarono il 28 marzo seguente.\nIl 2 aprile 2018, Hudson firm\u00f2 un contratto di minor league con i Los Angeles Dodgers.\nIl 9 febbraio 2019, Hudson firm\u00f2 un contratto di minor league con i Los Angeles Angels, che lo svincolarono per\u00f2 il 22 marzo, prima dell'inizio della stagione regolare. Il 25 marzo 2019, firm\u00f2 un contratto annuale con i Toronto Blue Jays.\nIl 31 luglio 2019, i Blue Jays scambiarono Hudson con i Washington Nationals per il giocatore di minor league Kyle Johnston.\nNel post stagione, Hudson perse la gara 1 della National League Championship Series per assistere alla nascita della sua terza figlia. Il 30 ottobre 2019, lanci\u00f2 nel nono inning della gara 7 delle World Series, eliminando due dei tre battitori fronteggiati e chiudendo la partita per 6-2, consolidando la vittoria delle prime World Series dei Nationals.\nIl 6 gennaio 2020, Hudson firm\u00f2 un contratto biennale dal valore complessivo di 11 milioni di dollari con i Nationals.\nIl 30 luglio 2021, i Nationals scambiarono Hudson con i San Diego Padres per l'esordiente Mason Thompson e il giocatore di minor league Jordy Barley. Divenne free agent a fine stagione.\nIl 1\u00ba dicembre 2021, Hudson firm\u00f2 un contratto annuale con i Los Angeles Dodgers."}
{"id": "8441306", "revid": "93556", "url": "https://it.wikipedia.org/wiki?curid=8441306", "title": "Salihli Belediyesi Gen\u00e7lik ve Spor Kul\u00fcb\u00fc 2015-2016", "text": "Questa voce raccoglie le informazioni riguardanti il Salihli Belediyesi Gen\u00e7lik ve Spor Kul\u00fcb\u00fc nella stagione 2015-2016.\nOrganigramma societario.\nArea direttiva\nArea tecnica"}
{"id": "8441313", "revid": "15756", "url": "https://it.wikipedia.org/wiki?curid=8441313", "title": "Arthur Louis Aaron", "text": "Biografia.\nNacque a Gledhow, Leeds, nello Yorkshire occidentale, il 5 marzo 1922, figlio di Benjamin e di Rosalie Marie Marney, una signorina di origine scozzese ma nata in Svizzera, il cui padre era stato rettore dell'universit\u00e0 di Aberdeen. Fin dall'infanzia fu attratto dall'alpinismo e dall'aviazione, ed effettu\u00f2 il suo primo volo in uno dei \"circhi\" aerei di Alan Cobham vicino a Penrith. \nFrequent\u00f2 la Roundhay Secondary School di Leeds, vincendo una borsa di studio nel 1939 ed entr\u00f2 poi al Leeds College of Architecture per laurearsi in architettura. \nSempre appassionato al mondo dell'aviazione, entr\u00f2 nello Squadron dell'universit\u00e0 di Leeds appartenente all'Air Defense Cadet Corps (in seguito divenuto Air Training Corps), e infine fu arruolato nella Royal Air Force iniziando l'addestramento pilota il 15 settembre 1941. All'inizio del mese di dicembre fu mandato negli Stati Uniti d'America iniziando a volare presso il N. 1 (British) FTS, sull'aeroporto di Terrell nel Texas, venendo promosso sergente il 19 giugno 1942.\nRitornato in Inghilterra effettu\u00f2 i corsi di pilotaggio avanzato presso la No. 6 (P) AFU e la No 26 OTU (Operational Training Unit), prima di essere inviato all'unit\u00e0 di conversione all'uso dei bombardieri pesanti No.1657 (HCU) al fine acquisire esperienza nel pilotaggio dei grandi quadrimotori da bombardamento a lungo raggio. Il 17 aprile 1943 entr\u00f2 in servizio presso il No.218 \"Gold Coast\" RAF Squadron di stanza sulla RAF Downham Market nell'East Anglia. Fu promosso sergente pilota il 1 maggio 1943 e durante i successivi tre mesi, lui e il suo equipaggio effettuarono 20 missioni in tutta Europa, bombardando un'ampia variet\u00e0 di obiettivi in Germania e nei territori occupati. Per essersi particolarmente distintosi durante un'azione di bombardamento su Amburgo nel luglio 1943, quando nonostante il suo aereo fosse stato danneggiato, continu\u00f2 imperterrito nell'azione e per questo fatto fu decorato con la Distinguished Flying Medal.\nIl 12 agosto 1943 durante un raid lanciato su Torino, in Italia, dal Bomber Command il suo bombardiere Short Stirling (EF452) fu colpito da alcuni colpi sparati dalla contraerea. L'aereo rimase gravemente danneggiato; furono colpiti tre motori e il parabrezza and\u00f2 in frantumi, le torrette difensive anteriore e posteriore furono disabilitate e i danni ai controlli di volo resero l'aereo instabile e difficile da pilotare. Il navigatore, il canadese Cornelius A. Brennan fu ucciso, mentre altri membri dell'equipaggio rimasero feriti. Lui ebbe la mascella spezzata, e parte della faccia gli fu strappata via, ed inoltre fu colpito ad un polmone e al braccio destro che rimase inutilizzabile. Nonostante le sue terribili ferite, riusc\u00ec a livellare l'aereo a una quota di 3000 piedi. Incapace di parlare sollecit\u00f2 a gesti l'addetto al lancio delle bombe affinch\u00e9 assumesse i comandi. Il bombardiere danneggiato si diresse quindi verso le basi alleate pi\u00f9 vicine site nel Nord Africa.\nAssistito dai membri dell'equipaggio nella parte posteriore dell'aereo, gli fu somministrata della morfina, e dopo aver riposato insistette per ritornare nella cabina di pilotaggio dove con grande sforzo riprese il suo posto, ma sfinito dovette cedere nuovamente i controlli del bombardiere. Con grande dolore e sofferenza per la fatica, continu\u00f2 ad aiutare l'improvvisato pilota scrivendogli indicazioni con la mano sinistra. Cinque ore dopo, con lo Stirling a corto di carburante, venne avvistato il campo d'aviazione di Bona in Algeria. Con le ultime forze rimaste diresse l'atterraggio che avvenne a carrello retratto. Subito soccorso, e trasferito in un ospedale da campo, si spense nove ore dopo.\nFu seppellito con gli onori militari nel cimitero di guerra di Bona. Il 3 novembre 1943 la \"London Gazette\" pubblic\u00f2 la citazione ufficiale per l'assegnazione della Victoria Cross postuma. Per le loro partecipazione a quell'azione i membri dell'equipaggio ricevettero anch'essi delle decorazioni: il Flt. Sgt. Allan William Jessup Larden ricevette la Conspicuous Gallantry Medal mentre i sergenti Malcom Mitcham e T. Guy la Distinguished Flying Medal. \nLa Victoria Cross fu consegnata ai suoi genitori il 25 febbraio 1944 da Re Giorgio VI in una apposita cerimonia tenutasi a Buckingham Palace, e poco dopo il padre Benjamin assistette a una grande parata effettuata in onore del figlio dai cadetti dell'ATC a Wellington Barracks, Londra, dove il comandante dell'Air Training Command, il maresciallo dell'aria Sir Leslie Gossage, lesse la citazione della Victoria Cross del loro ex comilitone. \nDue anni dopo, nell'agosto del 1946, la casa dei genitori di Aaron fu svaligiata e tutte le sue medaglie vennero rubate, ma dopo un appello lanciato della polizia furono restituite anonimamente per posta. Nel dicembre del 1953 suo padre diede le medaglie in prestito permanente gratuito al Leeds City Museum.\nPresso la sala principale della Roundhay School di Leeds \u00e8 stata posta una targa in sua memoria che riporta la citazione per cui gli \u00e8 stata conferita la Victoria Cross. Per celebrare il nuovo millennio il Leeds Civic Trust ha organizzato un concorso pubblico per realizzare una statua per celebrare l'occasione e per pubblicizzare gli eroi e le eroine del passato della citt\u00e0. Tra i candidati c'erano Benjamin Latrobe e Sir Henry Moore. Arthur Aaron ha vinto la votazione con Don Revie secondo classificato davanti a Joshua Tetley e Frankie Vaughan. La statua, posizionata su una rotatoria nella parte orientale del centro citt\u00e0, vicino al West Yorkshire Playhouse, \u00e8 stata inaugurata il 24 marzo 2001 da Malcolm Mitchem, l'ultimo membro sopravvissuto dell'aereo. La scultura in bronzo di cinque metri \u00e8 stata realizzata da Graham Ibbeson. Ci furono polemiche sull'ubicazione della statua, e fu proposto di trasferirla a Millennium Square fuori dal Leeds City Museum. Tuttavia, a partire dal 2012 la statua rimane sulla rotonda."}
{"id": "8441318", "revid": "1573940", "url": "https://it.wikipedia.org/wiki?curid=8441318", "title": "Chiesa di Santa Restituta (San Vincenzo Valle Roveto)", "text": "La chiesa di Santa Restituta \u00e8 un edificio religioso situato nella localit\u00e0 di Le Rosce - Santa Restituta (Morrea Inferiore) del comune di San Vincenzo Valle Roveto (AQ) in Abruzzo.\nStoria.\nNella contrada Le Rosce, in un luogo in cui sono riemerse le tracce di una necropoli databile tra il III e IV secolo, un'iscrizione e antiche monete coeve appartenute con ogni probabilit\u00e0 al magistrato di Antinum, Pomponio Gratino, venne edificata una chiesuola dedicata a Restituta di Sora dopo il suo martirio.\nLa prima attestazione dell'esistenza di un edificio di culto \u00e8 rappresentata da un documento ecclesiastico, il \"Chronicom Antiquum\" del 972, citato a sua volta nella \"Chronica sacri monasterii casinensis\", cronaca dell'abbazia di Montecassino redatta tra l'XI e il XII secolo da Leone Marsicano.\nSul finire dell'XI secolo la chiesa fu donata, insieme con quella di Santa Maria da essa dipendente, dal conte dei Marsi, Gentile di Baldovino, al monastero di Santa Maria in Luco, importante prepositura benedettina di Montecassino nel territorio marsicano.\nIn documenti storici ed ecclesiastici del Basso Medioevo la chiesa appare citata insieme agli edifici religiosi del borgo sovrastante di Morrea, centro di riferimento dell'area.\nLa chiesa originaria croll\u00f2 a causa del terremoto della Marsica del 1915 e venne riedificata negli anni venti. Il nuovo edificio di culto inglob\u00f2 la preesistente struttura, intorno ad esso nella contrada Le Rosce si svilupp\u00f2 l'omonimo villaggio, grazie anche ad una parziale delocalizzazione delle abitazioni di Morrea crollate con il sisma.\nA causa dei bombardamenti del 1944, verso la fine della seconda guerra mondiale, anche questa chiesa and\u00f2 distrutta. L'edificio religioso contemporaneo venne riedificato agli inizi degli anni cinquanta. \nTra il 1974 e il 1975 fu indagato il frammento di un affresco della cripta, risalente al IX-X secolo, raffigurante santa Restituta. I lavori di ripulitura e di restauro dell'opera furono diretti dal professore Biagio Cascone. Si tratta della pi\u00f9 antica immagine della santa patrona di Sora. Un altro frammento di affresco farebbe presupporre una dedica a san Bartolomeo, a cui la chiesa fu anticamente intitolata insieme a santa Restituta.\nDescrizione.\nL'edificio di culto contemporaneo, situato lungo la strada statale 82 della Valle del Liri in contrada Le Rosce - Santa Restituta (Morrea Inferiore), si caratterizza per la facciata in pietra locale e il portale incorniciato. Il campanile quadrato svetta lateralmente. La struttura, a navata unica con pianta a croce latina, presenta internamente l'altare maggiore leggermente rialzato. "}
{"id": "8441320", "revid": "1005847", "url": "https://it.wikipedia.org/wiki?curid=8441320", "title": "Elezioni presidenziali nella Repubblica di Cina del 1913", "text": " \nLe elezioni presidenziali della Repubblica di Cina del 1913 si tennero il 6 e 7 ottobre per la designazione del presidente e del vicepresidente della Repubblica di Cina. Le elezioni ebbero luogo a Pechino.\nGli uscenti Yuan Shikai e Li Yuanhong furono riconfermati dai due rami dell'Assemblea nazionale."}
{"id": "8441328", "revid": "287204", "url": "https://it.wikipedia.org/wiki?curid=8441328", "title": "Nuevo Torino", "text": "Nuevo Torino \u00e8 una citt\u00e0 dell'Argentina nella provincia di Santa Fe situata nel dipartimento di Las Colonias . \n\u00c8 una zona di produzione lattiero-casearia. Nella citt\u00e0 si svolge il del Festival provinciale del pollo. \nNuevo Torino prende il nome dalla citt\u00e0 di Torino in Italia.\nPopolazione.\nHa 818 abitanti (Indec , 2010), che rappresenta un aumento rispetto ai 734 abitanti (Indec , 2001) del censimento precedente."}
{"id": "8441335", "revid": "1670527", "url": "https://it.wikipedia.org/wiki?curid=8441335", "title": "Upload (serie televisiva)", "text": "Upload \u00e8 una serie televisiva statunitense creata da Greg Daniels, con Robbie Amell e Andy Allo. L'anteprima della prima stagione \u00e8 stata pubblicata il 1\u00ba maggio 2020 su Prime Video. \nDopo una settimana dall'anteprima della prima stagione, Amazon Studios ha rinnovato la serie per una seconda stagione disponibile dall'11 marzo 2022 sulla piattaforma Prime Video.\nTrama.\n\"Upload\" \u00e8 ambientato nel 2033, in un futuro in cui gli esseri umani sono in grado di \"caricare\" (\"upload\") la propria coscienza, al momento della morte del proprio corpo, in un aldil\u00e0 digitale, un ambiente pi\u00f9 o meno ideale a seconda del prezzo pagato per ottenerlo. Quando Nathan va incontro a morte prematura per un incidente stradale dalle dinamiche oscure provocato apparentemente dalla sua auto a guida autonoma, viene accolto nella sua versione del paradiso, nota come \"Lake View\", da Nora, un'assistente umana incaricata di affiancare le fasi iniziali di adeguamento e apprendimento al nuovo piano di esistenza. La serie segue i due mentre Nathan si abitua alla vita lontano dai suoi cari e Nora fatica a rimanere a galla economicamente e a lavorare insieme a Nathan nel mondo virtuale, come suo \"angelo\" ovvero aiutante, mentre il mistero sulla morte di quest'ultimo si dipana.\nProduzione.\nSviluppo.\nL'8 settembre 2017, \u00e8 stato annunciato che Amazon aveva dato un ordine pilota a una nuova serie comica a telecamera singola creata da Greg Daniels. Il 28 luglio 2018 \u00e8 stato annunciato che Amazon aveva dato alla produzione un ordine in serie per una prima stagione composta da dieci episodi. Ci si aspetta che Daniels sia produttore esecutivo insieme a Howard Klein. La societ\u00e0 di produzione coinvolta nella serie \u00e8 la 3 Arts Entertainment. Amazon Studios ha rinnovato la serie per una seconda stagione, a data da destinarsi.\nCasting.\nNel gennaio 2018 \u00e8 stato annunciato che Robbie Amell e Andy Allo erano stati scelti rispettivamente per il ruolo principale maschile e femminile dell'episodio pilota.\nRiprese.\nLe riprese della serie si sono svolte dal 5 marzo 2019 al 10 maggio 2019 a Vancouver, British Columbia, Canada.\nAlcune immagini in realt\u00e0 virtuali degli esterni di Lake View, sono state riprese all'hotel Mohonk Mountain House e nella circostante riserva a New Paltz, a nord di New York, tra cui immagini dell'hotel, del parco e del lago. Le riprese degli interni delle camere e dell'hotel, sono state riprese sempre all'Mohonk Mountain House.\nAccoglienza.\nSu Rotten Tomatoes (basandosi su 55 recensioni) la serie ha ottenuto una percentuale di approvazione del 87%, con un punteggio medio di 6,93/10. Il commento del sito recita: \"Anche se \"Upload\" qualche volta soffre di un sovraccarico tonale, la sceneggiatura \u00e8 spiritosa mentre il cast \u00e8 accattivante, creando complessivamente un aldil\u00e0 che vale la pena di vivere\".\nMentre Metacritic (su 21 recensori) ha assegnato alla serie un punteggio ponderato di 66 su 100 ponendolo quindi nella categoria \"Recensioni generalmente positive\" (in originale: \"Generally favorable reviews\")."}
{"id": "8441342", "revid": "1983214", "url": "https://it.wikipedia.org/wiki?curid=8441342", "title": "Vocale centrale quasi chiusa non arrotondata", "text": "La vocale centrale quasi chiusa non arrotondata \u00e8 un suono vocalico presente in alcune lingue parlate. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 I_\".\nOccorrenze.\nLa trascrizione di questo fonema non \u00e8 ufficiale nell'IPA. Tuttavia, \u00e8 riscontrabile in alcune lingue, in alcune come allofono, in altre come fonema vero e proprio. Ecco alcuni esempi elencati:\nIn italiano.\nIn italiano standard tale fono non \u00e8 presente.\nIn irlandese.\nIn irlandese tale fono \u00e8 presente in alcuni dialetti, ad esempio \u00e8 presente nel dialetto Munster come allofono di /\u026a/ nella parola \"goirt\" \"salato\" .\nIn gallese.\nIn gallese tale fono \u00e8 presente in alcuni dialetti settentrionali, ad esempio si ritrova nella parola \"pump\" \"cinque\" .\nIn amarico.\nIn amarico tale fono si riscontra nella parola \u1225\u122d \"radice\" .\nIn russo.\nIn russo tale fono si verifica dopo una consonante palatizzata e nelle sillabe atone, ad esempio si riscontra in \"\u043a\u043e\u0436\u00e1\" \"pelle\" .\nIn mapudungun.\nIn mapudungun tale fono \u00e8 presente come allofono di /\u0258/, ad esempio si trova nella parola \"m\u00fcna\" \"cugino paterno\" ."}
{"id": "8441354", "revid": "599013", "url": "https://it.wikipedia.org/wiki?curid=8441354", "title": "Tee Higgins", "text": "Carriera universitaria.\nHiggins gioc\u00f2 a football dal 2017 al 2019 alla Clemson University, dove con i Clemson Tigers vinse il campionato nazionale NCAA 2018. Nella sua prima stagione disput\u00f2 13 partite e fece registrare 17 ricezioni per 345 yard e 2 touchdown. L'anno seguente divenne stabilmente titolare. Dopo la sua terza stagione, in cui ricevette 1.167 yard e 13 touchdown, venendo inserito nella formazione ideale della Atlantic Coast Conference, Higgins annunci\u00f2 la sua intenzione di passare tra i professionisti.\nCarriera professionistica.\nHiggins fu scelto nel corso del secondo giro (33\u00ba assoluto) del Draft NFL 2020 dai Cincinnati Bengals. Debutt\u00f2 come professionista nella gara del primo turno contro i Baltimore Ravens e quattro giorni dopo contro i Cleveland Browns ricevette i primi tre passaggi per 35 yard dal quarterback rookie Joe Burrow. La sua stagione da rookie si chiuse con 67 ricezioni per 908 yard e 6 touchdown, disputando tutte le 16 partite.\nIl 13 febbraio 2022 i Bengals si arresero ai Los Angeles Rams nel Super Bowl LVI perdendo per 23-20. Higgins fu il miglior ricevitore dell'incontro con 100 yard ricevute e 2 touchdown."}
{"id": "8441358", "revid": "729019", "url": "https://it.wikipedia.org/wiki?curid=8441358", "title": "Rocca di Gualdo Cattaneo", "text": "La Rocca di Gualdo Cattaneo \u00e8 una fortificazione inserita all'interno del paese di Gualdo Cattaneo. Si tratta di una struttura di dimensioni ragguardevoli, ancora pi\u00f9 notevole se rapportata alle dimensioni di tutto il paese fortificato di Gualdo Cattaneo, all'interno del quale costituisce una seconda linea difensiva dopo le mura di circonvallazione; la Rocca si caratterizza per la forma a triangolo isoscele, ai cui vertici sono presenti il maschio principale e due torrette minori; tutte sono di forma cilindrica con scarpe evidenti. Le dimensioni sono uguali tra le due rondelle mentre il cassero principale \u00e8 notevolmente pi\u00f9 grande. La costruzione fu decisa d'iniziativa del Consiglio Comunale di Foligno in data 13 novembre 1493; la definizione delle procedure d'appalto fu approvata il 15 agosto 1494 ed in data 20 agosto fu firmato il relativo contratto; i lavori iniziarono subito dopo ed alla fine del 1495 il maschio principale era quasi completo; una serie di contratti successivi, stipulati in data 04 febbraio 1496, poi alla fine dell'estate in data 15 settembre 1496, testimoniano il veloce avanzamento dei lavori; in data 18 ottobre 1498 viene stipulato un contratto per la costruzione delle mura perimetrali e delle altre opere murarie; infine in data 08 maggio 1500 viene stipulato un ultimo contratto per le opere di finitura; anche se non \u00e8 stato possibile stabilire una data definitiva di ultimazione dei lavori, con ogni probabilit\u00e0 l'opera viene definita nella forma attuale negli ultimi mesi del 1500, al pi\u00f9 nei primi mesi del 1501.\nAntefatti della costruzione.\nL'origine della fortificazione va inserita nel contesto delle rivalit\u00e0 tra le principali citt\u00e0 umbre sul finire del XV secolo, Foligno, Spoleto e Perugia. La costruzione della fortificazione all'interno del paese di Gualdo Cattaneo \u00e8 da ricondursi al desiderio da parte del Comune di Foligno di assicurarsi una posizione difficilmente contendibile in un territorio allora importante per la capacit\u00e0 di controllo del territorio, stabilendo un presidio militare e politico da parte del comune di Foligno in direzione Ovest, in diretta contrapposizione con Perugia e Spoleto. Giova ricordare che. bench\u00e9 Gualdo Cattaneo gi\u00e0 da molto tempo fosse stabilmente inserita tra le municipalit\u00e0 satelliti del Comune di Foligno, ha fatto sempre parte dell'Arcidiocesi di Spoleto; si trattava quindi di un territorio di confine, con un contado ampio e produttivo e un'acropoli dal grande valore militare, per i tempi.\nBibliografia.\nRenzo Marconi \"La Rocca di Gualdo Cattaneo\", Ed. Orfini Numeister - Foligno, (PG) 2014;"}
{"id": "8441359", "revid": "1444886", "url": "https://it.wikipedia.org/wiki?curid=8441359", "title": "Unit\u00e0 residenziale Ovest", "text": "L'Unit\u00e0 residenziale Ovest, colloquialmente nota come Talponia, \u00e8 un edificio residenziale situato nella citt\u00e0 piemontese di Ivrea in Italia. Fa parte del complesso Olivetti di Ivrea, patrimonio mondiale dell'Unesco sotto la denominazione Ivrea, citt\u00e0 industriale del XX secolo.\nStoria.\nIl progetto dell'edificio venne commissionato dalla Olivetti agli architetti Roberto Gabetti e Aimaro Oreglia d\u2019Isola nel 1968. La committenza desiderava una struttura in cui poter alloggiare i dipendenti temporaneamente in visita a Ivrea presso la sede dell'azienda.\nDescrizione.\nL'edificio, adagiato su un declivio appositamente creato, ha la particolarit\u00e0 di presentare una pianta semicircolare, dal raggio di 70 metri, completamente interrata fatta eccezione per la facciata rivolta verso la grande corte interna. Il tetto pavimentato della struttura, accessibile dalla strada, si presenta come una sorta di piazza-terrazzo affacciata sulla sottostante corte interna, occupata da una collina piantumata. La forma della facciata, rivestita da una vetrata continua che si fonde con la balaustra in vetro della terrazza superiore, ricorda il celebre \"Royal Crescent\" di Bath in Inghilterra.\nIl complesso, distribuito su due piani, \u00e8 composto da 13 alloggi di 120 metri quadri disposti su due livelli e 72 alloggi ad un solo livello di 80 metri quadri, serviti da una strada coperta interamente percorribile, individuabile dall\u2019esterno dal posizionamento delle cupole in plexiglass."}
{"id": "8441361", "revid": "1534511", "url": "https://it.wikipedia.org/wiki?curid=8441361", "title": "Montalina", "text": "La Montalina, anche detta \"montanina\", \u00e8 la campana posta nella torre \"volognana\" del museo del Bargello. Il nome deriva da Montale, la citt\u00e0 in provincia di Pistoia da cui la campana fu sottratta. \nPer legge di Cosimo I fu cominciata a suonare ogni giorno di inverno alle 10 e di estate alle 12. Fu chiamata anche \"la campana delle armi\", sempre a causa di una legge dello stesso duca di Firenze: sarebbe stata mozzata la mano a qualunque servo fosse stato trovato in armi senza licenza, dopo l'ultimo rintocco della campana. Il suono della montanina \u00e8 sempre stato associato dai fiorentini a funesti avvenimenti: la campana infatti era suonata per convocare l'esercito e per annunciare esecuzioni capitali. Da qui deriva il detto fiorentino \"ha la lingua lunga come la campana del Bargello\".\nLa campana non suona pi\u00f9 dal 1847, se non per eventi straordinari come la fine della seconda guerra mondiale e la ricorrenza del seicentenario dalla nascita di Dante Alighieri.\nStoria.\nLa notte del 12 maggio 1303 il podest\u00e0 di Firenze Bino Gabbrielli (fratello di Cante, che esili\u00f2 Dante dalla citt\u00e0) marci\u00f2 su Montale, al tempo un minuscolo comune nella campagna toscana. I Fiorentini riuscirono a conquistare il paese, nonostante la strenua resistenza dei difensori, racconta Giovanni Villani, per il tradimento di alcuni soldati a cui furono dati 3000 fiorini \"e la campana di quello comune, ch'era molto buona, la feciono venire in Firenze e puosesi in su la torre del palagio della podest\u00e0 per campana de'messi e chiamossi la montanina.\"\nLa campana, rinomata per il suo bel suono, cos\u00ec fu trasferita dalla Chiesa di Montale al palazzo del Podest\u00e0. Nel 1325 si ruppe, suonando per la partenza dell'esercito di Firenze contro Castruccio Castracani. Fu fusa nuovamente nel 1381 e posta nella posizione che occupa tutt'oggi. Nel 1847 fu proposto di fonderla, ma l'oggetto fu preservato come reperto storico.\nIscrizione.\nLa Montanina reca la seguente iscrizione:\n\"A. D. MCCCLXXXI. Mentem Sanctam Spontaneam. Honore Deo ac Patriae Liberatione. Matteo del Teglia Bertaldi Liniaiuolo Gonfaloniere. Francesco di Gio. di Ser Segnia Ritagliatore. Piero di Nutino Bicchieraio Al. Beccaio. Mes. Gio. di Mes. Francesco Rinuccini miles. Messer di Guccio Nesi Correggiaio. Mes. Papino di Francesco Strozzi miles. Leo di Lapo di Mino Rimendatore. Gio. di Nicola Tintore. Gio di Giuntino Mastro. maestro Richo di Lapo e Domenico Suo Figliuolo da Firenze Me fece.\""}
{"id": "8441363", "revid": "118414239", "url": "https://it.wikipedia.org/wiki?curid=8441363", "title": "Vocale centrale quasi chiusa arrotondata", "text": "La vocale centrale quasi chiusa arrotondata \u00e8 un suono vocalico presente in alcune lingue parlate. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 U_\".\nOccorrenze.\nLa trascrizione di questo fonema non \u00e8 ufficiale nell'IPA. Tuttavia, \u00e8 riscontrabile in alcune lingue, in alcune come allofono, in altre come fonema vero e proprio. Ecco alcuni esempi elencati:\nIn italiano.\nIn italiano standard tale fono non \u00e8 presente.\nIn irlandese.\nIn irlandese tale fono \u00e8 presente in alcuni dialetti, ad esempio \u00e8 presente nel dialetto Munster come allofono di /\u028a/. Si trova nella parola \"giobal\" \"straccio\" .\nIn russo.\nIn russo tale fono si verifica dopo una consonante palatizzata e nelle sillabe atone, ad esempio si riscontra in \u00e0\"\u0442\u0438\u0442\u044c\u0441\u044f\" \"stringersi\" .\nIn norvegese.\nIn norvegese tale fono \u00e8 presente in alcuni dialetti dell'est, \u00e8 un allofono di /\u0289/. Si trova ad esempio in \"gull\" \"oro\" .\nIn olandese.\nIn olandese tale fono \u00e8 presente nel dialetto Randstad, \u00e8 un allofono di /\u0275/. Ad esempio \u00e8 presente in \"hut\" \"capanna\" ."}
{"id": "8441368", "revid": "287204", "url": "https://it.wikipedia.org/wiki?curid=8441368", "title": "Campionati del mondo di ciclismo su pista 2011 - Corsa a punti maschile", "text": "La corsa a punti maschile ai Campionati del mondo di ciclismo su pista 2011 si \u00e8 svolta il 25 marzo 2011, su un percorso di 160 giri per un totale di 40\u00a0km/h con sprint intermedi ogni 10 giri. La vittoria and\u00f2 al colombiano Edwin \u00c1vila che concluse il percorso con il tempo di 47'40\"250 alla media di 50,345\u00a0km/h.\nPartenza con 18 ciclisti di federazioni diverse, dei quali 17 completarono la gara.\nRisultati.\nDNF = Prova non completata"}
{"id": "8441378", "revid": "1924342", "url": "https://it.wikipedia.org/wiki?curid=8441378", "title": "Like I Love You (Nico Santos e Topic)", "text": "Like I Love You \u00e8 un singolo del cantante tedesco Nico Santos e del DJ tedesco Topic, pubblicato il 13 marzo 2020 come terzo estratto dal secondo album in studio del primo \"Nico Santos\".\nTracce.\nTesti e musiche di Nico Santos, Tobias Topic, Pascal \"Kalli\" Reinhardt e Joe Walter."}
{"id": "8441379", "revid": "155634", "url": "https://it.wikipedia.org/wiki?curid=8441379", "title": "Fredrick Kingstad", "text": "Biografia.\nAttivo in gare FIS dal febbraio del 1999, in Coppa Europa Kingstad esord\u00ec il 2 dicembre 2007 a \u00c5re in slalom speciale, senza completare la gara, ottenne il miglior piazzamento il 21 febbraio 2008 a Madesimo in slalom gigante (21\u00ba) e prese per l'ultima volta il via il 19 febbraio 2010 a Monte Pora in slalom speciale, senza completare la gara. Si ritir\u00f2 durante la stagione 2010-2011 e la sua ultima gara in carriera fu uno slalom gigante FIS disputato a Sollefte\u00e5 il 27 febbraio, vinto da Kingstad; in carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "8441382", "revid": "599013", "url": "https://it.wikipedia.org/wiki?curid=8441382", "title": "D'Andre Swift", "text": "Carriera universitaria.\nNella sua prima stagione con i Georgia Bulldogs nel 2017, Swift era il terzo running back nelle gerarchie della squadra dietro ai futuri titolari della NFL Nick Chubb e Sony Michel. Su 73 portate corse per 597 yard e 3 touchdown.\nNella sua seconda stagione, Swift divise i possessi con Elijah Holyfield, anche se fu utilizzato pi\u00f9 spesso come ricevitore. Quell'anno ebbe tre gare consecutive con almeno 100 yard corse, culminate con 186 yard su 17 portate (di cui un touchdown da 77 yard nel quarto periodo) contro Auburn. Nella sua ultima stagione corse 1.216 yard e 7 touchdown, venendo inserito nella formazione ideale della Southeastern Conference.\nCarriera professionistica.\nSwift venne scelto nel corso del secondo giro (35\u00ba assoluto) del Draft NFL 2020 dai Detroit Lions. Debutt\u00f2 come professionista nella gara del primo turno contro i Chicago Bears correndo 8 yard e segnando un touchdown su corsa ma facendosi anche sfuggire il passaggio della vittoria nella end zone nell'ultima giocata della partita. Nella settimana 6 corse 116 yard e segn\u00f2 due touchdown nella vittoria sui Jacksonville Jaguars. Nel decimo turno disput\u00f2 la prima gara come titolare rispondendo con 81 yard corse e 68 ricevute nella vittoria sul Washington Football Team. La sua stagione da rookie si chiuse con 521 yard corse, 8 touchdown su corsa e 2 su ricezione, disputando 13 partite, di cui 4 come titolare."}
{"id": "8441383", "revid": "287204", "url": "https://it.wikipedia.org/wiki?curid=8441383", "title": "Max Melamerson", "text": "Biografia.\nMax Melamerson nacque come Moishe Melamerson nello shtetl lituano di Suwa\u0142ki (attualmente Polonia) il 17 ottobre 1881.\nSi trasfer\u00ec prima ad Amburgo, allora un fiorente centro culturale, e poi a Zurigo, dove studi\u00f2 giurisprudenza. A Zurigo cambi\u00f2 anche il proprio nome da Moishe, chiaramente ebraico, a Max.\nMax Melamerson ritorn\u00f2 nel 1906 ad Amburgo in seguito agli studi e l\u00ec conobbe Flora Haag, della ricca borghesia intellettuale ebraica della citt\u00e0, peraltro imparentata con Thomas Mann.\nI due si trasferirono a Berlino nel 1911, dove frequentarono le avanguardie artistiche della capitale.\nCon l\u2019inasprirsi dell\u2019antisemitismo in Germania, nel 1926 i Melamerson si trasferirono in Italia, a Marina di Vietri, dove rileva la fabbrica di maioliche \u201cDella Monica\u201d e fonda la I.C.S. (Industria Ceramica Salernitana), in collaborazione con G\u00fcnther St\u00fcdemann.\nIl marchio della fabbrica, un pesce stilizzato in un cerchio rosso, venne ideato dall\u2019amico del ceramista Richard D\u00f6lker, Georg Trump, che si ispir\u00f2 probabilmente al marchio di \u201cFontana Limite\u201d di G\u00fcnther St\u00fcdemann, che presenta un pesce anch\u2019esso.\nLa I.C.S. divenne rapidamente un centro di produzione artistica frequentato dai maggiori esponenti del \u201cperiodo tedesco\u201d della ceramica di Vietri sul Mare. Gli artisti provengono in realt\u00e0 da molti paesi del nord Europa e non solo dalla Germania. Tra gli artisti pi\u00f9 noti che lavoreranno alla I.C.S. ricordiamo le pittrici tedesche Barbara Margarethe Therwald Hannasch e Marianne Amos, la pittrice russa Liesel Oppel, la pittrice svedese Olga Daibes, la pittrice svizzera Elisabeth Schweizer, il torniante tedesco Otto Piasche, la polacca Irene Kowaliska, i vietresi Giovannino Carrano (che diventa capo-pittore della fabbrica nel 1935) e Francesco Solimene, e l\u2019avellinese Guido Gambone.\nLa I.C.S. rivoluzion\u00f2 la produzione artistica vietrese, apportando innovazioni cromatiche e nuovi linguaggi decorativi influenzati dal lavoro degli artisti stranieri. Grazie a l'impulso di Flora Haag, la rivoluzione artistica della ceramica prodotta dalla I.C.S. consiste nella riqualificazione di oggetti di uso quotidiano\nFin dai primi mesi del 1927 Max Melamerson affid\u00f2 la direzione artistica della fabbrica a Richard D\u00f6lker, ma la collaborazione dur\u00f2 solo qualche mese, e si interruppe a causa di un grosso litigio. Max Melamerson affid\u00f2 allora la direzione artistica della sua fabbrica a Guido Gambone nel 1935.\nNegli anni trenta la I.C.S. vinse l\u2019appalto per produrre i pavimenti di Palazzo Venezia a Roma.\nNel 1936 Max Melamerson cominci\u00f2 una collaborazione con la manifattura fiorentina Cantagalli e invi\u00f2 alcuni suoi collaboratori, tra cui Guido Gambone e Francesco Solimene, a lavorare nella fabbrica di ceramica toscana.\nCon l\u2019inasprimento delle leggi razziali fasciste in Italia nel 1938, Max Melamerson cambi\u00f2 il nome e la ragione sociale della sua fabbrica che divenne M.A.C.S. (Manifattura Artistica Ceramica Salernitana), ma fu nello stesso anno anche obbligato a chiuderla. Nel 1940 i coniugi Melamerson vennero deportati nel campo di internamento di Ferramonti di Tarsia in Calabria.\nDi ritorno a Vietri sul Mare al termine della Seconda guerra mondiale, Max Melamerson cerc\u00f2 inutilmente di ricuperare ci\u00f2 che restava della sua casa e della sua manifattura. Lasci\u00f2 quindi Vietri sul Mare e si trasfer\u00ec a Roma, dove collabor\u00f2 con l\u2019Ar.Ce.Ro.\nMor\u00ec pochi anni dopo, nel 1948 a Roma."}
{"id": "8441384", "revid": "400694", "url": "https://it.wikipedia.org/wiki?curid=8441384", "title": "Daniele Fabbri", "text": "Biografia.\nFabbri ha studiato presso il Laboratorio Professionale \"Teatro Comico e Cabaret\" G. Basile negli anni 2003 e 2004, conseguendo poi il diploma nel 2007 presso la Scuola Internazionale di Teatro Jacques Lecoq nella sede di Roma, come aiuto regista e sceneggiatore. Ha frequentato anche diversi seminari di teatro, in particolare rivolti all'uso del corpo in scena. Negli anni scolastici ha frequentato corsi per clown e mimo, oltre a lezioni riguardanti la commedia dell\u2019arte e le discipline circensi applicate al teatro. Al contempo, frequentava i locali di cabaret romani e faceva pratica dei primi monologhi satirici (primo dei quali nel 2005 al Club Studio Uno di Roma).\n\u00c8 dichiaratamente ateo e anticlericale.\nFabbri ha iniziato a cimentarsi nella comicit\u00e0 da solista nel 2005 con lo spettacolo \"Tra il dire e il dire\", monologo a met\u00e0 tra cabaret e teatro che si rifaceva alla tradizione dell'avanspettacolo italiano, con monologhi, personaggi e imitazioni. Utilizza un nome d'arte fin dai primi spettacoli perch\u00e9 il vero cognome \u00e8 somigliante a quello del presentatore Massimo Giletti e, quindi, ha scelto di cambiarlo con il cognome di un comico che non si era presentato ad uno stesso concorso che vedeva partecipare entrambi. Nel 2006 vince il premio per il \"miglior testo\" al concorso di Cabaret Comix '06 presso il club Studio Uno di Roma. Nel 2008 vira definitivamente la sua comicit\u00e0 nella direzione della \"stand-up comedy\", scrivendo e interpretando lo spettacolo \"Farla franca negando l'evidenza\". Nella prima serata ad ingresso gratuito, riscuote un buon successo fra il pubblico.\nNel 2009 \u00e8 tra i fondatori del collettivo Satiriasi, con Giorgio Montanini, Filippo Giardina, Francesco De Carlo, Saverio Raimondo, Mauro Fratini, Velia Lalli e Pietro Sparacino, dove ha continuato a lavorare come autore e \"performer\". Dopo quattro stagioni, nel 2013 ha lasciato il gruppo per dedicarsi alla ricerca e alla sperimentazione in forma indipendente.\nNel 2010 diventa giornalista pubblicista, scrivendo recensioni di spettacolo e diverse inchieste a stampo satirico per diverse testate online, tra cui Fuorilemura.com. Inoltre, collabora come scrittore satirico su varie testate indipendenti online. Fra queste, dal 2008, con la rivista online \"ScaricaBile\", che ha segnato un punto di svolta nella carriera del comico, avvicinandolo al mondo del fumetto grazie ad uno dei fondatori nonch\u00e9 vignettista della testata Stefano Antonucci, che gli ha chiesto di collaborare ad un nuovo progetto: insieme hanno scritto \"Ges\u00f9 Crucifiction Tour\" (nel 2012), un fumetto autoprodotto a tema satirico-religioso che ebbe un sorprendente successo nel circuito indipendente, a cui sono seguiti \"Ges\u00f9 Cruci Fiction Tour - Volume 2\" e \"Ges\u00f9 Cruci Fiction Tour - Volume 3\" (rispettivamente nel 2013 e nel 2014).\nFra le altre pubblicazioni a fumetti nate dalla coppia Fabbri-Antonucci per Shockdom Edizioni, si ricordano anche: \"V for Vangelo\" (2015), \"Ges\u00f9: la trilogia\" (2015, a cura di G. Caputo), \"Adolf Hitler. Il piccolo F\u00fchrer\" (2017, con la collaborazione di Mario Perrotta ai disegni; libro per il quale ricevono una denuncia per plagio). Per Feltrinelli pubblicano \"Il timido anticristo\" (2018) e \"La fattoria dell'animale\" (2020); questi ultimi due fumetti vedono la collaborazione di Maurizio Boscarol ai disegni. Pubblicano anche la rivista a fumetti \"Quando c'era Lvi\" (uscita in quattro volumi nel biennio 2016-2017), salito agli onori della cronaca riguardo a un'aggressione subita da parte di alcuni esponenti del movimento neofascista Casapound presso la Fiera dei Fumetti ROMICS nell'aprile 2016, un fatto ricordato come \"il caso della Coca-Cola\".\nOltre alle esperienze televisive come attore, autore e comico, fra il 2015 e il 2019 ha collaborato ai programmi \"Natural Born Comedian\" e \"Natural Born Comedian 2\", \"Standup Comedy\" e \"Standup Comedy Special\" in qualit\u00e0 di performer. \u00c8 stato autore del programma \"SuperMax\" con il noto comico Max Giusti per Radio 2, seguendo Giusti anche come comico-spalla nel suo tour teatrale. Inoltre, \u00e8 stato fra gli interpreti di \"Comedy Central News\" con Saverio Raimondo e autore/interprete in \"Nemico Pubblico\" con Giorgio Montanini. Parallelamente ha presentato in vari club e teatri italiani i suoi spettacoli teatrali: \"Il timido Anticristo\" e \"Contiene parolacce\".\nFra il 2012 e il 2016 Fabbri \u00e8 stato anche autore in programmi radiofonici per RadioRai e Comedy Central.\nAd agosto 2017 si \u00e8 esibito al Fringe Festival di Edimburgo con lo spettacolo \"Il timido Anticristo\" (del 2016), per l'occasione tradotto in lingua inglese e intitolato: \"A Gentle, Shy Antichrist\".\nNel 2018 ha iniziato a registrare e distribuire sulle piattaforme Spotify, iTunes, Spreaker e YouTube il \"podcast\" dal titolo \"Contiene parolacce\", in cui propone il proprio punto di vista su fatti di cronaca e sociali. Il titolo proviene dallo spettacolo teatrale omonimo dello stesso Fabbri, scritto e interpretato nel 2015. Nel 2019, Fabbri ha presentato il suo nuovo spettacolo dal titolo \"Fakeminismo\", che affronta temi legati alle relazioni sociali fra uomini e donne.\nContemporaneamente alla carriera di comico satirico, Fabbri ha coltivato una attivit\u00e0 parallela come attore, sceneggiatore e regista teatrale.\nNel 2010 ha vinto il premio per la \"Miglior Regia\" al concorso Schegge d'Autore del Teatro Tordinona di Roma. Lo stesso anno recita nella compagnia teatrale Valdrada in \"Baccanti\", riadattamento buffonesco dell'opera di Euripide e vincitore del concorso Rota in Festival, e nello spettacolo satirico \"Tu Uomo!\", vincitore del primo premio allo SHORT Festival al Teatro dei Satiri di Roma.\nDal 2011 al 2015 \u00e8 stato attore e regista del variet\u00e0 comico \"Social Comedy Club,\" mentre dal 2009 al 2013 \u00e8 stato cantante e autore dei testi nel gruppo di teatro canzone Progetto Lodomaccanto."}
{"id": "8441387", "revid": "1976361", "url": "https://it.wikipedia.org/wiki?curid=8441387", "title": "Nuova B.C. Citt\u00e0 di Nettuno Baseball", "text": ""}
{"id": "8441389", "revid": "767487", "url": "https://it.wikipedia.org/wiki?curid=8441389", "title": "Vocale quasi posteriore quasi chiusa non arrotondata", "text": "La vocale quasi posteriore quasi chiusa non arrotondata \u00e8 un suono vocalico presente in alcune lingue parlate. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 A_\"_o.\nOccorrenze.\nLa trascrizione di questo fonema non \u00e8 ufficiale nell'IPA. Tuttavia, \u00e8 riscontrabile in alcune lingue, in alcune come allofono, in altre come fonema vero e proprio. Ecco alcuni esempi elencati:\nIn italiano.\nIn italiano standard tale fono non \u00e8 presente.\nIn irlandese.\nIn irlandese tale fono \u00e8 presente in alcuni dialetti, ad esempio \u00e8 presente nel dialetto Ulster come allofono di /\u026a/. Ad esempio si trova nella parola \"aggail\" \"bollente\" .\nIn portoghese.\nIn portoghese tale fono appare come allofono di /\u0268/ e appare solo in sillabe accentate. Ad esempio si riscontra in \"pegar\" \"tenere\" .\nIn turco.\nIn turco tale fono appare come allofono di /\u026f/ in sillabe finali aperte. Si trova ad esempio in \"ac\u0131\" \"dolore\" .\nIn coreano.\nIn coreano tale fono appare come allofono di /\u026f/. Si riscontra ad esempio in \uc5b4\ub978 romanizzato \"eoreun\" \"anziano, adulto\" .\nIn vietnamita.\nIn vietnamita tale fono appare come allofono di /\u026f/. \u00c8 presente ad esempio in \"tu\" \"parola\" ."}
{"id": "8441390", "revid": "599013", "url": "https://it.wikipedia.org/wiki?curid=8441390", "title": "Dominic Dale", "text": "Biografia.\nDominic Dale \u00e8 nato e ha trascorso i primi anni di vita a Coventry, in Inghilterra ma, a causa del licenziamento di suo padre, ha preferito trasferirsi in un cottage del Galles e da allora si ritiene un gallese. Tra il 2007 e il 2011 ha vissuto a Vienna in Austria con la sua allora fidanzata.\nDale \u00e8 considerato uno dei giocatori di snooker che pi\u00f9 sa coinvolgere il pubblico durante gli incontri: per citare un esempio, egli ha intonato la canzone \"My Way\" durante la conferenza stampa post-match, dopo aver vinto in semifinale allo Shanghai Masters 2007 e la finale dello Shoot-Out 2014; negli anni passati era anche solito vederlo con una capigliatura bionda o con una variet\u00e0 di vestiti diversi al tavolo.\nOccasionalmente \u00e8 anche commentatore per la BBC ed Eurosport.\nCarriera.\n1992-1997.\nDale diventa professionista nel 1992, dopo aver vinto il Welsh Amateur Championship nel 1991, battendo David Bell in finale per 8-7. Il suo esordio nel Main Tour arriva allo European Open 1993, dove viene eliminato al primo turno da Mike Hallett.\nNel 1997 riesce a qualificarsi al Campionato mondiale sconfiggendo Jonathan Birch e Willie Thorne nei turni preliminari. Una volta arrivato al Crucible Theatre di Sheffield, il gallese vince al frame decisivo il primo turno contro Tony Drago, testa di serie numero 15, ma perde al secondo contro John Higgins per 13-5.\nStagione 1997-1998: Il primo titolo Ranking.\nDale inizia la stagione 1997-1998 vincendo inaspettatamente il Grand Prix, dopo essere partito dalle qualificazioni da testa di serie numero 54. Nel tabellone principale elimina Andy Hicks al primo turno, poi prosegue battendo il 6 volte campione del mondo Steve Davis per 5-2, Dave Harold, Chris Small e Jimmy White in semifinale, con il punteggio di 6-2. In finale incontra Higgins e, al termine di un match in cui non \u00e8 mai stato sotto, Dominic Dale vince il suo primo titolo Ranking in carriera a 26 anni. Il trionfo a Bournemouth non \u00e8 per\u00f2 seguito da altre buone prestazioni, infatti il gallese arriva massimo al terzo turno in tre eventi (Qualificazioni al Masters, Welsh Open e British Open), mancando inoltre la qualificazione al Campionato del mondo.\n1998-2007.\nPartito al 23\u00ba posto nel Ranking all'inizio della stagione 1998-1999, Dale non riesce a conquistare nessun buon piazzamento, arrivando per\u00f2 a partecipare al Campionato mondiale a fine annata, dove tuttavia viene subito eliminato da Nigel Bond al primo turno.\nNell'anno solare 2000, il gallese arriva in semifinale al Thailand Masters, nella quale viene battuto dal suo connazionale Mark Williams per 5-1; in questo torneo Dale era riuscito anche a sconfiggere Steve Davis per 5-1 al primo turno. Successivamente figura bene al Campionato mondiale, arrivando fino ai quarti di finale, in cui esce per mano di Joe Swail (13-9), dopo aver battuto Peter Ebdon al primo turno per 10-6 e David Gray al secondo con il risultato netto di 13-1.\nNel 2003 e nel 2004 Dale raggiunge e perde le finali dell'evento di qualificazione al Masters, che lo avrebbe portato a disputare il torneo per la prima volta in carriera, e la General Cup. In seguito arriva in semifinale al Welsh Open 2004, alla Malta Cup 2006 e al Northern Ireland Trophy 2006; nel primo e nel terzo viene battuto da Ronnie O'Sullivan 6-1 e 6-0, mentre nel secondo \u00e8 John Higgins a sconfiggerlo per 6-3.\nShanghai Masters 2007.\nCome per il Grand Prix nel 1997, il gallese vince lo Shanghai Masters 2007 non iniziando dal tabellone principale. In questo caso Dale esordisce dal turno delle wildcard, vinto contro Liu Chuang 5-1, accedendo poi al quarto turno di qualificazione, in cui batte Rory McLeod per 5-0. Nella fase finale vince contro Ken Doherty (5-3), Adrian Gunnell e Dave Harold (5-1) e contro Mark Selby in semifinale con il punteggio di 6-3. La finale \u00e8 tutta gallese, Dale affronta Ryan Day, partito direttamente dalla fase a eliminazione diretta; dopo un equilibrio iniziale, il suo avversario si porta sul 2-6, con Dale che termina la prima sessione vincendo l'ultimo frame, interrompendo una striscia di quattro persi. Inizia la seconda sessione con una serie da 143 e prosegue portando a casa tutti i successivi frames, rimontando quindi dal 2-6 al 10-6, ottenendo il successo di fronte allo stupore degli addetti ai lavori.\n2007-.\nLa sua carriera prosegue con alcuni alti e bassi. Nel 2010 ottiene il successo in finale al sesto evento del Players Tour Championship, battendo Martin Gould per 4-3. Nel gennaio 2014 vince lo Shoot-Out, titolo Non-Ranking. In seguito ottiene diversi quarti, tra cui quelli al Campionato mondiale dello stesso anno: dopo aver eliminato Andrew Higginson nell'unico turno di qualificazione da lui disputato, Dale sconfigge Mark Davis e Michael Wasley, uscendo contro Barry Hawkins dopo un incontro tiratissimo finito al 25\u00b0 e frame decisivo. Ottiene poi due semifinali al Six-Red World Championship 2014 e al Paul Hunter Classic 2016. "}
{"id": "8441393", "revid": "195924", "url": "https://it.wikipedia.org/wiki?curid=8441393", "title": "Google One", "text": "Google One \u00e8 un servizio offerto da Google che offre spazio di archiviazione online.\nOgni account Google ha gratuitamente a disposizione uno spazio di 15 GB di archiviazione condiviso tra Drive, Gmail e Foto. Gli spazi a pagamento di One partono da 100 GB per arrivare ad un massimo di 30 TB.\nGoogle One ha rimpiazzato i piani a pagamento di Google Drive per sottolineare che lo spazio d'archiviazione \u00e8 utilizzato da tutti i servizi Google e non solo da Drive. In pratica, Google One \u00e8 il servizio che unifica e integra lo storage Google condiviso tra le diverse applicazioni Google, semplificandone l'utilizzo e monitoraggio.\nOltre all'accesso al servizio via web esiste anche l'omonima app disponibile su Google Play. \nArchiviazione.\nI piani d'archiviazione di Google One riprendono quelli precedentemente disponibili su Google Drive. Google ha tuttavia rimosso il piano da 1 TB e aggiunto quello da 200 GB e ridotto il prezzo di quello da 2 TB da \u20ac 19,99 a \u20ac 9,99 per mese.\nIl piano attivo si rinnova automaticamente ogni mese, salvo disdetta. L'utente pu\u00f2 passare a un piano superiore o inferiore in qualsiasi momento. Lo spazio di archiviazione pu\u00f2 essere condiviso con massimo 5 persone del proprio nucleo familiare. Alcuni elementi non influiscono sullo spazio di archiviazione: Documenti, Moduli, Fogli, Sites e Presentazioni. I file condivisi - a meno che l'utente che ne usufruisce non ne crei una copia personale - non occupano lo spazio d'archiviazione in quanto, essendo file condivisi, occupano lo spazio di archiviazione del creatore e non dell'utente utilizzatore. A partire da maggio 2021 anche le foto e i video caricati in Google Foto con \"Alta qualit\u00e0\" influiscono sullo spazio di archiviazione, nonostante la loro qualit\u00e0 sia ridotta rispetto all'originale. Le foto e i video caricati in \"Alta qualit\u00e0\" fino a maggio 2021 non influiranno sullo spazio di archiviazione. Inoltre, gli utenti che utilizzano un piano di Google One a pagamento sono distinguibili da un cerchio con i colori di Google intorno all'immagine profilo.\nStoria.\nGoogle ha annunciato il servizio a maggio 2018, attivandolo il 15 agosto 2018 inizialmente solo negli Stati Uniti. A novembre 2018 \u00e8 arrivato anche in Italia, ma il rilascio \u00e8 avvenuto in maniera graduale.\nDa luglio 2021, in Android 8 (e superiori) Google utilizza Google One come servizio predefinito in Android di backup e ripristino (sostituendo Google Drive), associato all'account Google prescelto dall'utente del dispositivo. \u00c8 proposto il piano di archiviazione gratuito ma pu\u00f2 essere impostato quello premium."}
{"id": "8441402", "revid": "30610", "url": "https://it.wikipedia.org/wiki?curid=8441402", "title": "Fondazione vaticana Giovanni Paolo I", "text": "La Fondazione vaticana Giovanni Paolo I venne istituita il 28 aprile 2020 in Vaticano direttamente da papa Francesco, a seguito del desiderio di promuovere il pensiero, la figura, gli insegnamenti e lo studio degli scritti del venerabile servo di Dio Giovanni Paolo I.\nIl Santo Padre Francesco conferisce al suddetto Ente una personalit\u00e0 giuridica canonica e civile retta secondo le leggi canoniche, da quelle vigenti nella Citt\u00e0 del Vaticano e dall\u2019annesso Statuto, approvato dal Sommo Pontefice.\nScopi.\nGli scopi della \"Fondazione Vaticana Giovanni Paolo I\" sono descritti nel \"rescriptum ex audientia ss.mi\" pubblicato il 28 aprile 2020 sul bollettino della sala stampa della Santa Sede, sintetizzati qui cos\u00ec:\nPatrimonio.\nIl patrimonio della \"Fondazione vaticana Giovanni Paolo I\" \u00e8 costituito:\nOrgani direttivi.\nGli organi che guidano la \"Fondazione vaticana Giovanni Paolo I\" sono cos\u00ec composti:\nIl Consiglio di Amministrazione ha deliberato che in questa prima fase delle attivit\u00e0 della Fondazione, prenderanno parte ai lavori del Comitato Scientifico, il Prefetto dell'Archivio apostolico vaticano, mons. Sergio Pagano e il Prefetto della Biblioteca apostolica vaticana, mons. Cesare Pasini."}
{"id": "8441416", "revid": "1941865", "url": "https://it.wikipedia.org/wiki?curid=8441416", "title": "Reggenza di Toba Samosir", "text": ""}
{"id": "8441417", "revid": "1634976", "url": "https://it.wikipedia.org/wiki?curid=8441417", "title": "Dieta Tirolese", "text": ""}
{"id": "8441418", "revid": "1573940", "url": "https://it.wikipedia.org/wiki?curid=8441418", "title": "Chiesa dei Santi Pietro, Paolo e Colombano", "text": "La chiesa dei Santi Pietro, Paolo e Colombano \u00e8 la chiesa parrocchiale del paese di Fombio, nella diocesi di Lodi.\nStoria.\nLa chiesa venne costruita nel 1611 sul luogo gi\u00e0 occupato da un luogo di culto di epoca medievale fondato dal monastero di San Pietro in Ciel d'Oro di Pavia.\nLa costruzione, in origine a navata unica, venne ampliata nell'Ottocento aggiungendovi due navate laterali, una nuova facciata e una torre campanaria.\nFino al 1819 la parrocchia di Fombio apparteneva alla diocesi di Piacenza; in tale data, con bolla papale emanata da Pio VII, pass\u00f2 alla diocesi di Lodi.\nCaratteristiche.\nLa chiesa \u00e8 posta nel centro del paese, lungo la strada provinciale Mantovana.\nLa facciata \u00e8 in stile neorinascimentale, conclusa lateralmente da due volute.\nL'interno, a tre navate, \u00e8 stato pi\u00f9 volte modificato; si caratterizza per l'alta cupola posta su un tamburo cilindrico decorato da affreschi rappresentanti i profeti."}
{"id": "8441420", "revid": "4252", "url": "https://it.wikipedia.org/wiki?curid=8441420", "title": "Incy Wincy Spider", "text": ""}
{"id": "8441424", "revid": "1123217", "url": "https://it.wikipedia.org/wiki?curid=8441424", "title": "Boletus impolitus", "text": ""}
{"id": "8441426", "revid": "1123217", "url": "https://it.wikipedia.org/wiki?curid=8441426", "title": "Xerocomus impolitus", "text": ""}
{"id": "8441430", "revid": "287204", "url": "https://it.wikipedia.org/wiki?curid=8441430", "title": "Mistakes (Jonas Blue e Paloma Faith)", "text": "Mistakes \u00e8 un singolo del DJ e produttore britannico Jonas Blue e della cantante britannica Paloma Faith, pubblicato il 28 febbraio 2020.\nVideo musicale.\nIl videoclip ufficiale della canzone \u00e8 stato pubblicato il 16 marzo 2020."}
{"id": "8441431", "revid": "1123217", "url": "https://it.wikipedia.org/wiki?curid=8441431", "title": "Boletus appendiculatus", "text": ""}
{"id": "8441438", "revid": "62004", "url": "https://it.wikipedia.org/wiki?curid=8441438", "title": "Alexander Kamp Egested", "text": ""}
{"id": "8441439", "revid": "785863", "url": "https://it.wikipedia.org/wiki?curid=8441439", "title": "Vadim Ivanovi\u010d Jusov", "text": ""}
{"id": "8441447", "revid": "1123217", "url": "https://it.wikipedia.org/wiki?curid=8441447", "title": "Leccinum crocipodium", "text": ""}
{"id": "8441448", "revid": "76963", "url": "https://it.wikipedia.org/wiki?curid=8441448", "title": "Arthur Shirley", "text": ""}
{"id": "8441449", "revid": "729019", "url": "https://it.wikipedia.org/wiki?curid=8441449", "title": "Abracadabra (Amir)", "text": "Abracadabra \u00e8 un EP del rapper italiano Amir, pubblicato il 23 dicembre 2016."}
{"id": "8441450", "revid": "729019", "url": "https://it.wikipedia.org/wiki?curid=8441450", "title": "Un quarto d'ora di celebrit\u00e0", "text": "Un quarto d'ora di celebrit\u00e0 \u00e8 un EP del rapper Amir, pubblicato il 1\u00ba gennaio 2015."}
{"id": "8441456", "revid": "76963", "url": "https://it.wikipedia.org/wiki?curid=8441456", "title": "Donna Vivino", "text": "Biografia.\nDonna Vivino ha fatto il suo debutto nel mondo dello spettacolo da bambina con la serie TV \"Hometown\" nel 1985 e nel 1987 fece il suo debutto a Broadway nella prima di \"Les Mis\u00e9rables\", in cui interpretava Cosette da bambina. Gran parte della sua carriera si \u00e8 svolta nel mondo del teatro musicale e la Vivino \u00e8 tornata a recitare a Broadway nel 2006 in \"Hairspray\" e nel \"Wicked\", in cui era la prima sostituta per il ruolo della protagonista Elphaba tra il 2011 e il 2013.\nLa Vivino ha ricoperto ruoli di primo piano nelle tourn\u00e9e nazionali di musical di Broadway, tra cui Elphaba nel primo (2007-2008) e nel secondo (2008-2010) tour statunitense di \"Wicked\" e Grizabella in \"Cats\" (2020). L'attrice \u00e8 molto attiva anche sulle scene di Los Angeles, dove ha recitato nel musical Premio Pulitzer \"Next to Normal\" e in \"Merrily We Roll Along\" per la regia di Michael Arden, venendo candidata al Los Angeles Ovation Award per la sua interpretazione."}
{"id": "8441468", "revid": "767487", "url": "https://it.wikipedia.org/wiki?curid=8441468", "title": "Mariano da Siena", "text": "Rettore della parrocchia di San Pietro Ovile, il 9 aprile 1431 parte da Siena per Gerusalemme, dove si era gi\u00e0 recato in due viaggio precedenti. A differenza delle sue prime visite, in questa occasione scrive un \"Pellegrinaggio in Terrasanta\", dettagliato resoconto che costituisce uno delle principali testimonianze dei viaggi in Medio Oriente nella prima met\u00e0 del XV secolo. \nAccompagnato da altri due sacerdoti, segue a piedi l'itinerario Chiusi, Perugia, Gubbio, Urbino, Ravenna e Venezia, dove si imbarca con i compagni alla volta di Giaffa. Arrivato a Gerusalemme fine maggio, vi soggiorna almeno due settimane. Al ritorno sbarca in Puglia, visita San Michele del Gargano e prosegue per il Molise, l'Abruzzo, l'Umbria e la Val d'Orcia. \u00c8 a Siena il 4 agosto, dopo quattro mesi di viaggio. Come altri scrittori di viaggi dell'epoca, nell'illustrare le terre visitate ricorre sovente a paragoni con paesaggi o edifici della terra d'origine. La sua testimonianza \u00e8 particolarmente preziosa per la descrizione della liturgia al Santo Sepolcro e delle abitudini dei pellegrini "}
{"id": "8441485", "revid": "76963", "url": "https://it.wikipedia.org/wiki?curid=8441485", "title": "Jim Jacobs", "text": "Biografia.\nJim Jacobs \u00e8 nato a Chicago, figlio di Norma Mathison e Harold Jacobs. Cominci\u00f2 a suonare e comporre musica rock durante l'adolescenza e a partire dagli anni sessanta recit\u00f2 in oltre cinquanta tra opere di prosa e musical in scena a Chicago e nell'Illinois. Nel 1970 fece il suo debutto a Broadway in veste d'attore con la commedia \"No Place to be Somebody\", in cui continu\u00f2 a recitare anche nel tour statunitense.\nJacobs \u00e8 noto soprattutto essere stato l'autore insieme a Warren Casey del musical \"Grease\", di cui scrisse il libretto, la colonna sonora e i testi. Il musical debutt\u00f2 a Chicago nel 1971, a Broadway nel 1972 e a Londra nel 1973. Il successo internazionale del musical, consolidato dall'omonimo film con John Travolta e Olivia Newton-John, port\u00f2 lo show ad essere portato in scena in oltre 30 Paesi, facendo il suo debutto in Italia nel 1997. \"Grease\" inoltre valse a Jacobs e Casey una candidatura al Tony Award al miglior libretto di un musical e al Grammy Award al miglior album di un musical teatrale. Nessuno di lavori successi di Jacobs godette del successo di \"Grease\", anche se l'autore torn\u00f2 a collaborare con Casey nei musical \"Island of Lost Coeds\".\nJim Jacobs \u00e8 stato sposato con Diane Rita Gomez dal 1965 al 1974 e con Denise Nettleton dal 1978. Jacobs \u00e8 padre di tre figli."}
{"id": "8441496", "revid": "380453", "url": "https://it.wikipedia.org/wiki?curid=8441496", "title": "Sultanlar Ligi 2018-2019", "text": "La Sultanlar Ligi 2018-2019, 35\u00aa edizione della massima serie del campionato turco di pallavolo femminile, si \u00e8 svolta dal 2 novembre 2018 al 5 maggio 2019: al torneo hanno partecipato 12 squadre di club turche e la vittoria finale \u00e8 andata per la decima volta, la seconda consecutiva, al .\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nAl punteggio ottenuto per effetto dei risultati delle partite \u00e8 stato sommato un \"punteggio bonus\" derivante dai risultati del settore giovanile di ciascuna formazione.\nL'ordine del posizionamento in classifica \u00e8 stato definito in base a:\nSquadre partecipanti.\nAlla Sultanlar Ligi 2018-2019 hanno partecipato dodici squadre: dalla Voleybol 1. Ligi 2017-18 sono state promosse il e il , rispettivamente prima e seconda classificata al termine del girone finale dei play-off promozione. Fra le formazioni aventi diritto, il ha rinunciato alla partecipazione al torneo e ha ceduto il titolo sportivo al , retrocesso al termine della stagione 2017-18, mentre il ha cessato le proprie attivit\u00e0\ncedendo il titolo sportivo, e contestualmente anche la qualificazione alla Challenge Cup conquistata con il quinto posto della stagione precedente, all', nell'annata 2017-18 impegnata in Voleybol 2. Ligi.\nTorneo.\nRegular season.\nClassifica.\nLegenda:\nPlay-out.\nClassifica.\nLegenda:"}
{"id": "8441499", "revid": "2145513", "url": "https://it.wikipedia.org/wiki?curid=8441499", "title": "Gilead Sciences", "text": "La Gilead Sciences \u00e8 un'azienda statunitense di biofarmaceutica attiva nell'ambito della ricerca, sviluppo e commercializzazione di farmaci.\nLa societ\u00e0 si concentra principalmente sulla produzione di farmaci antivirali utilizzati nel trattamento dell'HIV, dell'epatite B, dell'epatite C e dell'influenza, tra cui Harvoni, Sovaldi e \nRemdesivir. Fondata nel 1987 e con sede a Foster City in California, la Gilead \u00e8 membro del NASDAQ Biotechnology Index e dell'indice S&amp;P 500."}
{"id": "8441501", "revid": "112625140", "url": "https://it.wikipedia.org/wiki?curid=8441501", "title": "Warren Casey", "text": "Biografia.\nWarren Casey nacque a New York, figlio di Peter L. Casey e Signe Ginman. Dopo la laurea alla Syracuse University nel 1957, negli anni sessanta conobbe Jim Jacobs mentre entrambi lavoravano come attori nei teatri di Chicago. Il duo si mise a scrivere un musical sugli adolescenti nella Chicago degli anni 50 e il risultato dei loro sforzi, il musical \"Grease\", debutt\u00f2 proprio a Chicago nel 1971. \"Grease\" ottenne da subito un grande successo, tanto da essere riproposto a Broadway nel 1972, a Londra nel 1973 ed essere portato in scena in oltre venti Paesi al mondo; in Italia il musical \u00e8 stato portato in scena regolarmente a partire dal debutto nel 1997. La reputazione e il successo internazionale di \"Grease\" fu ulteriormente consolidato dall'omonimo adattamento cinematografico con Olivia Newton-John e John Travolta. \"Grease\" valse inoltre a Casey e Jacobs una candidatura al prestigioso Tony Award al miglior libretto di un musical.\nDopo il trionfo di \"Grease\", Casey non riusc\u00ec mai a replicare lo stesso successo, pur essendo tornato a collaborare con Jacobs nel musical \"Island of Lost Coeds\". Rimase comunque attivo sulle scene di Chicago, recitando nella prima del dramma di David Mamet \"Sexual Perversity in Chicago\" (1974), scrivendo il dramma \"Mudgett\" (1976), componendo la musica per un allestimento de \"La dodicesima notte\" ed unendosi alla tourn\u00e9e statunitense del musical di Andrew Lloyd Webber \"Cats\".\nDichiaratamente omosessuale, Casey mor\u00ec di AIDS a Chicago all'et\u00e0 di cinquantatr\u00e9 anni. Al momento della morte il suo compagno era Burt Cohen."}
{"id": "8441508", "revid": "2048388", "url": "https://it.wikipedia.org/wiki?curid=8441508", "title": "Gus Trikonis", "text": "Biografia.\nGus Trikonis fece il suo debutto a Broadway nel 1958 con il musical \"West Side Story\", poi apparire tre anni pi\u00f9 tardi anche nell'omonimo adattamento cinematografico ad opera di Jerome Robbins e Robert Wise. Nel 1964 torn\u00f2 a Broadway nel musical \"Bajour\" e recit\u00f2 accanto a Debbie Reynolds nel film \"Voglio essere amata in un letto d'ottone\". Continu\u00f2 a recitare sul grande schermo fino alla fine degli anni sessanta e dirigere episodi per la televisione per tutti gli anni ottanta e novanta. Tra il 1969 e il 1981, Trikonis diresse anche otto film per il cinema e la televisione, tra cui \"Touched by Love\".\nVita privata.\nTrikonis \u00e8 stato sposato con Goldie Hawn dal 1969 al 1976. Ha una sorella, Gina Trikonis, che ha recitato con lui in \"West Side Story\"."}
{"id": "8441515", "revid": "767487", "url": "https://it.wikipedia.org/wiki?curid=8441515", "title": "P\u0451tr Velikij", "text": "P\u0451tr Velikij (\"\u041f\u0451\u0442\u0440 \u0412\u0435\u043b\u0438\u043a\u0438\u0439\") \u00e8 un film del 1910 diretto da Kaj Ganzen e Vasilij Michajlovi\u010d Gon\u010darov."}
{"id": "8441518", "revid": "767487", "url": "https://it.wikipedia.org/wiki?curid=8441518", "title": "La dama di picche (film 1910)", "text": "La dama di picche (\"\u041f\u0438\u043a\u043e\u0432\u0430\u044f \u0434\u0430\u043c\u0430, Pikovaja dama\") \u00e8 un film del 1910 diretto da P\u0451tr Ivanovi\u010d \u010cardynin, tratto dall'omonimo racconto di Pu\u0161kin."}
{"id": "8441521", "revid": "400694", "url": "https://it.wikipedia.org/wiki?curid=8441521", "title": "Ma\u0142gorzata Kidawa-B\u0142o\u0144ska", "text": "Biografia.\n\u00c8 stata Maresciallo del Sejm dal 25 giugno 2015 all'11 novembre 2015, mentre nella nona e nella decima legislatura ne ha assunto le funzioni vicarie.\nHa ricoperto vari ruoli ministeriali, come quello di Segretario di Stato nel governo di Donald Tusk (2012-2014) e di Ewa Kopacz (2014-2015) e di portavoce per entrambi i governi nel 2014 e 2015. \u00c8 stata la candidata di spicco di Piattaforma Civica alle elezioni parlamentari del 2019, vinte da Diritto e Giustizia."}
{"id": "8441522", "revid": "1573940", "url": "https://it.wikipedia.org/wiki?curid=8441522", "title": "Setophaga pharetra", "text": "La parula sagittata (setophaga pharetra ) \u00e8 un uccello passeriforme appartenente alla famiglia dei Parulidae."}
{"id": "8441525", "revid": "767487", "url": "https://it.wikipedia.org/wiki?curid=8441525", "title": "Alvis 4.3 litre", "text": "La Alvis 4.3 litre \u00e8 un'autovettura prodotta dalla casa automobilistica britannica Alvis dal 1936 al 1940.\nDescrizione.\nLa Alvis 4.3 litre fu realizzata per sostituire la Alvis 3\u00bd litre. Nel 1936 venne introdotta la 4,3 litre SA che aveva un motore in linea a sei cilindri avente una cilindrata di 4.387\u00a0cm\u00b3 (alesaggio \u00d7 corsa = 92\u00a0mm x 110\u00a0mm), dotato di tre carburatori SU ed erogante una potenza di 137 CV (101\u00a0kW) a 3600 giri/min.\nIl telaio era disponibile con passo corto da 3.150\u00a0mm o lungo da 3.226\u00a0mm. La larghezza della carreggiata era la stessa della 3\u00bd litre, pari a di 1.422\u00a0mm, dalla quale riprendeva anche le sospensioni con al retrotreno un assale rigido con molle a balestra semiellittica e all'avantreno sospensioni a ruote indipendenti con molle a balestra. La velocit\u00e0 massima era di 161\u00a0km/h.\nLa 4,3 litre era disponibile in tre configurazione di carrozzeria: berlina, cabriolet e turismo. La Alvis consegnava solitamente solo il telaio e la meccanica, con il cliente che in seguito faceva installare la scocca da un carrozziere per conto di terzi. Nel 1940 la produzione del 4.3 litre fu interrotta a causa dello scoppio della seconda guerra mondiale, che costrinse la Alvis a convertire i propri impianti alla produzione bellica."}
{"id": "8441528", "revid": "183114", "url": "https://it.wikipedia.org/wiki?curid=8441528", "title": "Maurizio Fagiolo", "text": ""}
{"id": "8441536", "revid": "729019", "url": "https://it.wikipedia.org/wiki?curid=8441536", "title": "Piccola centrale idroelettrica Ottenbach", "text": "La Piccola centrale idroelettrica Ottenbach storica \u00e8 un esempio di piccolo idroelettrico gi\u00e0 appartenente all'ex setificio A. F. Haas &amp; Co. di Ottenbach (Canton Zurigo). \u00c8 conservata nel suo stato originale del 1920 come testimonianza storica di archeologia industriale funzionante. L'insieme di fabbrica, centrale elettrica e strutture idrauliche \u00e8 un bene culturale sotto tutela del patrimonio cantonale dei monumenti storici.\nStoria.\nDal 1645 in poi, i mugnai di Ottenbach e Rickenbach utilizzarono anche l'acqua della Reuss per macinare il grano, in quanto durante i mesi estivi i torrenti del villaggio non fornivano abbastanza acqua. Nel 1833 il Canton Zurigo concesse il diritto di sfruttamento dell\u2019acqua per l'esercizio di un mulino di grano. Nel 1836 il mugnaio Jakob Beerli costru\u00ec un canale con uno sbarramento per regolare il flusso dell'acqua dalla Reuss verso la ruota del mulino.\nDalla fine del XVIII secolo l'industria tessile si era diffusa a Ottenbach come Verlagssystem. Nel 1784 la filatura del cotone occupava il 49% della popolazione (430 persone, di cui 287 tutto l'anno). All'inizio del XIX secolo esistevano circa 350 telai e la Mechanische Seidenstoffweberei Z\u00fcrich impiegava pi\u00f9 di 200 persone del comune di Ottenbach e dei suoi dintorni.\nNel 1869 la Mechanische Seidenstoffweberei Z\u00fcrich (di propriet\u00e0 della Bodmer &amp; H\u00fcrlimann) acquist\u00f2 l'ex mulino da Heinrich Schmid, che lo aveva acquistato da suo cugino Jakob Beerli e lo trasform\u00f2 in una tessitura. Il 9 novembre 1871, i signori Bodmer &amp; H\u00fcrlimann ricevettero dal canton Zurigo la concessione dei diritti di sfruttamento dell\u2019acqua no 19, firmata da Gottfried Keller, segretario di Stato. Non conteneva che piccole modifiche rispetto alla vecchia concessione del 1833. L'energia idraulica veniva utilizzata per l'azionamento meccanico diretto dei telai attraverso l'albero principale e il sistema di trasmissione ancora oggi in funzione. Nel 1881 la ruota del mulino fu sostituita da una turbina Jonval (Bell Maschinenfabrik). Nel 1909, secondo i progetti dell'ufficio di ingegneria Hickel di Lucerna, il vecchio impianto di turbine fu ristrutturato con la costruzione di un nuovo edificio di turbine; inoltre il letto del canale di deflusso fu abbassato in modo da poter inserire una nuova turbina Francis (Maschinenfabrik Uzwil) nel vecchio canale inattivo. In inverno, durante la scarsit\u00e0 di acqua, al posto del sistema di turbine \u00e8 stato accoppiato alle trasmissioni una locomobile. Il carbone necessario veniva trasportato con due carri trainati da cavalli dalla stazione di Affoltern am Albis fino a Ottenbach.\nNel 1920 furono costruite le attuali componenti dell'impianto e i telai furono azionati con l\u2019elettricit\u00e0 prodotta da una nuova e pi\u00f9 potente turbina Francis (Bell Maschinenfabrik) e da un generatore elettrico BBC. Durante la crisi economica mondiale, l'azienda \u00e8 stata ceduta alla Seiden- und Dekorationsstoffweberei A.F. Haas &amp; Co., che ha continuato la produzione fino al 1970 e che da allora gestisce un'attivit\u00e0 di commercio tessile, oggi la Haas Shopping.\nCome misura di protezione delle rive della Reuss, nel 1977 il canton Zurigo acquist\u00f2 l'adiacente riserva naturale di Bibelaas, compresa la piccola centrale elettrica, un canale e la diga di strabordo. Nel 2011/12, a causa dei danni causati dalle inondazioni del 2005 e del 2007, \u00e8 stato necessario riparare il canale superiore e la diga di strabordo.\nCanale della fabbrica e diga di strabordo.\nCon la diga di strabordo lunga 200 metri \u2013 la pi\u00f9 lunga del genere nel Canton Zurigo \u2013 l'acqua della Reuss viene convogliata attraverso quattro paratoie di ingresso fino al canale di adduzione (superiore). Le paratoie di ingresso possono essere movimentate per regolare la quantit\u00e0 d'acqua che scorre nel canale superiore. La paratoia della ghiaia viene utilizzata per eliminare la ghiaia e la sabbia dal canale della diga di strabordo. A tale scopo viene aperta una volta all'anno per qualche giorno.\nLa piccola centrale elettrica \u00e8 una centrale ad acqua corrente in cui il livello dell'acqua dei canali di adduzione e di restituzione (superiore e inferiore) \u00e8 lo stesso e l'acqua pu\u00f2 essere stoccata solo per un breve periodo di tempo chiudendo il troppopieno o la paratoia a vuoto. Quando la paratoia \u00e8 chiusa, l'acqua viene trattenuta fino a quando trabocca dal pannello di legno.\nDurante il funzionamento, la paratoia a vuoto \u00e8 chiusa e la paratoia di ingresso della turbina (contattori a piastre) \u00e8 sollevata. Sollevando la paratoia di ingresso della turbina, l'acqua pu\u00f2 fluire dal canale superiore attraverso il rastrello di scarico nella struttura di ingresso. Un ingranaggio a vite senza fine viene utilizzato per spostare una cremagliera dentata fissata alla paratoia per sollevare o abbassare i pannelli di legno (contattore, paratoia) costituiti da pi\u00f9 tavole nelle loro guide laterali. Il canale, la diga di strabordo, le paratoie alluvionali e di entrata sono rimaste praticamente invariate dal 1900. L'acqua turbinata ritorna nella Reuss attraverso il canale inferiore.\nImpianto della turbina.\nLe macchine e le installazioni dell\u2019impianto della turbina risalgono al 1920, quando i telai furono convertiti al funzionamento elettrico. La turbina, l'apparato di guida e la camera dell'acqua si trovano nel seminterrato. Nella sala macchine, la grande ruota dentata conica, che si trova sull'asse della turbina, dotata di denti originali in legno del 1920, \u00e8 messa in moto dalla forza di rotazione della turbina. Con la piccola ruota dentata conica e le trasmissioni, la forza di rotazione viene trasmessa all'albero principale, che aziona il generatore a 1000 giri al minuto. Il regolatore misura la velocit\u00e0 di rotazione e poi regola il flusso d'acqua alla turbina per adattare la prestazione alla fornitura d'acqua. Nel funzionamento autonomo mantiene la frequenza di rete di 50\u00a0Hz.\nTurbina e sistema di guida.\nL'alimentazione con acqua pu\u00f2 essere regolata mediante il sistema di guida disposto attorno alla turbina, composta da pale regolabili. L'acqua scorre attraverso il sistema di palette guida sulle pale della turbina Francis della Maschinenfabrik Bell da circa 62\u00a0kW (84 CV) e la mette in rotazione.\nTrasmissione della forza.\nA partire dal 1920, con l'elettrificazione, i telai non sono pi\u00f9 azionati meccanicamente dall'albero principale, ma dalla corrente elettrica prodotta dal generatore. L'elettricit\u00e0 in eccesso \u00e8 stata immessa nella rete pubblica a partire dal 1939 e la rete ha determinato la frequenza del generatore. Il complesso sistema di trasmissione con grandi pulegge e cinghie di cuoio ricordano i tempi prima del 1920. Per contro, quando la turbina non era in funzione, l'elettricit\u00e0 poteva essere prelevata dalla rete.\nIl generatore sincrono trifase con eccitatore annesso, costruito nel 1920 da Brown, Boveri &amp; Cie ha una potenza di 62\u00a0kW. Alla frequenza \u00e8 di 50 Hertz e gira a 1000 giri/min.\nRegolatore.\nIl dispositivo di guida sotterraneo \u00e8 controllato nella sala macchine dal regolatore della fabbrica di macchine Bell, a cui \u00e8 collegato. Una volta la turbina avviata con il volantino a mano, la pressione dell'olio, con il regolatore centrifugo, assicura il mantenimento costante della velocit\u00e0 desiderata.\nPannello di controllo.\nIl pannello di controllo in stile Art D\u00e9co con gli strumenti di misurazione elettromeccanici della ditta Tr\u00fcb, Fierz &amp; Co. serviva a controllare l'illuminazione nelle sale di tessitura. La corrente continua necessaria a questo scopo veniva generata da una dinamo, oggi non pi\u00f9 disponibile, e conservata in una batteria di accumulatori composta da 150 contenitori di vetro con 100 litri di acido solforico ciascuno.\nAssociazione della piccola centrale idroelettrica storica di Ottenbach (VHKO).\nL'associazione, Fondata nel 2013, su incarico del Dipartimento dei monumenti storici del Canton Zurigo \u00e8 responsabile per la regolare messa in funzione, i lavori di manutenzione e la protezione dalle inondazioni. Organizza visite guidate e dimostrazioni (messa in funzione dell'impianto) per il pubblico, studia e documenta la storia tecnica ed economico-sociale della piccola centrale.\nSu richiesta si possono prenotare visite di gruppo, le giornate dalle porte aperte sono pubblicati sul sito web."}
{"id": "8441543", "revid": "110157", "url": "https://it.wikipedia.org/wiki?curid=8441543", "title": "Gruppo Tentamus", "text": "Il Gruppo Tentamus \u00e8 un Gruppo internazionale privato con sede a Berlino e a Monaco, in Germania. La societ\u00e0 opera nel settore TIC (test, ispezione, certificazione), fornendo pertanto servizi di analisi e servizi di supporto per l\u2019industria alimentare umana ed animale, farmaceutica, agricola ed ambientale, cosmetica, nutraceutica e di attrezzatura medica.\nIl Gruppo Tentamus fornisce servizi di analisi in oltre 65 laboratori ubicati in 18 paesi, con una particolare presenza in Europa, Gran Bretagna, Israele, Cina, Giappone, India e Stai Uniti. Il Gruppo Tentamus vanta un portafoglio, in continua crescita, di metodi analitici accreditati secondo principi internazionali e locali, inclusi ISO e GMP. La caratterizzazione, autenticazione e verifica della sicurezza dei prodotti in tutti settori serviti, sono garantite da un\u2019ampia gamma di metodi analitici, tra cui, ma non solo:\nIl Gruppo Tentamus \u00e8 parte della filiera alimentare e, con l\u2019intento di garantire la sicurezza alimentare, offre una gamma completa di analisi che spaziano dal contenuto degli alimenti e patogeni alle diossine e alle etichette nutrizionali.\nStoria.\nLa prima societ\u00e0 ad entrare nel Gruppo Tentamus \u00e8 stata Bilacon Gmbh nel 2011. Dopo un periodo di analisi limitate ad alimenti ed ambiente, il Gruppo Tentamus \u00e8 entrato nel farmaceutico con l\u2019acquisizione di Quality Services International GmbH. Segue l\u2019evoluzione analitica negli anni:\nI servizi del Gruppo Tentamus sono rimasti confinati in Germania fino al 2014, quando si sono verificate le prime acquisizioni in Spagna e Stati Uniti. Il primo passo in Asia si verific\u00f2 nel 2015 quando Tentamus Shanghai fu fondata in Cina. A Dicembre 2019 il Gruppo Tentamus detiene oltre 65 laboratori.\nOperazioni recenti.\nGli Amministratori del Gruppo Tentamus sono Jochen Zoller e Abgar Barseyten, che Forbes nel 2017 ha citato come un fondatore innovativo da ammirare e da cui prendere esempio .\nNel 2020, Tentamus conta a livello mondiale 2.500 dipendenti a tempo pieno, con un volume di oltre 1.500.000 campioni all\u2019anno in 65 laboratori nel mondo. Ogni anno vengono anche effettuate 15.000 ispezioni sul campo.\nCentro Tentamus contro la Frode Alimentare (TCF\u00b2): Il Tentamus Centre for Food Fraud \u00e8 stato aperto a Brema nel 2017. Questa attivit\u00e0 ha lo scopo di intercettare alterazioni o diluizioni negli alimenti che in genere riducono il costo di produzione. Queste analisi sono effettuate utilizzando dozzine di metodi diversi. Una di queste tecniche \u00e8 il sequenziamento di nuova generazione (NGS), un metodo qualitativo che intercetta casi di alterazione di prodotti vegetali ed animali. .\nTentaStart: TentaStart cerca di aiutare le societ\u00e0 appena costituite a trasformare le proprie idee in prodotti reali e vendibili. Prima che un prodotto sia immesso sul mercato, TentaStart comunica ai produttori tutti i requisiti legali necessari e le modalit\u00e0 di etichettatura.\nSviluppo HACCP: nel 2019, Tentamus ha sviluppato una nuova linea guida che descrive i principi per una buona prassi igienica. Questa linea guida include un modello di procedure HACCP, nonch\u00e9 diversi servizi, tra cui piani igienici, checklists, e modelli di documentazione. Questa iniziativa \u00e8 la risposta a vari richiami effettuati negli Stati Uniti, tra il 2013 ed il 2015, di 16 diversi marchi di gelato, che risultavano contaminati da patogeni. Il Gruppo Tentamus ha offerto il proprio aiuto al settore elaborando una linea guida igienica aggiornata, destinata ai produttori di gelati e contenente le misure per mantenere alto il livello dei prodotti e ridurre il numero di richiami.\nComparsa in Netflix's Rotten.\nIl laboratorio Tentamus QSI di Brema \u00e8 comparso in Rotten: Stagione 1, Episodio 1 (Avvocati, Armi e miele) su Netflix. L\u2019argomento dell\u2019episodio era una frode alimentare rappresentata dalla diluizione di miele usando sciroppo economico. Il documentario affermava che QSI di Brema \u00e8 attiva nell\u2019analisi della qualit\u00e0 e purezza del miele dagli anni \u201950, affinando continuamente i metodi analitici per esser aggiornata rispetto ai moderni metodi di frode alimentare. Le analisi sono mirate alla ricerca di alterazioni, residui e per verificare se le api hanno ricevuto antibiotici . Nel corso del documentario, l\u2019Amministratore di QSI, Gudrun Beckh ha dichiarato: \u201cfino a quando il miele potr\u00e0 esser prodotto, i tentativi di frode saranno inevitabili\u201d ."}
{"id": "8441545", "revid": "300067", "url": "https://it.wikipedia.org/wiki?curid=8441545", "title": "Rally di Svezia 2003", "text": "Il Rally di Svezia 2003, ufficialmente denominato 52nd Uddeholm Swedish Rally, \u00e8 stata la seconda prova del campionato del mondo rally 2003 nonch\u00e9 la cinquantaduesima edizione del Rally di Svezia e la ventottesima con valenza mondiale. La manifestazione si \u00e8 svolta dal 7 al 9 febbraio sugli sterrati innevati che attraversano le foreste della contea di V\u00e4rmland con base a Karlstad, citt\u00e0 sulla sponda nord del lago V\u00e4nern, e le prove speciali da svolgersi nella zona di Hagfors, citt\u00e0 designata come sede unica del parco assistenza per i concorrenti.\nL'evento \u00e8 stato vinto dal finlandese Marcus Gr\u00f6nholm, navigato dal connazionale Timo Rautiainen, alla guida di una Peugeot 206 WRC della squadra ufficiale Marlboro Peugeot Total, davanti all'altra coppia finlandese formata da Tommi M\u00e4kinen e Kaj Lindstr\u00f6m, su una Subaru Impreza WRC2003 del team 555 Subaru WRT, e a quella britannica composta da Richard Burns e Robert Reid, compagni di squadra dei vincitori.\nIn Svezia si disputava anche la prima tappa del campionato PWRC, che ha visto vincere l'equipaggio costituito dal pilota di casa Stig Blomqvist e dalla venezuelana Ana Go\u00f1i, su Subaru Impreza STi; la coppia era giunta al traguardo alle spalle del polacco Janusz Kulig, il quale venne per\u00f2 escluso dalla classifica a gara conclusa.\nRisultati.\nClassifica.\nLegenda"}
{"id": "8441546", "revid": "729019", "url": "https://it.wikipedia.org/wiki?curid=8441546", "title": "Volo Caspian Airlines 6936", "text": "Il volo 6936 di Caspian Airlines era un volo di linea passeggeri nazionale da Teheran a Mahshahr, in Iran. Il 27 gennaio 2020, un McDonnell Douglas MD-83 operante su tale tratta usc\u00ec di pista durante l'atterraggio all'aeroporto di Mahshahr, finendo in un'autostrada. Tutte le 144 persone a bordo sopravvissero, in due rimasero lievemente ferite.\nL'aereo.\nIl velivolo coinvolto era un McDonnell Douglas MD-83, registrato EP-CPZ, numero di serie 53464. Vol\u00f2 per la prima volta nel 1994, poi prest\u00f2 servizio con diverse compagnie aeree prima di essere ceduto a Caspian Airlines nel 2012. Era spinto da 2 motori turboventola PW JT8D-219. Al momento dell'incidente, l'aereo aveva circa 26 anni.\nL'equipaggio.\nIl comandante che pilotava l'aereo era un uomo di 64 anni con ore di esperienza di volo, di cui su MD-80. Il primo ufficiale che monitorava gli strumenti era un 28enne con 300 ore di esperienza di volo totali, delle quali 124 ore MD-80.\nL'incidente.\nIl volo 6936 part\u00ec da Teheran alle 06:35 (02:05 UTC ) e atterr\u00f2 all'aeroporto di Mahshahr alle 07:50. Il velivolo tocc\u00f2 terra con la sezione anteriore del carrello di atterraggio a una velocit\u00e0 di , ben oltre la velocit\u00e0 a cui avrebbe dovuto volare (), oltrepassando la pista durante l'atterraggio e finendo sull'autostrada Mahshahr-Sarbandar, oltre l'aeroporto. Tutte le 144 persone a bordo, di cui 135 passeggeri e 9 membri dell'equipaggio, sopravvissero. Il carrello d'atterraggio dell'aeromobile collass\u00f2 durante l'uscita dalla pista. Due persone rimasero ferite. Un testimone rifer\u00ec che il carrello del velivolo non sembrava essere completamente abbassato durante l'avvicinamento.\nIl capo dell'autorit\u00e0 aeronautica della provincia del Khuzestan dichiar\u00f2 che l'aereo era atterrato lungo sulla pista, oltre la testata e con soli rimanenti, oltrepassandola. Durante l'avvicinamento, il Ground Proximity Warning System avvis\u00f2 i piloti con vari allarmi che il loro rateo di discesa era troppo elevato (\"SINK RATE\"), cio\u00e8 che si stavano abbassando troppo velocemente, indicandogli dunque di sollevare il muso dell'aereo (\"PULL UP\").\nLe indagini.\nL'organizzazione per l'aviazione civile dell'Iran apr\u00ec un'indagine sull'incidente.\nNel final report, pubblicato il 1\u00ba settembre 2020 dal CAO.IRI, vengono riportate come cause:\nVengono indicati come fattori contribuenti:"}
{"id": "8441552", "revid": "181699", "url": "https://it.wikipedia.org/wiki?curid=8441552", "title": "Annessione russa della Crimea", "text": ""}
{"id": "8441558", "revid": "6923", "url": "https://it.wikipedia.org/wiki?curid=8441558", "title": "Saudi Vision 2030", "text": "Saudi Vision 2030 (in arabo: \u0631\u0624\u064a\u0629 \u0627\u0644\u0633\u0639\u0648\u062f\u064a\u0629 2030 ) \u00e8 un quadro strategico per ridurre la dipendenza dell'Arabia Saudita dal petrolio, diversificare la sua economia e sviluppare settori di servizio pubblico come sanit\u00e0, istruzione, infrastrutture, attivit\u00e0 ricreative e turismo. Gli obiettivi strategici chiave includono il rafforzamento delle attivit\u00e0 economiche e di investimento, l'incremento del commercio non petrolifero tra paesi e la promozione di un'immagine pi\u00f9 morbida e pi\u00f9 secolare del Regno. Consiste anche nell'aumento della spesa pubblica in campo militare, nonch\u00e9 nella produzione di attrezzature e munizioni."}
{"id": "8441559", "revid": "767487", "url": "https://it.wikipedia.org/wiki?curid=8441559", "title": "Honda Torneo", "text": "La Honda Torneo \u00e8 una vettura compatta prodotta dalla casa automobilistica giapponese Honda dal 1997 al 2001.\nDescrizione.\nLa Torneo \u00e8 una berlina 3 volumi a quattro porte introdotta dalla Honda nel 1997 esclusivamente per il mercato giapponese come versione sportiva della Accord. Con l'uscita di produzione della settima generazione dell'Accord nel 2002, la Torneo fu tolta dal listino. La Torneo era disponibile con i fari HID. Erano disponibili quattro motori aspirati a benzina tutti dotati della tecnologia VTEC: un 1,8, un 2,0 monoalbero o bialbero e un 2,2 litri. Inoltre erano disponibili alcuni pacchetti sportivi, tra cui \"Euro R\", \"SiR-T\" e \"SiR Euro\".\nL'Euro R era dotata del motore \"H22A\", un quattro cilindri aspirato da 2,2 litri da 220 CV (164\u00a0kW) abbinato a un cambio manuale a cinque velocit\u00e0. Internamente si caratterizzava per il pomello del cambio in lega di alluminio, i sedili Recaro, volante MOMO e rivestito degli interni in pelle; meccanicamente era dotata di un sistema a trazione anteriore con differenziale autobloccante Torsen LSD, sospensioni sportive e scarico sportivo in acciaio"}
{"id": "8441560", "revid": "1305887", "url": "https://it.wikipedia.org/wiki?curid=8441560", "title": "Mermaid Melody - Principesse sirene", "text": ""}
{"id": "8441565", "revid": "1305887", "url": "https://it.wikipedia.org/wiki?curid=8441565", "title": "Personaggi di Mermaid Melody - Principesse sirene", "text": ""}
{"id": "8441568", "revid": "1305887", "url": "https://it.wikipedia.org/wiki?curid=8441568", "title": "Episodi di Mermaid Melody - Principesse sirene", "text": ""}
{"id": "8441569", "revid": "1305887", "url": "https://it.wikipedia.org/wiki?curid=8441569", "title": "Colonne sonore di Mermaid Melody - Principesse sirene", "text": ""}
{"id": "8441571", "revid": "1123217", "url": "https://it.wikipedia.org/wiki?curid=8441571", "title": "Virus Influenza A", "text": ""}
{"id": "8441574", "revid": "1543377", "url": "https://it.wikipedia.org/wiki?curid=8441574", "title": "Elymus caninus", "text": "La graminia dei boschi (nome scientifico Elymus caninus \u00e8 una specie di pianta spermatofita monocotiledone appartenente alla famiglia Poaceae (sottofamiglia Pooideae ex Graminaceae).\nEtimologia.\nIl nome generico (\"Elymus\") deriva da un antico nome greco (\"elymos\" o \"\u00e9lumos\") per un cereale non identificato. L'epiteto specifico (\"caninus\") indica denti aguzzi o spinati.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Flora Suecica (Svecica) Exhibens Plantas per Regnum Sveciae Crescentes.\" (Fl. Suec., ed. 2 Linnaeus 39 - 1755) del 1755.\nDescrizione.\nQueste piante arrivano ad una altezza di 5 - 12\u00a0dm con 2 - 5 nodi per culmo. La forma biologica \u00e8 emicriptofita cespitosa (H caesp), sono piante erbacee, perenni, con gemme svernanti al livello del suolo e protette dalla lettiera o dalla neve e presentano ciuffi fitti di foglie che si dipartono dal suolo. Tutta la pianta \u00e8 densamente cespugliosa.\nRadici.\nLe radici sono fascicolate di tipo avventizio (rizomi cespugliosi).\nFusto.\nLa parte aerea del fusto consiste in un culmo ascendente, robusto. Nella parte apicale pu\u00f2 essere incurvato.\nFoglie.\nLe foglie lungo il culmo sono disposte in modo alterno, sono distiche e si originano dai vari nodi. Sono composte da una guaina, una ligula e una lamina. Le venature sono parallelinervie. Non sono presenti i pseudopiccioli e, nell'epidermide delle foglia, le papille. \nInfiorescenza.\nInfiorescenza principale (sinfiorescenza o semplicemente spiga): le infiorescenze, di tipo racemoso terminale (un racemo per infiorescenza), hanno la forma di una spiga lineare, gracile formata da diverse spighette. Le spighette sono sessili, strettamente embricate (quelle inferiori sono pi\u00f9 distanziate) e disposte di lato al rachide (il racemo \u00e8 bilaterale). Gli internodi del rachide sono pi\u00f9 brevi delle spighette. La fillotassi dell'inflorescenza inizialmente \u00e8 a due livelli (o a due ranghi), anche se le successive ramificazioni la fa apparire a spirale. Lunghezza della spiga: 1 - 2\u00a0dm.\nSpighetta.\nInfiorescenza secondaria (o spighetta): le spighette, compresse lateralmente con forme da ellittiche a oblunghe, sottese da due brattee distiche e strettamente sovrapposte chiamate glume (inferiore e superiore), sono formate da 2 - 7 fiori fertili disposti in modo opposto. Possono essere presenti dei fiori sterili; in questo caso sono in posizione distale rispetto a quelli fertili. Alla base di ogni fiore sono presenti due brattee: la palea e il lemma. La disarticolazione avviene con la rottura della rachilla sotto ogni fiore fertile; oppure pu\u00f2 cadere l'intera spighetta. Lunghezza delle spighette: 12 \u2013 15\u00a0mm (20 \u2013 27\u00a0mm con le reste).\nFiore.\nI fiori fertili sono attinomorfi formati da 3 verticilli: perianzio ridotto, androceo e gineceo.\nFrutti.\nI frutti sono del tipo cariosside, ossia sono dei piccoli chicchi indeiscenti, con forme da ovate a oblunghe, nei quali il pericarpo \u00e8 formato da una sottile parete che circonda il singolo seme. In particolare il pericarpo \u00e8 fuso al seme ed \u00e8 aderente. L'endocarpo non \u00e8 indurito e l'ilo \u00e8 lungo e lineare. L'embrione \u00e8 lungo 1/3 della lunghezza del frutto ed \u00e8 provvisto di epiblasto; ha inoltre un solo cotiledone altamente modificato (scutello senza fessura) in posizione laterale. I margini embrionali della foglia non si sovrappongono. L'endosperma \u00e8 farinoso.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria). In particolare i frutti di queste erbe possono sopravvivere al passaggio attraverso le budella dei mammiferi e possono essere trovati a germogliare nello sterco.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. La sub-alleanza \"Alnenion glutinoso incanae\" \u00e8 relativa alle cenosi forestali igrofile e mesoigrofile, non paludose, che si sviluppano in vicinanza alle rive di torrenti, fiumi e ruscelli e di aree sorgive o zone soggette a inondazioni periodiche nei fondovalle o sui terrazzi fluviali e sui versanti con scorrimento d'acqua. La distribuzione va dall\u2019Europa centro-occidentale all\u2019Europa orientale, includendo l\u2019Italia settentrionale (regione eurosiberiana).\nSpecie dominanti nell'associazione: \"Alnus incana\", \"Alnus glutinosa\" e \"Fraxinus excelsior\".\nAltre alleanze per questa specie sono:\nTassonomia.\nLa famiglia di appartenenza di questa specie (Poaceae) comprende circa 650 generi e specie (secondo altri Autori 670 generi e ). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, il genere \"Elymus\" \u00e8 descritto all'interno della sottofamiglia Pooideae con oltre 150 specie distribuite nelle regioni temperate del nord in tutto il mondo.\nLa \"Flora d'Italia\" di Sandro Pignatti non riporta il genere \"\"Elymus\", quindi descrive diversamente la specie di questa voce: \"Agropyron caninum\" .\nIl basionimo per questa specie \u00e8: \"Triticum caninum\" .\nFilogenesi.\nIl genere della specie di questa voce \u00e8 descritto all'interno della trib\u00f9 Triticeae (supertrib\u00f9 Triticodae ). La supertrib\u00f9 Triticodae comprende tre trib\u00f9: Littledaleeae, Bromeae e Triticeae. All'interno della supertrib\u00f9, la trib\u00f9 Triticeae forma un \"gruppo fratello\" con la trib\u00f9 Bromeae.\nIl genere \"Elymus\" comprende solamente piante poliploidi con i genomi designati \"H, Ns, P, S, St, StY, Y, e Xm\". Inoltre \"Elymus\" \u00e8 stato soggetto ad una \"evoluzione reticolata\" per fenomeni di ibridazione, o per il trasferimento orizzontale di geni ma anche per l\u2019endosimbiosi.\nVariabilit\u00e0.\n\"Elymus caninus\" \u00e8 una specie variabile. I caratteri pi\u00f9 soggetti a variabilit\u00e0 sono il numero dei fiori per spighetta (ridotti fino a 2 - 3) e le reste pi\u00f9 brevi. Alcuni Autori descrivono questa entit\u00e0 come \"Elymus caninus\" subsp. \"biflorus\" con distribuzione nel Friuli-Venezia Giulia.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "8441576", "revid": "199745", "url": "https://it.wikipedia.org/wiki?curid=8441576", "title": "Graminia dei boschi", "text": ""}
{"id": "8441577", "revid": "599013", "url": "https://it.wikipedia.org/wiki?curid=8441577", "title": "David Dun\u0111erski", "text": "Biografia.\nAnche suo padre Ljubi\u0161a, \u00e8 stato un calciatore.\nCarriera.\nClub.\nCresciuto nelle giovanili della squadra serba dello .\nStatistiche.\nPresenze e reti nei club.\n\"Statistiche aggiornate al 14 marzo 2020.\""}
{"id": "8441579", "revid": "1305887", "url": "https://it.wikipedia.org/wiki?curid=8441579", "title": "Principesse sirene", "text": ""}
{"id": "8441587", "revid": "125837396", "url": "https://it.wikipedia.org/wiki?curid=8441587", "title": "7 ore per farti innamorare", "text": "7 ore per farti innamorare \u00e8 un film del 2020 scritto e diretto da Giampaolo Morelli (al suo esordio come regista) e basato sull'omonimo romanzo scritto dallo stesso Morelli.\nTrama.\nGiulio \u00e8 un affermato giornalista di economia in procinto di sposarsi con la fidanzata Giorgia. Tuttavia, poco prima del matrimonio, Giulio scopre che Giorgia lo tradisce con Alfonso, il suo capo, cosa che lo porta a decidere di licenziarsi. Dopo essere stato rifiutato da diversi datori di lavoro perch\u00e9 ritenuto \"troppo qualificato\", Giulio riesce a farsi assumere dal direttore di \"Macho Man\", una rivista maschile online per la quale dovr\u00e0 occuparsi di alcune rubriche, tra le quali una dedicata alla seduzione; decide quindi di rivolgersi a Valeria, affascinante esperta in questo campo che insegna agli uomini come conquistare una donna in sole sette ore, convinta che l'attrazione sia una questione esclusivamente biologica.\nL'articolo ha molto successo, quindi Giulio continua a frequentare il corso di Valeria anche perch\u00e9 vuole tentare di riconquistare Giorgia, che nel frattempo ha fissato una data per le nozze con Alfonso. Giulio cambia le proprie abitudini pur mantenendo una certa purezza nei sentimenti, cosa che intenerisce Valeria la quale, per aiutarlo a liberarsi dell'insicurezza, decide di farlo rincontrare con la sua cotta del liceo, Lina, la prima che l'ha fatto soffrire. Intanto Giorgia rimane colpita dal cambiamento di Giulio, mostrando una certa antipatia verso Valeria. Quest'ultima (che capisce di essersi innamorata di Giulio ma ha difficolt\u00e0 nell'ammetterlo) va a trovare suo padre Gaetano, ricoverato in ospedale, dopo di che racconta a Giulio di come sua madre abbandon\u00f2 lei e il marito per un altro uomo, da qui deriva il suo cinismo in fatto di relazioni.\nValeria \u00e8 sempre pi\u00f9 attratta da Giulio, il quale riceve una telefonata da Giorgia, che vorrebbe riprendere la loro relazione; all'incontro, per\u00f2, Giulio rifiuta le sue avances perch\u00e9 ha compreso che sono troppo diversi e che il suo cuore \u00e8 gi\u00e0 occupato da Valeria. Lei per\u00f2 lo respinge perch\u00e9 convinta che non sia cos\u00ec diverso come credeva, ma dopo aver ascoltato le parole di suo padre, si pente e va a cercarlo nella redazione di \"Macho Man\", scoprendo che ha dato le dimissioni e che sta per firmare un contratto con una rivista francese. Valeria lo raggiunge ad una festa al mare, cade in acqua ma viene raggiunta da Giulio; lei gli confessa di amarlo, e Giulio sceglie di continuare a lavorare per la rivista francese, ma di farlo rimanendo nella sede napoletana per stare con lei.\nDistribuzione.\nOriginariamente il film avrebbe dovuto essere proiettato nei cinema dal 26 marzo 2020 ma, a causa della pandemia di COVID-19, \u00e8 stato distribuito on demand dal 20 aprile. Successivamente, \u00e8 stato distribuito anche nelle sale il 15 giugno."}
{"id": "8441592", "revid": "599013", "url": "https://it.wikipedia.org/wiki?curid=8441592", "title": "Mario Vilella Mart\u00ednez", "text": "Carriera.\nDopo nove vittorie nel circuito ITF tra il 2015 e il 2018, vince il primo torneo Challenger a Praga nel 2019, superando in finale Tseng Chun-hsin.\nNel 2020, dopo aver vinto il primo torneo Challenger in doppio in coppia con Andrea Pellegrino in Nuova Caledonia, si qualifica per gli Australian Open, dove viene eliminato al primo turno dal russo Karen Khachanov, testa di serie numero 16 del tabellone.\nStatistiche.\n\"Aggiornate al 19 luglio 2021.\""}
{"id": "8441594", "revid": "1868193", "url": "https://it.wikipedia.org/wiki?curid=8441594", "title": "Consiglio istruzione, giovent\u00f9, cultura e sport", "text": "Il Consiglio istruzione, giovent\u00f9, cultura e sport (in inglese \"Education, Youth, Culture and Sport Council\", EYSC) \u00e8 una delle formazioni con la quale si riunisce il Consiglio dell'Unione Europea ed \u00e8 composto dai ministri responsabili in materia di istruzione, cultura, giovent\u00f9, media, comunicazione e sport dei 27 Stati membri dell'Unione europea.\nIl Consiglio EYCS \u00e8 sorto dall'unione dei precedenti Consiglio istruzione e giovent\u00f9 e Consiglio culturale e audiovisivo.\nIl Consiglio adotta solitamente raccomandazioni in materia di istruzione, cultura, giovent\u00f9 e sport, ma pu\u00f2 anche adottare veri e propri atti legislativi in materie come politiche audiovisive e mutuo riconoscimento dei titoli di studio."}
{"id": "8441597", "revid": "110157", "url": "https://it.wikipedia.org/wiki?curid=8441597", "title": "National Inventors Hall of Fame", "text": "La National Inventors Hall of Fame (NIHF) \u00e8 una organizzazione nonprofit che riconosce inventori che detengono un brevetto U.S. di alto profilo tecnologico. Viene fondata nel 1973, per onorare tali soggetti. Accanto alla Hall of Fame, opera un museo a Alexandria (Virginia), e una scuola a Akron (Ohio), e sponsorizza programmi educativi.\nAl 2020 sono 603 gli inventori introdotti viventi e non. Un comitato decide annualmente chi introdurre, detentori di brevetti statunitensi.\nIntroduzioni.\nNella National Inventors Hall of Fame vi sono inventori di secoli passati e persone viventi. John Fitch \u00e8 il pi\u00f9 lontano nel tempo, nato nel 1743. Il pi\u00f9 giovane \u00e8 Barrett Comiskey nato nel 1975."}
{"id": "8441602", "revid": "767487", "url": "https://it.wikipedia.org/wiki?curid=8441602", "title": "Inciso nelle ossa", "text": "Inciso nelle ossa (\"Legado en los huesos\") \u00e8 un film del 2019 diretto da Fernando Gonz\u00e1lez Molina. \u00c8 il secondo film della Trilogia del Bazt\u00e1n, seguito di Il guardiano invisibile ed \u00e8 tratto dall'omonimo romanzo del scritto da Dolores Redondo.\nTrama.\nIl film comincia con immagini che mostrano la valle di Bazt\u00e1n nel XVII secolo: in tale epoca non c'era la cittadina, ma una landa desolata dove le streghe erano dedite a sacrifici rituali nei quali uccidevano dei bambini.\nNelle scene successive, si ritorna all'et\u00e0 contemporanea: \u00e8 passato un anno da quando Amaia Salazar ha risolto i crimini che hanno terrorizzato la valle di Bazt\u00e1n (mostrati nel precedente film), l'ispettore ha partorito un figlio maschio (nonostante tutte i controlli medici avevano fatto pensare ad una femmina) di nome Ibai e, dopo la maternit\u00e0, torna al lavoro.\nStavolta l'attenzione della polizia \u00e8 rivolta a degli strani casi di suicidio: sembra che una serie di criminali, per lo pi\u00f9 detenuti in prigione, si uccidano in maniera rituale; ci\u00f2 che li collega sembra essere il fatto di aver partecipato nel passato ad omicidi nei quali le vittime venivano smembrate e sulle braccia le veniva incisa la parola \"Tarttalo\". Con tale nome, nella mitologia basca, si fa riferimento ad un ciclope, un gigante mangiatore di uomini.\nCos\u00ec Amaia \u00e8 costretta, suo malgrado, a tornare nuovamente nella terra nat\u00eca: il marito James la segue, cos\u00ec sono lui e zia Engrasi a badare a Ibai quando l'ispettore \u00e8 impegnata nelle indagini. In maniera del tutto inaspettata tutti i sospetti convergono verso la madre di Amaia, Rosario: la cosa \u00e8 ancora pi\u00f9 sorprendente considerando che la donna (che Amaia aveva riferito falsamente al marito essere morta) \u00e8 da anni rinchiusa in un ospedale psichiatrico.\nAttraverso una serie di successivi flashback lo spettatore viene a scoprire i particolari oscuri dell'infanzia di Amalia, che, come gi\u00e0 noto dal precedente film, \u00e8 stata cresciuta dalla zia Engrasi, anzich\u00e9 dai genitori: le immagini mostrano come Rosario us\u00f2 pi\u00f9 volte violenza fisica sulla figlia quando questa era una bambina, arrivando a tentare di ucciderla nel forno di famiglia. Il padre interviene in tempo a salvarle la vita e la manda a vivere dagli zii per proteggerla.\nNel corso delle indagini viene ritrovata una caverna piena di ossa umane: dalle analisi forensi sembrano tutti resti di persone giovanissime, persino neonati, uccisi, evidentemente, in maniera rituale. Stranamente tra le ossa ce ne sono alcune il cui DNA \u00e8 compatibile con quello di Amaia. Superato lo sconcerto iniziale, si scopre che i resti appartengono ad una sorella gemella della protagonista: questa gemella, di cui nessuno in famiglia sapeva niente, era nata sana, ma era stata evidentemente vittima di un sacrificio umano della madre.\nSi scopre come la madre ha organizzato gli omicidi: ha influenzato lo psichiatra che lo aveva in cura; \u00e8 quest'ultimo a vessare psicologicamente i carcerati (a loro volta in cura da lui) spingendoli al suicidio. Lo psichiatra aiuta Rosario a fuggire e insieme rapiscono Ibai. Quando lo portano nella caverna dei sacrifici per ucciderlo si accorgono che, contrariamente a quanto detto da Amaia, si tratta di un maschio: questo impedisce loro di commettere il rituale che \u00e8 rivolto sempre a femmine. Amaia interviene e riesce a sopraffare lo psichiatra, ma sua madre fugge via.\nSequel.\nQuesto film ha avuto un seguito nel 2020, chiamato Offerta alla tormenta, diretto dallo stesso regista."}
{"id": "8441603", "revid": "1141778", "url": "https://it.wikipedia.org/wiki?curid=8441603", "title": "Shining Force 2", "text": ""}
{"id": "8441605", "revid": "1141778", "url": "https://it.wikipedia.org/wiki?curid=8441605", "title": "Shining Force 3", "text": ""}
