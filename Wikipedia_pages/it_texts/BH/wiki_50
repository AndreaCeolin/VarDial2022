{"id": "8453991", "revid": "26630", "url": "https://it.wikipedia.org/wiki?curid=8453991", "title": "QAnon", "text": "QAnon (: , inglese ) \u00e8 un gruppo politico di estrema destra i cui membri sostengono una teoria secondo la quale esisterebbe un'ipotetica trama segreta organizzata da un presunto \"Deep State\" (identificabile in alcuni poteri occulti) che avrebbe agito contro l'ex presidente degli Stati Uniti Donald Trump e i suoi sostenitori, i quali avrebbero all'opposto assunto il potere con l'obiettivo di scardinare il nuovo ordine mondiale, considerato colluso con reti di pedofilia a livello globale, pratiche ebraiche oscure, cabale occulte, e in generale avente per obiettivo il dominio mondiale. Nessuna delle accuse che sono state diffuse dai QAnon si \u00e8 dimostrata fondata sui fatti.\nIl numero di aderenti a QAnon \u00e8 tuttora sconosciuto, ma le teorie sostenute e diramate dal gruppo si sono diffuse oltre che negli Stati Uniti anche in molti paesi europei, tra cui l'Italia, con decine di migliaia di utenti che seguono i canali social legati a QAnon, adattandosi ai contesti locali. In Italia, per esempio, gli anon hanno dapprima sostenuto il Governo Conte I considerato di diretta ispirazione trumpiana, per poi schierarsi maggiormente a sostegno di Matteo Salvini o di posizioni apartitiche. Come negli USA, anche in Italia le teorie si modificano a seconda dell'evoluzione delle vicende politiche.\nLe teorie del complotto di QAnon sono state amplificate dagli account di troll sostenuti dallo stato russo sui social media, cos\u00ec come i media tradizionali russi.\nStoria.\nLa sua origine \u00e8 strettamente legata all'attivit\u00e0 di un utente anonimo della piattaforma 4chan, noto come Q, che a partire dall'ottobre 2017 ha iniziato a rilasciare presunte informazioni riservate relative a operazioni segrete del governo americano per disarticolare il Deep State. In precedenza, altri utenti di 4chan avevano tentato di spacciarsi per gole profonde dell'amministrazione Trump (per esempio FBIAnon, HLIAnon\u00a0\u2013dove HLI sta per \"high level insider\", informatore di alto livello, CIAAnon e WH Insider Anon).\nQAnon riprende alcuni tipici elementi e clich\u00e9 antisemiti secolari della teoria del complotto giudaico, come l'accusa del sangue, e presenta somiglianze con le idee del complottista inglese David Icke sui rettiliani.\nIdeologie e teorie.\nQAnon ha vari collegamenti con le teorie complottiste di destra relative al nuovo ordine mondiale (\"New World Order\") come diffusesi negli Stati Uniti. Q si \u00e8 concentrato inizialmente soprattutto sul presunto, imminente arresto di Hillary Clinton, considerata tra le leader del Deep State, insieme a Barack Obama e a George Soros, analogamente ritenuti prossimi all'arresto e alla detenzione al campo di prigionia di Guant\u00e1namo. A loro si sarebbero dovuti unire molti attori liberal di Hollywood, politici democratici e funzionari di alto rango accusati di essere membri della cabala. In seguito, la teoria si \u00e8 evoluta per adattarsi agli sviluppi politici nazionali e internazionali. In particolare, Q ha affermato che Trump avrebbe simulato una cospirazione con la Russia per arruolare alla propria causa il procuratore Robert Mueller nell'esporre il giro del traffico sessuale e impedire un colpo di stato da Barack Obama, Hillary Clinton e George Soros. Pertanto, il Russiagate non sarebbe un'inchiesta contro Trump, ma un paravento per nascondere la raccolta di prove per l'incriminazione dei Clinton e degli altri leader del Deep State. La pubblicazione del rapporto Mueller, che chiaramente sconfessava questa teoria, \u00e8 stata accolta criticamente dai sostenitori di QAnon, molti dei quali hanno continuato a credere che il vero rapporto sia tenuto segreto da Trump. In seguito alle dimissioni del primo consigliere per la sicurezza nazionale di Trump, il tenente generale Michael T. Flynn, per il suo coinvolgimento nel Russiagate, lo stesso Flynn, dichiaratosi vittima di una congiura, ha pubblicato video a sostegno di QAnon e pronunciato un giuramento a sostegno dei \"patriot\". Gli anon adottano spesso nei loro username tre stelle gialle (riferimento ai gradi di Flynn) per indicare il loro sostegno al generale. Gli aderenti di QAnon, pur vedendo Trump come un cristiano imperfetto, lo vedono anche come un messia mandato da Dio.\nLa teoria afferma che l'ultimo presidente leale agli Stati Uniti sia stato John Fitzgerald Kennedy, ucciso da esponenti del Deep State. Da allora, la presidenza americana sarebbe caduta nelle mani della cabala mondiale. Un manipolo di esponenti dell'esercito americano, tra i cui i Navy Seals, sarebbero rimasti leali alla memoria di Kennedy e avrebbero adottato un giuramento a JFK di lealt\u00e0 ai valori degli Stati Uniti, con l'obiettivo di rovesciare il Deep State. Secondo QAnon, il figlio di JFK, John Fitzgerald Kennedy Jr., non sarebbe veramente morto, ma ne sarebbe stato simulato l'incidente mortale allo scopo di metterlo al sicuro e porlo alla guida della fazione lealista. Secondo i sostenitori di QAnon, Trump guider\u00e0 un'ondata mondiale di arresti, nota come \"The Storm\", operata dai reparti militari a lui fedeli, in cui migliaia di persone, membri della setta, verranno arrestati e probabilmente inviati a Guantanamo o sottoposti alla corte marziale. Il risultato di questa operazione sar\u00e0 l'insediamento di JFK Jr. come nuovo presidente degli Stati Uniti e un grande risveglio globale. Diversi sostenitori di QAnon hanno adottato la teoria della cospirazione Kennedy, affermando che un uomo di Pittsburgh di nome Vincent Fusca sia in realt\u00e0 Kennedy sotto mentite spoglie e che sar\u00e0 il candidato a vicepresidente della campagna per la rielezione del 2020 di Donald Trump. Alcuni hanno partecipato alle celebrazioni del giorno dell'indipendenza del 2019 a Washington nella convinzione che sarebbe apparso Kennedy.\nIl linguaggio.\nLa lettera \"Q\" si riferisce alla \"Q clearance\", il presunto livello massimo di autorizzazione all'accesso di fonti top secret del governo americano, che in realt\u00e0 risulta in uso solo al dipartimento dell'energia degli Stati Uniti.\nI sostenitori di QAnon usano una serie di parole chiave e di meme per riconoscersi. Tra questi, l'hashtag #WWG1WGA \u00e8 un acronimo del motto . I riferimenti al coniglio bianco sono legati alla frase del film \"Matrix\" \u00abVedrai quanto \u00e8 profonda la tana del Bianconiglio\u00bb (citazione del romanzo \"Alice nel paese delle meraviglie\"), un richiamo al fatto che nella teoria le reti internazionali di pedofili terrebbero segregati in tunnel sotterranei di tutto il mondo milioni di bambini, mentre l'immagine del coniglio bianco con un orologio suggerirebbe che per il \"Deep State\" il tempo sia ormai giunto. A \"Matrix\" \u00e8 anche ispirato il riferimento alla \"pillola rossa\" (\"redpill\"), grazie alla quale nel film il protagonista si risveglia nel vero mondo dove gli esseri umani sono tenuti in schiavit\u00f9. Analogamente, QAnon sostiene l'esigenza di \"risvegliare\" le persone tenute dormienti dal \"Deep State\" e rese incapaci di comprendere l'occulta trama di potere che regge il mondo. Le persone \"risvegliate\" attivamente impegnate nella promozione di QAnon sono definite \"patriots\", \"patrioti\". Alla teoria QAnon sono associati anche gli slogan \"The Storm\" (\"la tempesta\") e \"The Great Awakening\" (\"il grande risveglio\").\nIl termine \u00e8 usato nello slang di Internet per riferirsi a un utente anonimo che posta su forum online. I sostenitori di QAnon si definiscono \"anon\" e si pongono l'obiettivo di \"fare ricerche\" a partire dagli indizi (\"drop\") rivelati da Q, divulgare informazioni considerate classificate, \"risvegliare\" altre persone.\nFalse previsioni, affermazioni e credenze.\nPrevisioni non concretizzate.\nLa prima previsione di QAnon \u00e8 stata l'annuncio imminente dell'arresto di Hillary Clinton nel primo post del 28 ottobre 2017. Previsione non avveratasi. Altre previsioni non concretizzate sono:\nFalse affermazioni.\nOltre alle previsioni non concretizzate, Q ha pubblicato numerose affermazioni false, prive di fondamento e non comprovate, come ad esempio:\nEvoluzione delle affermazioni di Q.\nDi conseguenza, i post di Q sono diventati sempre pi\u00f9 criptici e vaghi, permettendo ai follower di crearsi delle proprie convinzioni e a particolari sostenitori della teoria di ottenere crescente popolarit\u00e0 grazie alle loro interpretazioni degli eventi a venire. I post di Q sono sempre accompagnati da stringhe di numeri e lettere considerati messaggi in codice, anche se alcune analisi attraverso la generazione di mappe di calore delle tastiere QWERTY hanno dimostrato che in realt\u00e0 sono solo digitazioni casuali di tasti.\nGiustificazioni di Q alle false affermazioni e previsioni irrealizzate.\nIn diverse occasioni, Q ha riconosciuto le sue stesse dichiarazioni e previsioni errate come intenzionali, sostenendo che \"la disinformazione sia una necessit\u00e0\". Secondo lo psicologo australiano Stephan Lewandowsky, Q farebbe uso della negazione plausibile per rafforzare ulteriormente nei suoi credenti l'autorit\u00e0 delle sue affermazioni. Lo scrittore americano Walter Kirn ha descritto Q come un innovatore tra i teorici del complotto, per la sua capacit\u00e0 di affascinare i suoi lettori con \"indizi\" piuttosto che presentare direttamente le sue teorie: \"Il pubblico delle narrazioni su Internet non vuole leggere, vuole scrivere. Non vuole risposte fornite, vuole cercarle\". Si tratterebbe, cio\u00e8, di un adeguamento delle teorie del complotto classiche alla logica del prosumer. Anche Massimo Polidoro ha osservato che QAnon \u00e8 \"pi\u00f9 simile a un gioco di ruolo, dove i partecipanti sono stimolati ad andare alla ricerca di indizi e codici da decifrare\".\nMiracle Mineral Solution.\nI teorici di QAnon hanno pubblicizzato il consumo di candeggina industriale (nota come MMS o soluzione minerale miracolosa) come \"cura miracolosa\" per il COVID-19.\nUtilizzo dell'hashtag #SaveTheChildren e Freedom for the Children.\nAnche terremoti ed eventi sismici in prossimit\u00e0 dei centri urbani sono considerati effetti di esplosioni sotterranee per distruggere i tunnel usati dalla rete internazionale di pedofili per il traffico di minori. Queste idee risalgono all'influenza della teoria del Pizzagate sui seguaci di QAnon, fondata appunto sulla credenza che Hillary Clinton e il partito democratico fossero a capo di una cabala per rapire bambini nascondendoli in tunnel costruiti sotto le grandi citt\u00e0 per abusarne sessualmente. Nel corso del 2020, alcuni follower hanno iniziato a utilizzare l'hashtag di Twitter \"#SaveTheChildren\", usando il nome dell'omonima organizzazione Save the Children per propagandare le loro teorie, fino a portare ad una dichiarazione del 7 agosto sull'uso non autorizzato del suo nome nelle campagne. I dati del \"National Center for Missing &amp; Exploited Children\" indicano che la stragrande maggioranza dei bambini scomparsi sono fuggitivi e la seconda causa principale \u00e8 il rapimento da parte di familiari. Meno dell'1% sono rapimenti da parte di non familiari. A settembre, Facebook e Instagram hanno cercato di impedire che l'hashtag #SaveTheChildren fosse associato a QAnon reindirizzando gli utenti che cercavano l'hashtag verso il gruppo di assistenza all'infanzia; ad ottobre Facebook ha rivelato che avrebbe cercato di limitare la portata dell'hashtag.\nAllo stesso modo, i gruppi \"Freedom for the Children\" sia negli Stati Uniti che nel Regno Unito hanno contribuito a organizzare proteste in strada che, secondo la loro opinione, aumentano la consapevolezza sugli abusi sessuali sui minori e sul traffico di esseri umani. Queste proteste tendono ad attrarre una folla diversificata e pi\u00f9 giovane rispetto ai tipici gruppi QAnon, comprese molte persone che non credono pienamente a tutti gli aspetti della teoria del complotto QAnon, e tali gruppi sono stati spesso in grado di evitare le restrizioni imposte dai social media.\nDati storici.\nIl caso Pizzagate.\nLa teoria della cospirazione del Pizzagate \u00e8 una teoria del complotto avallata dai sostenitori di QAnon che si sarebbe sviluppata e diffusa durante le elezioni presidenziali negli Stati Uniti d'America del 2016, che si baserebbe sullo scambio di alcuni messaggi di posta elettronica, che vedrebbe coinvolte personalit\u00e0 politiche USA e diversi ristoranti statunitensi in un presunto traffico di esseri umani e abuso di minori. Una delle imprese presumibilmente coinvolte era la pizzeria Comet Ping Pong di Washington D.C..\nL'utente Q e la sua diffusione.\nIl 2 luglio 2016 un utente anonimo noto come \"FBIAnon\", che si descriveva come \"analista e stratega di alto livello\" e affermava di avere \"una conoscenza intima del funzionamento interno del caso Clinton\", ha iniziato a diffondere informazioni errate riguardo alle indagini sulla Clinton Foundation e ha affermato che Hillary Clinton sarebbe stata messa in prigione se Trump fosse diventato presidente. Nello stesso periodo, un'altra figura conosciuta come \"HLIAnon\", che sta per \"High Level Insider Anon\", ospit\u00f2 lunghe sessioni di Q&amp;A (domande e risposte), dispensando varie teorie complottiste, tra cui una che sosteneva che la principessa Diana fosse stata uccisa dopo aver tentato di fermare gli attacchi dell'11 settembre.\nPoco dopo le elezioni americane del 2016, due utenti anonimi noti solo come \"CIAAnon\" e \"CIAIntern\" dichiararono di essere funzionari di alto rango della CIA, e alla fine di agosto 2017, un account chiamato \"WHInsiderAnon\" rivel\u00f2 una presunta previsione su qualcosa che \"stava per accadere\" a riguardo delle perdite che avrebbero presumibilmente influenzato il partito democratico.\nLe discussioni /HTG/ o \"Human Trafficking General\" sono state descritte come \"l'anello mancante\" tra Pizzagate e QAnon. Invece di concentrarsi su una fornitura limitata di materiale e-mail da esaminare, la cultura /HTG/ ha consentito agli utenti di partecipare attivamente alle trame immaginate.. Un utente chiave /HTG/ era \"Anonymous 5\" (noto anche come \"Frank\"), che affermava di essere un investigatore sulla prostituzione minorile. Tuttavia, la mancanza di una narrazione coerente \u00e8 stata un vincolo alla tendenza /HTG/ e non ha mai raggiunto i livelli di popolarit\u00e0 di Pizzagate\nI principi primari dell'ideologia QAnon erano gi\u00e0 presenti su 4chan prima dell'apparizione di Q, comprese le affermazioni che Hillary Clinton era direttamente coinvolta in un giro di pedofili, che Robert Mueller stava lavorando segretamente con Trump e che tribunali militari su larga scala erano imminenti. I post si rivolgevano specificamente a persone che erano molto odiate in precedenza nella community, vale a dire Clinton, Barack Obama e George Soros.. L'idea della \"Tempesta\", centrale nel canone di QAnon, \u00e8 stato asserito che \u00e8 stata copiata da un altro utente chiamato \"Victory of the Light\", che ha predetto \"The Event\", secondo cui nell'imminente \"verranno trasmessi in televisione arresti di massa della Cabala\"\nI siti dedicati all'aggregazione di questi post dell'utente Q, chiamati anche \"Qdrops\" sono diventati essenziali per la loro divulgazione e diffusione. QMap era l'aggregatore pi\u00f9 popolare e famoso, gestito da uno sviluppatore sotto pseudonimo e figura chiave di QAnon noto come \"QAPPANON\".\nIn un Qdrop del 17 settembre 2020, Q ha invitato i follower a \"camuffare\" le origini del movimento su Twitter. Un'immagine allegata includeva le istruzioni per i follower a nascondere i collegamenti a QAnon sui social media. \"\"Elimina tutti i riferimenti relativi a Q, QAnon ecc. Per evitare ban/sospensione\".\" Tuttavia, QMap \u00e8 stato chiuso poco dopo che un rapporto del settembre 2020 \u00e8 stato pubblicato dal sito web di fact-checking \"Logically\", che teorizzava che QAPPANON fosse un analista della sicurezza con sede nel New Jersey di nome Jason Gelinas.\nUna persona identificata come \"Q Clearance Patriot\" \u00e8 apparsa per la prima volta sulla bacheca /pol/ di 4chan il 28 ottobre 2017, pubblicando messaggi in un thread intitolato \"Calm Before the Storm\", riferimento a una criptica affermazione di Trump durante un raduno di leader militari americani a cui era intervenuto parlando della \"calma prima della tempesta\". \"The Storm\" \u00e8 diventato un modo per i sostenitori di QAnon di definire un evento imminente in cui migliaia di presunti sospetti saranno arrestati, imprigionati e giustiziati. L'utente Q si \u00e8 in seguito trasferito su 8chan, destando preoccupazioni sulla possibilit\u00e0 che la bacheca di 4chan potesse essere stata \"infiltrata\". Attorno all'interpretazione e all'analisi dei post attribuiti a Q si \u00e8 sviluppata una community su internet. Tra questi teorici della cospirazione, diversi individui all'interno della community sono diventati celebrit\u00e0 minori.\nNel novembre 2017, Paul Furber, Coleman Rogers e Tracy Diaz, rispettivamente due moderatori di 4chan e uno YouTuber, hanno collaborato per diffondere QAnon verso un pubblico pi\u00f9 ampio. Alcuni seguaci di QAnon hanno accusato il trio di trarre profitto dal movimento.\nI tre hanno quindi creato una \"subreddit\" influente su Reddit per diffondere la teoria e forzatamente chiusa nel marzo 2018, che lo stesso Reddit ha spiegato fosse dovuto per incitamento alla violenza e pubblicazione di informazioni private. QAnon si \u00e8 poi diffuso su altri siti di social media, inclusi Twitter e YouTube. Rogers e sua moglie, Christina Urso, hanno lanciato \"Patriots' Soapbox\", un live streaming di YouTube dedicato alla teoria, che hanno utilizzato per sollecitare le donazioni. Tra gli ospiti invitati ci sono stati il candidato del congresso Lauren Boebert e un pubblicista della campagna di Trump. I post di Q sono stati successivamente spostati su 8chan, alimentando le preoccupazioni di Q secondoeer cui il consiglio di 4chan fosse stato \"infiltrato\". 8chan \u00e8 stato chiuso nell'agosto 2019 dopo essere stato collegato alla strage di El paso e ad altri incidenti violenti, portando i seguaci di QAnon a trasferirsi su Endchan ed 8kun.\nQAnon ha ricevuto per la prima volta l'attenzione della stampa mainstream nel dicembre 2017. Nei primi mesi del 2018, la teoria del complotto ha ricevuto popolarit\u00e0 dalla destra mainstream. Il conduttore televisivo Sean Hannity e l'intrattenitrice Roseanne Barr hanno diffuso notizie su QAnon sui social media ai loro follower. Il conduttore radiofonico Alex Jones ha affermato di essere in contatto personale con Q. La presenza \"in massa\" di aderenti a QAnon ad un raduno di Trump del luglio 2018 per le elezioni di medio termine a Tampa ha segnato l'ingresso della teoria del complotto nel mainstream.\nTra marzo e giugno 2020, durante la pandemia COVID-19, l'attivit\u00e0 di QAnon \u00e8 quasi triplicata su Facebook e quasi raddoppiata su Instagram e Twitter. A quel punto, QAnon si era diffuso in Europa, dai Paesi Bassi alla Penisola balcanica, ma in particolare in Germania. Attivisti e influencer di estrema destra hanno creato un pubblico tedesco per QAnon su YouTube, Facebook e Telegram che si stima sia di . Un gruppo tedesco, Reichsb\u00fcrger, ha adottato QAnon per promuovere la sua convinzione che la Germania moderna non sia una repubblica sovrana, ma piuttosto una corporazione formata dalle nazioni alleate dopo la seconda guerra mondiale, e ha espresso la speranza che Trump potesse guidare un esercito per ripristinare il \"Reich\"\". Anche molti canadesi sono diventati importanti nella propagazione della teoria del complotto e secondo l'analisi di HOPE not hate, e si dice che un britannico su quattro creda nelle teorie QAnon correlate. Charlie Ward e Martin Geddes sono citati da Hope not Hate come influenti promotori britannici di QAnon, con Geddes \"che gestisce uno degli account Twitter di QAnon pi\u00f9 popolari al mondo\".\nLa portata del movimento si \u00e8 estesa anche in Spagna e America Latina, con paesi come Costa Rica, Colombia, Argentina, Messico, Paraguay e Brasile che hanno una presenza online. In Costa Rica, secondo un'indagine del pi\u00f9 grande quotidiano costaricano La Naci\u00f3n, la sua pagina Facebook diffonde informazioni errate e notizie false, chiede la deposizione del presidente Carlos Alvarado ed esalta figure di destra come il candidato alla presidenza di estrema destra Juan Diego Castro Fern\u00e1ndez, e i deputati Dragos Dolanescu ed Erick Rodr\u00edguez Steller. In Spagna il partito di estrema destra Vox \u00e8 stato accusato di avallare le teorie del complotto anti-Biden legate a QAnon nel suo account Twitter ufficiale sostenendo che Joe Biden fosse il candidato \"preferito dai pedofili\". Un notiziario di RTVE ha scoperto che quasi tutti i seguaci di QAnon spagnoli che sostengono un partito politico, se non tutti, sostengono Vox, tuttavia questa posizione non \u00e8 unanime e alcuni di loro rifiutano tutti i partiti, Vox incluso.\nUn'analisi stilometrica dei messaggi rivela che siano almeno due gli autori dei messaggi dell'utente \"Q\".\nValutazione di terrorismo interno dell'FBI.\nUn promemoria del \"bollettino dell'Intelligence\" dell'FBI del 30 maggio 2019 identificava gli estremisti di QAnon come una minaccia di terrorismo interno. Il memo citava una serie di arresti relativi a QAnon, alcuni dei quali non erano stati pubblicizzati prima. Secondo il promemoria di maggio, \"Questo \u00e8 il primo progetto dell'FBI che esamina la minaccia degli estremisti interni guidati dalla teoria del complotto e fornisce una base per i futuri progetti di intelligence. ... L'FBI valuta che queste teorie del complotto molto probabilmente emergeranno, si diffonderanno ed evolveranno nel mercato moderno dell'informazione, spingendo occasionalmente sia gruppi che singoli estremisti a compiere atti criminali o violenti...\".\nSecondo una testimonianza al Congresso del vice-direttore dell'antiterrorismo dell'FBI, Michael G. McGarrity, le minacce terroristiche interne sono divise in quattro categorie principali: \"Estremismo violento per motivi razziali, estremismo anti-governativo/anti-autorit\u00e0, estremismo per i diritti degli animali/ambientale ed estremismo per l'aborto\", che comprende sia estremisti \"pro-choice\" sia anti-aborto. La minaccia di QAnon \u00e8 strettamente correlata all'area antigovernativa/anti-autorit\u00e0.\nNel documento \u00e8 stato menzionato un caso di cronaca non correlato a QAnon: l'arresto di un cittadino della California il 19 dicembre 2018 con a bordo della sua auto materiale per fabbricare bombe, che intendeva utilizzare per \"far saltare in aria un monumento simboleggiante un tempio satanico\" a Springfield, la rotonda del Campidoglio, al fine di \"sensibilizzare gli americani verso il Pizzagate e il nuovo ordine mondiale, che starebbero portando alla distruzione della societ\u00e0\". Secondo la stessa fonte, l'FBI ha affermato che un altro fattore che determina l'intensit\u00e0 di questa minaccia \u00e8 \"la scoperta di cospirazioni reali o insabbiamenti che coinvolgono attivit\u00e0 illegali, dannose o incostituzionali da parte di funzionari governativi o figure politiche di spicco\".\nLe reazioni dei sostenitori di QAnon al promemoria dell'FBI variano dal suggerire che il documento sia un falso, alla richiesta di dimissioni del direttore dell'FBI Christopher A. Wray per aver lavorato contro Trump, all'idea che si tratti in realt\u00e0 di un modo per attirare l'attenzione su QAnon e indurre i media a fare domande a Trump sulla questione. Ad un comizio per la rielezione di Trump, alcune ore dopo la rivelazione dell'esistenza del promemoria, il fondatore della campagna WalkAway Brandon Straka, un omosessuale che afferma di essere stato un democratico liberale ma ora \u00e8 un sostenitore di Trump, in un discorso di riscaldamento prima che Trump si rivolga alla folla, ha utilizzato uno dei principali motti di QAnon: \"Tutti per uno, uno per tutti\" (\"WWG1WGA\"). Un videoamatore ha trovato numerosi di QAnon tra la folla, identificati attraverso le loro magliette QAnon che mostravano grandi \"Q\" o \"WWG1WGA\".\nRuolo nelle elezioni statunitensi.\nI sostenitori di QAnon hanno iniziato a comparire durante i comizi post-elettorali di Trump nell'estate 2018. Il 24 agosto 2018, uno dei promotori della teoria, Michael \"Lionel\" Lebron, personaggio televisivo e radiofonico, \u00e8 stato ricevuto da Trump alla Casa Bianca ed \u00e8 stato fotografato insieme a lui. Nel luglio 2019, Bill Mitchell, un giornalista radiofonico tra i promotori di QAnon, ha partecipato a un vertice della Casa Bianca sui social media.\nCandidati al congresso 2019.\nNel 2019 due candidati repubblicani al congresso hanno espresso interesse verso le teorie di QAnon. Matthew Lusk, un candidato della Florida, ha affermato al \"Daily Beast\" che le teorie di QAnon sono \"legittime\" e costituiscono una ricostruzione molto precisa degli eventi passati e presenti, nonch\u00e9 una vera e propria previsione del futuro politico e geopolitico del mondo . Danielle Stella, candidata repubblicana in Minnesota, indossava una collana a forma di \"Q\" in una foto che ha twittato e ha utilizzato due volte l'hashtag #\"WWG1WGA\", un riferimento al motto QAnon \"tutti per uno, uno per tutti\". Il suo account Twitter ha aggiunto \"like\" alle risposte dei credenti di QAnon che hanno riconosciuto la collana, e l'account segue alcuni dei pi\u00f9 importanti di QAnon.\nIncidenti legati alla campagna 2020 di Trump.\nI sostenitori di QAnon sostengono che \u00e8 stato chiesto loro di nascondere i propri identificativi \"Q\" e altri simboli relativi a QAnon durante una manifestazione della campagna pro-Trump del 15 agosto 2019 a Manchester. Sebbene una persona, a cui era stato chiesto di rigirare al contrario la maglietta di \"Q\" quando fosse entrata nel raduno, avesse identificato la persona che gli aveva chiesto di farlo come un agente dei servizi segreti, l'agenzia ha negato che fosse vero, scrivendo in una e-mail al \"Washington Post\" che \"il servizio segreto degli Stati Uniti non ha mai richiesto ai partecipanti di cambiare i loro vestiti a un evento nel New Hampshire\". I sostenitori di QAnon affermano inoltre che la loro visibilit\u00e0 ai raduni di Trump sia stata soppressa per mesi.\nNel luglio 2020, \"Business Insider\" ha riferito che \"almeno 10 candidati al congresso del GOP hanno segnalato il loro sostegno al movimento QAnon\".\nIl \"Washington Post\" ha riferito all'inizio di agosto 2020 che le pubblicit\u00e0 per la campagna di Trump avevano mostrato immagini di sostenitori con prodotti che sponsorizzavano QAnon. Migliaia tra i commenti su YouTube hanno marcato questi dettagli come segni di vittoria.\nAd agosto 2020 si segnalano circa 15 dei candidati repubblicani al congresso che hanno preso posizione a sostegno di QAnon.\nIl \"New York Times\" ha scritto che gli aderenti di QAnon erano stati scossi dalla sconfitta di Trump alle elezioni presidenziali del 2020, dopo anni di rassicurazioni sul fatto che Trump avrebbe vinto con una valanga di voti. Alcuni seguaci hanno ripetuto dichiarazioni infondate per cui ci sarebbero state frodi elettorali diffuse e che Trump sarebbe stato effettivamente rieletto, mentre altri hanno iniziato ad accettare la vittoria di Biden.\nAltri candidati elettorali 2020.\nJo Rae Perkins, il candidato al Senato repubblicano del 2020 in Oregon, ha twittato un video nella notte della sua vittoria alle primarie di maggio in cui mostra un adesivo con il motto WWG1WGA affermando: \"Io sto con il Presidente Trump. Sono con Q e il team. Grazie anons, e grazie patrioti. E insieme, possiamo salvare la nostra repubblica\". Successivamente ha espresso rammarico per aver cancellato il video su consiglio di un consulente politico.\nMarjorie Taylor Greene ha vinto un ballottaggio nell'agosto 2020 per diventare la candidata al distretto congressuale della Georgia, pesantemente repubblicano. Qualche mese dopo l'insediamento della presidenza Trump, aveva dichiarato in un video: \"C'\u00e8 un'opportunit\u00e0 irripetibile di rimuovere questa cabala globale di pedofili satanisti, e penso il presidente sia qui per farlo\". Ha rilasciato dichiarazioni razziste e antisemite, che hanno portato leader repubblicani come Kevin McCarthy e Steve Scalise a condannare le sue osservazioni. Il presidente Trump ha approvato la sua candidatura il giorno dopo la sua nomina, caratterizzandola come una \"futura star repubblicana\" e \"una vera VINCITRICE!\". In seguito a questo avvenimento, il rappresentante repubblicano dell'Illinois Adam Kinzinger ha denunciato QAnon, definendolo un'\"invenzione\". Matt Wolking, membro dello staff della campagna di Trump, ha replicato in modo aggressivo a Kinzinger, suggerendo di condannare piuttosto il dossier Steele (un dossier sui rapporti tra Trump e la Russia) e le teorie del complotto promosse dai Democratici.\nIl 30 giugno 2020 il rappresentante repubblicano degli Stati Uniti Scott Tipton (3\u00ba distretto congressuale del Colorado) ha perso, sorprendentemente, una sfida delle primarie contro Lauren Boebert. In un'intervista Boebert ha espresso il suo appoggio a QAnon, ma dopo aver vinto le primarie, ha tentato di prendere le distanze da quelle affermazioni, asserendo di non esserne un seguace.\nNel settembre 2020, la nuova arrivata politica Lauren Witzke ha sconfitto un candidato approvato dal partito per diventare il candidato repubblicano per il senato degli Stati Uniti nel Delaware. Witzke aveva promosso QAnon su Twitter ed era stata fotografata con indosso una maglietta di Q, sebbene durante la campagna avesse preso le distanze dal movimento. Si \u00e8 anche definita una \"terrapiattista\" e in settembre ha definito il suo avversario democratico Chris Coons un \"assassino di bambini che odia i cristiani\", aggiungendo: \"Sono qui per il tuo posto, satanista\". Nelle elezioni generali di novembre, Coons ha sconfitto Witzke con un risultato di 59% a 38%.\nAngela Stanton-King, una candidata sostenuta da Trump in corsa per il seggio alla Georgia House del defunto membro del Congresso John Lewis, ha postato su Twitter che Black Lives Matter \u00e8 \"una copertura importante per la pedofilia e il traffico di umani\" e \"la tempesta \u00e8 qui\". Stanton-King ha detto a un giornalista che i suoi post non si riferivano a QAnon, affermando che: \"Quel giorno pioveva\". Le registrazioni meteorologiche non hanno mostrato precipitazioni nella sua zona il giorno del post.\nBoebert \u00e8 stato eletto al Congresso il novembre successivo.\nMarjorie Greene ha vinto il seggio alla Camera dei rappresentanti per il distretto 14 della Georgia nelle elezioni del 3 novembre 2020.\nSlogan del partito repubblicano del Texas.\nNell'agosto 2020 il \"New York Times\" ha suggerito che il partito repubblicano del Texas aveva scelto un nuovo slogan estrapolato direttamente da QAnon. I funzionari del partito repubblicano del Texas lo hanno fortemente negato e hanno affermato che lo slogan (\"We Are the Storm\") \u00e8 stato ispirato ad un passaggio biblico e non ha alcun collegamento con QAnon.\nRisoluzione del congresso.\nIl 25 agosto 2020, due membri del camera dei rappresentanti degli Stati Uniti \u2013 il democratico Tom Malinowski e il repubblicano Denver Riggleman \u2013 hanno presentato una risoluzione bipartisan alla camera dei rappresentanti degli Stati Uniti, condannando QAnon e rifiutando le sue teorie del complotto. Malinowski ha affermato che lo scopo della risoluzione era di ripudiare formalmente \"questo pericoloso culto antisemita e cospiratore che secondo l'FBI sta radicalizzando gli americani alla violenza\". La risoluzione sollecitava anche l'FBI, altre forze dell'ordine e le agenzie per la sicurezza nazionale \"a continuare a rafforzare la loro attenzione sulla prevenzione della violenza, minacce, molestie e altre attivit\u00e0 criminali da parte di estremisti motivati da teorie di cospirazione politica marginale\"; e ha incoraggiato la \"comunit\u00e0 di intelligence degli Stati Uniti\" \"a scoprire qualsiasi supporto straniero, assistenza o amplificazione online che QAnon riceve, cos\u00ec come qualsiasi affiliazione, coordinamento e contatto di QAnon con organizzazioni o gruppi estremisti stranieri che sposano la violenza\".\nAlla fine di settembre 2020, Malinowski ha ricevuto minacce di morte dai sostenitori di QAnon dopo essere stato accusato ingiustamente di voler proteggere i predatori sessuali. Le minacce verso il membro del congresso sono state promosse da una pubblicit\u00e0 della campagna del \"National Republican Congressional Committee\" (NRCC) che affermava falsamente che Malinowski avesse lavorato contro i piani per aumentare la registrazione degli autori di reati sessuali in una legge sul crimine del 2006, mentre stava lavorando come lobbista per Human Rights Watch.\nLa risoluzione \u00e8 passata il 2 ottobre con 371 contro 18 voti. diciassette repubblicani (inclusi Steve King, Paul A. Gosar e Daniel Webster) e un indipendente (Justin Amash) hanno votato no; Il repubblicano Andy Harris ha votato \"presente\". La risoluzione non ha forza di legge. Prima del voto, Malinowski ha detto alla rivista \"Slate\", facendo riferimento all'annuncio del NRCC: \"Non voglio vedere nessun repubblicano votare contro il fuoco in aula questa settimana e poi continuare a giocare con il fuoco la prossima settimana pubblicando questo tipo di annunci contro i candidati democratici \".\nCommenti di Donald Trump e personalit\u00e0 collegate.\nDonald Trump.\nIl 19 agosto 2020, durante una conferenza stampa, a Trump \u00e8 stato chiesto di QAnon e lui ha risposto: \"Non so molto del movimento, a parte il fatto di capire che gli piaccio molto. Cosa che apprezzo. Ma non so molto del movimento\". Quando i reporter lo hanno incalzato ulteriormente sul significato di QAnon, Trump ha nuovamente elogiato il movimento. Sebbene QAnon fosse stato descritto come una potenziale minaccia di terrorismo interno da un ufficio sul campo dell'FBI a Phoenix, Trump ha descritto i suoi sostenitori come \"persone che amano il nostro paese\". Quando un giornalista ha chiesto a Trump se potesse sostenere un'idea secondo la quale egli \"stesse segretamente salvando il mondo da questo culto satanico di pedofili e cannibali\", ha risposto: \"Beh, non ne ho sentito parlare, ma dovrebbe essere una cosa cattiva o una cosa buona?\" Il candidato presidenziale Joe Biden ha risposto dicendo che Trump mirava a \"legittimare una teoria del complotto che l'FBI ha identificato come una minaccia del terrorismo interno\".\nIl 9 settembre 2019, Trump ha ritwittato un video dall'account Twitter \"The Dirty Truth\" che sostiene QAnon. Il video presentava il futuro direttore dell'intelligence nazionale John Ratcliffe mentre criticava l'ex direttore dell'FBI James Comey. Poco dopo Natale 2019, Trump ha ritwittato i post di oltre una dozzina di follower QAnon.\nSecondo l'analisi condotta da Media Matters e aggiornata al 18 ottobre 2020, Trump ha amplificato la messaggistica su QAnon anche pi\u00f9 volte al giorno, ritwittando almeno 265 volte o menzionando 152 account Twitter affiliati a QAnon.\nIl 15 ottobre 2020, quando gli \u00e8 stata data l'opportunit\u00e0 di denunciare QAnon, durante la sua campagna elettorale in stile \"municipio\", Trump si \u00e8 rifiutato di farlo e ha invece sottolineato che QAnon si oppone alla pedofilia. Ha dichiarato di non sapere nient'altro su QAnon e si \u00e8 rivolto al suo interlocutore, Savannah Guthrie di NBC News, affermando che nessuno pu\u00f2 sapere se la premessa della teoria del complotto di QAnon sia vera. \"Credono che sia un culto ebraico gestito dallo stato profondo\", ha incalzato Guthrie. \"No, non lo so. E nemmeno tu lo sai\", ha risposto Trump.\nMike Pence.\nIl 21 agosto 2020 il vicepresidente degli Stati Uniti Mike Pence ha dichiarato che \"non sa nulla\" di QAnon, tranne che si tratta di una teoria del complotto che egli respinge \"a priori\". Ma quando gli \u00e8 stato chiesto se avrebbe riconosciuto il ruolo dell'amministrazione nel \"dare ossigeno\" alla teoria, Pence ha scosso la testa e ha risposto: \"Give me a break\" (\"Ma fatemi il piacere\"). Inoltre nell'agosto 2020 Pence ha detto che il problema con la stampa che chiedeva di QAnon e degli apparenti sforzi di tutti ad incoraggiarlo a rispondere fosse che la stampa stava facendo le domande sbagliate (\"inseguendo oggetti luccicanti\").\nMichael Flynn.\nNell'agosto 2019 fu annunciata per il mese successivo ad Atlanta la Digital Soldiers Conference, un evento il cui scopo era quello di preparare \"combattenti patrioti\" alla guerriglia sui social media per una prossima \"guerra civile digitale\". L'annuncio dell'evento mostrava in modo evidente una Q formata da stelle gialle sullo sfondo blu di una bandiera americana. Tra i relatori previsti per l'evento c'erano ex esponenti dell'amministrazione Trump, quali Michael Flynn e George Papadopoulos, nonch\u00e9 Gina Loudon, amica di Trump e membro del suo comitato consultivo per la campagna mediatica, la cantante Joy Villa, e Bill Mitchell, conduttore radiofonico e ardente sostenitore di Trump. L'organizzatore dell'evento, Rich Granville, \u00e8 CEO di Yippi Inc., una societ\u00e0 che commercializza il motore di ricerca Yippy che afferma di essere libera dalla censura delle opinioni conservatrici, aveva definito l'evento una \"iniziativa di intelligence\" con connessioni di alto livello con la Casa Bianca. In quella circostanza ha detto ad un giornalista, \"non sai con chi cazzo hai a che fare\" e ha negato che il flag Q fosse un riferimento a QAnon, sebbene avesse numerosi riferimenti a QAnon sul proprio account Twitter.\nMichael Flynn \u2013 ex tenente generale, capo della Defense Intelligence Agency ed ex consigliere per la sicurezza nazionale di Donald Trump\u00a0\u2013 ha pubblicato un video online, nel fine settimana del 4 luglio del 2020, in cui si mostra a capo di un piccolo gruppo di persone impegnate in un giuramento simile a quello usato dai membri del Congresso. Alla fine del giuramento, Flynn e il gruppo recitano lo slogan QAnon \"Where We Go One, We Go All!\". L'apparente dichiarazione di fedelt\u00e0 di Flynn a QAnon, secondo un'analisi condotta da Media Matters, lo rende l'ex funzionario di governo di pi\u00f9 alto livello a sostegno della teoria del complotto, sebbene Trump abbia ritwittato o menzionato almeno 152 account Twitter affiliati a QAnon almeno 265 volte.\nL'avvocato di Flynn, Sidney Powell, ha negato il giuramento relativo a QAnon, affermando che si trattasse semplicemente di una frase incisa su una campana della barca a vela di John F. Kennedy. Tuttavia, nei giorni precedenti numerosi sostenitori di QAnon avevano tenuto un analogo giuramento su Twitter.\nAltri soci di Trump.\nIn tre occasioni durante il 2019 e il 2020, il vice capo dello staff e direttore dei social media di Trump Dan Scavino ha twittato meme con il ticchettio dell'orologio utilizzati dai credenti di QAnon per indicare il conto alla rovescia fino a \"The Storm\". Anche l'avvocato personale di Trump, Rudy Giuliani, ha occasionalmente ritwittato post con l'hashtag #QAnon e il numero limitato di account che segue (224 a ottobre 2019) molti sono sostenitori di QAnon.\nSuo figlio, Eric Trump, in un tweet dell'estate 2020 (successivamente cancellato), ha promosso la manifestazione di suo padre a Tulsa con l'immagine di una grande Q e lo slogan WWG1WGA.\nAnalisi.\nIdentit\u00e0 di \"Q\".\nL'identit\u00e0 pseudonima nota come Q \u00e8 probabilmente controllata da pi\u00f9 persone in collaborazione.\nPer progettazione, gli \"imageboard\" anonimi nascondono l'identit\u00e0 dei loro utenti. Ma coloro che desiderano mostrare un'identit\u00e0 coerente tra i post rimanendo anonimi possono scegliere di utilizzare un tripcode, che collega un post ad una firma digitale univoca per qualsiasi utente che conosca la password. Sono stati creati migliaia di questi post associati ad un tripcode di Q, noto come \"Q drop\". Il tripcode associato a Q \u00e8 cambiato pi\u00f9 volte, creando incertezza sull'identit\u00e0 dell'artefice. Quando \"8chan\" \u00e8 tornato online sotto le spoglie di \"8kun\" nel novembre 2019, dopo diversi mesi di inattivit\u00e0 a seguito della sparatoria di El Paso del 2019, il post di Q su \"8kun\" ha pubblicato le foto di una penna e di un taccuino che erano stati raffigurati nei precedenti post di \"8chan\" per mostrare la continuazione dell'identit\u00e0 di Q, e ha continuato ad utilizzare lo stesso tripcode.\nCi sono state molte speculazioni sui motivi e sull'identit\u00e0 di Q. Una serie di teorie attribuisce i drop di Q ad un ufficiale dell'intelligence militare, un insider dell'amministrazione Trump, un gioco di realt\u00e0 alternativa creato dall'organizzazione di puzzle Cicada 3301 od allo stesso Trump. Il collettivo italiano di scrittori Wu Ming ha ipotizzato che QAnon sia stato ispirato dal personaggio di Luther Blissett, pseudonimo collettivo che nel corso degli anni Novanta fu usato da persone di sinistra e anarchici per organizzare scherzi, stratagemmi mediatici e bufale di ispirazione situazionista. Nel 1999 Luther Blissett ha anche pubblicato un romanzo intitolato \"Q\", tradotto anche negli Stati Uniti.\nDato che il \"tripcode\" \u00e8 verificato dal server di 8chan e non riproducibile su altre \"imageboard\", e Q non disponeva di un altro mezzo di comunicazione, non \u00e8 stato in grado di pubblicare post quando il sito web \u00e8 andato in crash in seguito alla strage di El Paso. Questo apparente conflitto di interessi, combinato con le dichiarazioni del fondatore di 8chan Fredrick Brennan, l'utilizzo di una spilla a forma di Q da parte del proprietario di 8chan Jim Watkins e l'interesse finanziario di Watkins in un comitato di finanziamento di QAnon pubblicizzato su 8chan hanno portato a una diffusa speculazione sul fatto che Watkins o suo figlio, l'amministratore di 8chan Ron Watkins, conoscano l'identit\u00e0 di Q o siano essi stessi l'utente in questione. Alcuni hanno ipotizzato che lo stesso Jim Watkins sia Q. Sia Jim che Ron Watkins negano di conoscere l'identit\u00e0 di \"Q\". I seguaci di QAnon sono arrivati a riferirsi a Trump come l'identit\u00e0 \"Q+\".\nUn approccio stilometrico basato su algoritmi della societ\u00e0 svizzera \"OrphAnalytics\" ha fornito la prova che due persone hanno probabilmente scritto i post criptici di Q in periodi diversi di tempo.\nCause del successo.\nParte del fascino di QAnon \u00e8 il suo essere simile a un gioco, in cui i follower tentano di risolvere gli enigmi presentati nei \"drops\" collegandoli ai discorsi e ai tweet di Trump e ad altre fonti. Alcuni follower usano un \"Q clock\" costituito da una ruota di quadranti concentrici per decodificare gli indizi in base al tempismo dei drops e ai tweet di Trump.\nTravis View, un ricercatore che studia QAnon, afferma che la teoria \u00e8 \"avvincente come un videogioco\" e offre al \"giocatore\" la possibilit\u00e0 accattivante di essere coinvolto in presunti eventi di portata storica. Secondo View, \"Puoi sederti al tuo computer e cercare informazioni e poi pubblicare ci\u00f2 che trovi, e Q sostanzialmente promette che, attraverso questo processo, cambierai radicalmente il paese, realizzerai questa incredibile rivoluzione pacifica, e quindi farai parte di questo movimento storico di cui si scriver\u00e0 per generazioni\". QAnon, afferma View, non compete nel mercato delle idee, ma nel mercato delle realt\u00e0.. Roberto Paura ha evidenziato come il successo di QAnon derivi dal meccanismo di inversione tra fatti e finzione proposto dallo studioso del complottismo americano Michael Barkun, per cui temi provenienti dal mondo della fiction (film, serie televisive ecc.) vengono presi per fatti reali; ci\u00f2 dimostrerebbe \"quanto sia ormai avanzato il grado di 'fusione' del confine tra realt\u00e0 e finzione\".\nMovimento messianico.\nQAnon pu\u00f2 essere meglio inteso come un esempio di ci\u00f2 che lo storico Richard Hofstadter ha chiamato \"The Paranoid Style of American Politics\" titolo del suo saggio del 1964, legato al millenarismo religioso e ai movimenti apocalittici. \u00c8 stato osservato che l'uso nel lessico di QAnon di concetti quali \"The Storm\" e \"The Great Awakening\" mostrerebbe un esplicito richiamo all'evangelismo americano, in particolare alla narrazione del Diluvio universale e del giorno del giudizio, e al Grande risveglio religioso tra l'inizio del XVIII secolo e la fine del XX secolo. Secondo un video di QAnon, la battaglia tra Trump e \"la cabala\" \u00e8 di \"proporzioni bibliche\", una \"lotta per la terra, del bene contro il male\". L'imminente resa dei conti a detta di alcuni di QAnon avr\u00e0 tratti simili alla credenza evangelica nel Rapimento della Chiesa, ossia non solo la fine del mondo presente, ma anche un nuovo inizio, grazie alla salvezza degli \"eletti\" e all'instaurazione di un'utopia sulla terra per i sopravvissuti.\nGli esperti hanno definito l'appeal verso QAnon comparabile a quello verso i culti religiosi. Secondo l'esperto di complottismo Renee DiResta, il modello di attrazione verso QAnon \u00e8 simile all'ingresso nei culti dell'era pre-Internet dove, quando la persona interessata che si addentrava sempre pi\u00f9 a fondo nei segreti del gruppo, finiva per isolarsi sempre pi\u00f9 dagli amici e dalla famiglia, considerati estranei al culto e quindi \"non eletti\". Si sono sviluppati gruppi di supporto online per coloro i cui cari sono stati coinvolti in QAnon, in particolare il subreddit r/qanoncasualties, che \u00e8 passato da partecipanti nel giugno 2020 a in ottobre. Nell'era di internet, le comunit\u00e0 virtuali di QAnon hanno poca connessione \"reale\" tra gli utenti, ma online possono contare su decine di migliaia di sostenitori. Rachel Bernstein, esperta di culti specializzata nella terapia di recupero, ha affermato che \"Ci\u00f2 che un movimento come QAnon far\u00e0, e il motivo per cui divamper\u00e0 come un incendio, \u00e8 il fatto di far sentire le persone connesse a qualcosa di importante di cui gli altri sono ancora all'oscuro... Tutti i culti imprimono questa sensazione di essere speciali\".\nGli aspetti cultisti di QAnon hanno portato alcuni a caratterizzarlo come un possibile nuovo movimento religioso. Adrienne LaFrance su The Atlantic ha dedicato un lungo reportage nel giugno 2020 a QAnon, con il titolo \"The Prophecies of Q\", sostenendo che la teoria del complotto stia assumendo sempre pi\u00f9 i contorni di una religione millenarista di ispirazione evangelica, suggerendo che in futuro possa assumere forme simili a quelle degli Avventisti o dei Mormoni. Il ricercatore Marc-Andr\u00e9 Argentino, nell'ambito dei suoi studi sull'estremismo religioso e la propaganda politica, ha seguito alcuni gruppi QAnon concludendo che il fenomeno sia prossimo a trasformarsi in un movimento carismatico. Secondo Salvatore Stanizzi, i sostenitori di QAnon avrebbero diversi tratti in comune con le sette millenariste medievali studiate dallo storico Norman Cohn nel suo celebre \"I fanatici dell'Apocalisse\" (1957): in entrambi i casi, la diffusione di movimenti estremisti sarebbe connessa a fenomeni di instabilit\u00e0 sociale. Secondo Roberto Paura, \"QAnon restituisce ottimismo e speranza, analogamente alle grandi religioni organizzate\", e il legame tra complottismo e messianesimo religioso la rende \"l'idea pi\u00f9 pericolosa del mondo\".\nLa disillusione condivisa da alcuni credenti di QAnon ha molti elementi in comune con la disillusione che si verifica nelle sette religiose. Per alcuni, si tratta di un percorso lento per scrollarsi di dosso le credenze del proprio culto, mentre per altri l'isolamento rafforza i benefici ottenuti dall'appartenenza al culto. Secondo il ricercatore Trevis View, Le persone nella comunit\u00e0 QAnon parlano spesso di alienazione dai familiari e dagli amici\u2026 Sebbene in genere si riferiscano a come Q abbia logorato le loro relazioni su gruppi privati su Facebook. Ma pensano che questi problemi siano temporanei e principalmente attribuiscono la colpa ad altri. Spesso si confortano immaginando che arriver\u00e0 nel prossimo futuro un momento di rivalsa che dimostrer\u00e0 le loro giuste convinzioni. Immaginano che dopo di ci\u00f2, non solo le loro relazioni saranno restaurate, ma le persone si rivolgeranno a loro come leader in grado di comprendere meglio di chiunque altro quello che sta accadendo. Alcuni sostenitori di Q smettono di seguirlo quando riconoscono che il contenuto delle teorie non \u00e8 auto-coerente o vedono che parte del contenuto \u00e8 direttamente mirato a ricevere donazioni da un pubblico specifico, come i cristiani evangelici o conservatori. Altri iniziano a guardare video di debunking.\nLa disillusione pu\u00f2 anche provenire dal fallimento delle previsioni delle teorie. Q aveva predetto il successo repubblicano alle elezioni di medio termine degli Stati Uniti del 2018 e afferm\u00f2 che il procuratore generale Jeff Sessions fosse coinvolto in operazioni segrete per conto di Trump, per cui le evidenti tensioni tra loro non sarebbero state che una copertura. Quando i democratici hanno ottenuto significativi successi alle elezioni del 2018 e Trump ha licenziato Sessions, si \u00e8 verificata un'ondata di disillusione nella comunit\u00e0 Q. Un'ulteriore disillusione si \u00e8 verificata quando gli arresti di massa e le incarcerazioni a Guantanamo previste per il 5 dicembre 2018 contro i nemici di Trump non si sono realizzate, e quando le accuse contro l'ex consigliere per la sicurezza nazionale di Trump, Michael Flynn, sono state confermate. Per alcuni, questi fallimenti hanno iniziato il processo di separazione dal culto di QAnon, mentre altri hanno sollecitato un'azione diretta sotto forma di insurrezione contro il governo. Simile reazioni a profezie non avveratesi non sono insolite: culti apocalittici come Heaven's Gate, il tempio del popolo, la famiglia Manson e Aum Shinrikyo ricorsero al suicidio di massa o alla strage quando le loro aspettative riguardo alle rivelazioni o all'adempimento delle loro profezie non si materializzarono. Lo psicologo Robert Lifton lo definisce \"forzare la fine\". Questo fenomeno si nota in alcuni credenti di QAnon.\nUna famosa seguace di QAnon, Liz Crokin, che nel 2018 propose la teoria che John F. Kennedy Jr. avesse simulato la sua morte e ora sarebbe Q, ha dichiarato nel febbraio 2019 di essere furiosa nei confronti di Trump per la mancata reazione contro i presunti membri coinvolti nell'organizzazione degli abusi sessuali di minori, suggerendo che il poco tempo rimasto spinga verso la ricerca di una \"giustizia privata\".\nAntisemitismo.\nLa presenza nella teoria QAnon di argomenti contro importanti figure ebraiche come George Soros e i Rothschild \u00e8 stata descritta dalla rivista ebraica-americana \"The Forward\" e dal \"Washington Post\" come contenente \"impressionanti elementi antisemiti\" e \"sciocchezze banali con sfumature razziste e antisemite\". Un articolo dell'agosto 2018 della Jewish Telegraphic Agency affermava che \"sebbene non specificamente, alcuni degli elementi archetipici di QAnon\u00a0\u2013 tra cui \u00e9lite segrete e bambini rapiti, tra gli altri\u00a0\u2013 riflettono teorie del complotto antisemita, sia storiche che attuali\".\nLa \"Anti-Defamation League\" (ADL) ha dichiarato che sebbene \"la stragrande maggioranza delle teorie del complotto ispirate a QAnon non abbia nulla a che fare con l'antisemitismo\", un'analisi dei tweet di QAnon su Israele, ebrei, sionisti, Rothschild e Soros, \"ha rivelato alcuni casi preoccupanti\" di antisemitismo. Secondo \"ADL\", diversi aspetti della tradizione di QAnon rispecchiano tropi antisemiti di lunga data; ad esempio, la convinzione che una \"cabala\" globale sia coinvolta in rituali di sacrificio di bambini ha le sue radici nel tropo antisemita medievale dell'accusa del sangue \u2013 la teoria secondo cui gli ebrei uccidono i bambini cristiani per scopi rituali\u00a0\u2013 come anche la continua ossessione di QAnon verso un'\u00e9lite globale di banchieri ha sfumature antisemite.\nLa bufala zarista, \"I protocolli dei Savi di Sion\", si \u00e8 intersecato con le teorie del complotto di QAnon, attraverso Mary Ann Mendoza una fan repubblicana di QAnon che ha ritwittato un thread su Twitter sulla famiglia Rothschild, le alte sacerdotesse sataniche e i presidenti americani dicendo che \"\"I protocolli dei Savi di Sion\" non sono un'invenzione. E certamente non \u00e8 antisemita sottolineare questo fatto.\" Mendoza, che fa parte del comitato consultivo di \"Women for Trump\" e avrebbe dovuto parlare alla convention repubblicana del 2020 fino al momento in cui si sono avute notizie della sua attivit\u00e0 su Twitter, in seguito ha negato di conoscere il contenuto del thread, sebbene i riferimenti antisemiti siano apparsi nei primi tweet. Allo stesso modo Trump ha negato di sapere qualcosa riguardo a QAnon ad eccezione del fatto che i fan di QAnon, come lui, \"amano il nostro paese\".\nA inizio 2020 i sostenitori di QAnon stavano avanzando l'idea che le \u00e9lite di Hollywood si stessero impegnando nella \"raccolta di adrenocromo\", un processo in cui l'adrenalina viene estratta dal sangue dei bambini per produrre la droga psicoattiva adrenocromo. La raccolta di adrenocromo \u00e8 radicata nei miti anti umani di accusa del sangue. I seguaci di QAnon hanno promosso una idea secolare su una cospirazione bancaria internazionale orchestrata dalla famiglia Rothschild.\nLo studioso di genocidi Gregory Stanton ha descritto QAnon come un \"gruppo Nazi ribattezzato\" e le sue teorie come una versione rinominata dei Protocolli dei Savi di Sion.\nIl consenso sociale.\nSecondo Travis View, che ha studiato il fenomeno QAnon e ne ha scritto ampiamente su \"The Washington Post\", l'essenza della teoria della cospirazione \u00e8 basata sulla:\nSecondo un sondaggio dell'agosto 2018 per il Washington Post, il 58% dei cittadini della Florida aveva abbastanza familiarit\u00e0 con il movimento QAnon per averne un'opinione a riguardo. Tra questi, la maggior parte si dichiara non favorevole: la media dei consensi era appena sopra il 20%.\nUn sondaggio del Pew Research Center nel 2020 ha invece concluso che il 76% degli americani non ha mai sentito parlare del movimento QAnon. Il 20% ha dichiarato di aver sentito \"qualcosa a riguardo\", e il 3% ha affermato di \"saperne abbastanza\". Un sondaggio Pew del settembre 2020 sul 47% degli intervistati che ha affermato di aver sentito parlare di QAnon, ha rilevato che il 41% dei repubblicani e di coloro che propendono per i repubblicani credessero che QAnon fosse un bene per il paese, mentre per il 7% dei democratici e di coloro che li appoggiano credeva questo.\nUn sondaggio Yahoo \u2013 YouGov dell'ottobre 2020 ha rilevato che, nonostante non avessero sentito parlare di QAnon, la maggioranza dei repubblicani e dei sostenitori di Trump credeva che i democratici di rilievo fossero coinvolti in organizzazioni di traffico sessuale e che pi\u00f9 della met\u00e0 dei sostenitori di Trump lavorasse per smantellare queste organizzazioni.\nCoinvolgimento nei casi di cronaca.\nL'incidente alla cementeria di Tucson.\nNel maggio 2018 un sostenitore americano di QAnon, Michael Meyer, trasmise in streaming su Facebook un video da un cementificio di Tucson, affermando che si trattasse di un campo di detenzione di minori \"di cui nessuno vuole parlare, e per cui nessuno vuole fare nulla\". Il video ottenne oltre 650.000 visualizzazioni durante la settimana successiva. La polizia di Tucson ispezion\u00f2 l'impianto senza trovare prove di attivit\u00e0 criminale. Meyer occup\u00f2 quindi una torre all'interno dell'impianto per nove giorni, raggiungendo infine un accordo con la polizia per andarsene. In seguito torn\u00f2 sulla torre a luglio, dopo di che fu arrestato per aver violato la propriet\u00e0. Meyer ha fatto riferimento a QAnon e all'hashtag #WWG1WGA sulla sua pagina Facebook.\nL'incidente alla diga di Hoover.\nIl 15 giugno 2018 Matthew Phillip Wright di Henderson, Nevada, fu arrestato per terrorismo e altre accuse per aver condotto un furgone blindato, contenente un fucile AR-15 e una pistola, sulla diga di Hoover, bloccando il traffico per un'ora e mezza. Wright affermava di essere in missione per QAnon, con lo scopo di costringere il Dipartimento di Giustizia a rilasciare il rapporto completo sulle indagini dell'FBI relative allo scandalo delle e-mail di Hillary Clinton durante il suo mandato come Segretario di Stato. Dal giorno prima in cui fu rilasciata una copia del rapporto dell'ufficio dell'ispettore generale, l'uomo era stato motivato da un \"drop\" di Q in cui si affermava che la versione rilasciata fosse stata pesantemente modificata e che Trump possedesse una versione pi\u00f9 incriminante ma si fosse rifiutato di pubblicarla. Nel video registrato all'interno del suo camion blindato, Wright esprimeva delusione per il fatto che Trump non avesse onorato il suo \"dovere\" di \"rinchiudere alcune persone\", chiedendogli di \"mantenere il suo giuramento\".\nGli attacchi contro Michael Avenatti.\nIl 29 luglio 2018 Q pubblic\u00f2 un link al sito web dell'avvocato Michael Avenatti, legale dell'attrice Stormy Daniels, implicata in una causa giudiziaria contro Donald Trump, insieme a foto dell'edificio dove si trovano i suoi uffici a Newport Beach e al messaggio \"Allacciate le cinture!\". L'utente anonimo condivise anche l'immagine di un uomo non ancora identificato, che sembrava tenere un cellulare in una mano e un oggetto lungo e sottile nell'altra, mentre era in piedi sulla strada prospiciente l'ufficio di Avenatti, aggiungendo che \"era stato inviato\" un messaggio. Ci\u00f2 fece scaturire un'inchiesta da parte del dipartimento di polizia di Newport Beach. Il 30 luglio, Avenatti chiese ai suoi follower su Twitter di contattare il dipartimento di polizia di Newport Beach per chiedere se \"avessero qualche dettaglio o tenessero in osservazione\" l'uomo nella foto.\nLe molestie di Jim Acosta.\nIn una manifestazione a favore di Trump a Tampa, il 31 luglio 2018, i sostenitori di Trump mostrarono un comportamento ostile nei confronti del corrispondente per la Casa Bianca della CNN, Jim Acosta. Esponenti delle teorie legate a QAnon erano alla manifestazione.\nIl giorno successivo David Martosko del \"Daily Mail\" chiese al portavoce della Casa Bianca Sarah Huckabee Sanders, se la Casa Bianca avesse incoraggiato il sostegno di \"frange di QAnon\". Sanders replic\u00f2 che avrebbe denunciato \"qualsiasi gruppo che incitasse alla violenza verso un'altra persona\", senza fare nessun riferimento a specifico a QAnon. Sanders aggiunse che il presidente Trump \"certamente non supporta gruppi che sostengono quel tipo di comportamento\".\nLa raccolta fondi della Grass Valley Charter School.\nUn evento di raccolta fondi, il \"Blue Marble Jubilee\", organizzato annualmente dalla Grass Valley Charter School di Grass Valley, in programma l'11 maggio 2019, fu annullato alcuni giorni prima per precauzione dopo un tweet dell'ex capo dell'FBI James Comey. Il 27 aprile, in risposta a un gioco social che girava in quei giorni, in cui si chiedeva, usando l'hashtag #\"FiveJobsIveHad\", di elencare cinque tipi di lavori svolti in passato dagli utenti, Comey elenc\u00f2 i suoi; ma i sostenitori di QAnon interpretarono le prime lettere di ogni riga (GVCSF) della sua risposta come un riferimento alla Fondazione Grass Valley Charter School, suggerendo che Comey avesse in programma di organizzare un attacco terroristico \"false flag\" durante l'evento; l'hashtag fu anche interpretato dai sostenitori di QAnon come un anagramma di \"five jihad\" (cinque jihad) e il timestamp del post fu considerato un riferimento agli attacchi dell'11 settembre. La polizia e l'FBI furono informati di questa teoria, decidendo di non correre il rischio che l'evento diventasse un ritrovo di Anons costringendo a un intervento delle forze dell'ordine.\nL'omicidio di Frank Cali.\nAnthony Comello di Staten Island fu accusato nel marzo 2019 dell'omicidio dell'esponente della famiglia criminale Gambino, Frank Cali. Secondo il suo avvocato difensore, Comello era diventato ossessionato dalle teorie di QAnon, credendo che Cali fosse un membro del Deep State, ed era convinto che \"stesse godendo della protezione dello stesso presidente Trump\" dall'arresto in flagranza di reato. Confrontandosi con Cali fuori dalla sua casa di Staten Island, Comello gli avrebbe sparato dieci volte. Alla sua prima apparizione in tribunale, Comello mostr\u00f2 simboli e frasi QAnon e lo slogan \"MAGA forever\" scarabocchiata sulla sua mano a penna. Comello aveva anche pubblicato materiale su Instagram elogiando personalit\u00e0 della Fox News note per le loro posizioni alt-right come Sean Hannity, Tucker Carlson e Jeanine Pirro.\nLa bandiera di Tintagel.\nNel gennaio 2020 John Mappin (affiliato all'associazione conservatrice filo-trumpiana \"Turning Point\"), iss\u00f2 una bandiera con il simbolo di Q fuori dall'hotel Camelot Castle nei pressi del castello di Tintagel in Inghilterra. Il gruppo di supporto Hope not Hate ha dichiarato: \"Mappin \u00e8 una figura eccentrica, considerata stravagante anche dai suoi coetanei della frangia di destra. Questo stratagemma infantile \u00e8 un debole tentativo di attirare l'attenzione su se stesso e sulla sua organizzazione marginale di Turning Point UK, ed \u00e8 meglio che venga ignorato\".\nL'arresto di Jessica Prim.\nNell'aprile 2020 la cittadina americana Jessica Prim \u00e8 stata arrestata per detenzione non autorizzata di armi in seguito a un suo video trasmesso in streaming in cui dichiarava di voler \"eliminare\" il candidato alla presidenza degli Stati Uniti Joe Biden. Prim, in possesso di diversi coltelli, \u00e8 stata arrestata a New York su un molo da cui sembrava aver cercato di raggiungere la nave ospedale della Marina degli Stati Uniti \"Comfort\". QAnon ha affermato che la nave \u00e8 stata utilizzata da una cabala di pedofili. Durante il suo arresto, \u00e8 stato riportato che Prim si sia messa a piangere e abbia chiesto alla polizia: \"Ragazzi, avete sentito parlare dei bambini?\". Prima del suo arresto, Prim aveva pubblicato su Facebook che Hillary Clinton e Biden \"devono essere eliminati\", scrivendo inoltre che \"Hillary Clinton e il suo assistente, Joe Biden e Tony Podesta devono essere fatti fuori in nome di Babilonia!\". \"Non sono tranquilla se loro sono ancora vivi. Svegliatevi!!!!!\". La pagina Facebook di Prim era piena di riferimenti a QAnon. In un video pubblicato poche ore prima del suo arresto, Prim aveva fatto riferimento un presunto video di Hillary Clinton e un suo assistente impegnati nel massacro di un bambino.\nLe aggressioni in Texas.\nIl 12 agosto 2020, Cecelia Celeste Fulbright \u00e8 stata arrestata e accusata di guida in stato di ebbrezza e assalto aggravato con arma mortale a Waco in Texas. Fulbright ha inseguito e speronato un'altra automobile il cui autista ha affermato \"era un pedofilo e aveva rapito una ragazza per traffico di esseri umani\". Aveva pubblicato molti post online rilevanti sulla teoria di QAnon e aveva inviato un messaggio di testo a un amico in cui affermava con convinzione che il presidente Trump stesse \"letteralmente smantellando la cabala e l'organizzazione di pedofili\".\nLa disinformazione sugli incendi negli USA occidentali nel 2020.\nPoich\u00e9 a settembre del 2020 si sono diffusi incendi in gran parte degli Stati Uniti occidentali, si sono diffuse false voci sui social media secondo cui gli attivisti antifa stessero deliberatamente appiccando incendi e si stessero preparando a saccheggiare le propriet\u00e0 che erano state evacuate. Alcuni residenti si sono rifiutati di evacuare in seguito alle voci, scegliendo di difendere le loro case dalla presunta invasione. Le autorit\u00e0 hanno implorato i residenti di ignorarle. Un sindacato dei vigili del fuoco nello stato di Washington ha descritto Facebook come \"una fogna assoluta di disinformazione\" sull'argomento. I sostenitori di QAnon hanno partecipato alla disinformazione, con una falsa affermazione, amplificata in particolar modo da Q, in base alla quale sei attivisti antifa erano stati arrestati per aver appiccato il fuoco. Qualche giorno prima, il presidente Trump e il procuratore generale Bill Barr avevano amplificato le false voci dei mesi precedenti sui social media secondo cui aerei e autobus pieni di attivisti antifa si stavano preparando per invadere le comunit\u00e0, presumibilmente finanziate da George Soros.\nElezioni presidenziali 2020.\nVicino al Philadelphia's Convention Center, dove si contano le schede elettorali per corrispondenza, due uomini della Virginia sono stati arrestati sulla base di una minaccia di attacco con AR-15. L'adesivo sul loro furgone faceva riferimento a QAnon.\nIn seguito alle accuse infondate di frode elettorale che si sono diffuse all'indomani della sconfitta di Trump alle elezioni, i seguaci di QAnon hanno avanzato una bufala secondo cui le macchine per il voto prodotte da Dominion Voting Systems avessero cancellato milioni di voti di Trump. La bufala \u00e8 stata riportata anche sul canale di notizie via cavo di estrema destra One America News Network, e Trump ne ha twittato. La Cybersecurity and Infrastructure Security Agency ha annunciato che le elezioni sono state le pi\u00f9 sicure in tutta la storia americana, \"non si evidenziano prove che i sistemi di voto abbiano cancellato, perso, cambiato voti o che siano stati in qualche modo compromessi\".\nAssalto al Campidoglio degli Stati Uniti.\nAshli Babbitt, morta durante le proteste presso il Campidoglio degli Stati Uniti, aveva ritwittato un post di L. Lin Wood il giorno della sua morte, \u00e8 stata descritta come una seguace di QAnon.\nGli articoli sui \"mass media\".\nI primi riferimenti nei media risalgono a pochi mesi dopo il primo \"drop\" di Q. Il 26 novembre 2017 il presidente Donald Trump ha ritwittato dall'account Twitter \"@MAGAPILL\", una sedicente \"lista dei risultati ufficiali del presidente Donald Trump\" e uno dei principali della teoria del complotto, pi\u00f9 di un mese dopo che QAnon ha iniziato a pubblicare post. Il 28 dicembre 2017, la rete televisiva RT, finanziata dal governo russo, trasmise un servizio che parlava di \"rivelazioni di QAnon\", sostenendo che l'utente anonimo fosse \"un agente dell'intelligence segreta all'interno dell'amministrazione Trump\". Sebbene la Russia non fosse coinvolta nelle origini di QAnon, gli account sui social media sostenuti dalla Russia hanno propagato le prime affermazioni di QAnon gi\u00e0 a novembre o dicembre 2017. I media statali russi come RT e Sputnik hanno amplificato le teorie di QAnon dal 2019, citandole come prova che gli Stati Uniti fossero lacerati da conflitti e divisioni interne.\nIl 13 marzo 2018, Cheryl Sullenger, il vice presidente del gruppo anti-aborto Operation Rescue, ha definito QAnon un \"piccolo gruppo di addetti ai lavori vicino al presidente Donald J. Trump\" e ha definito i suoi post su Internet \"il pi\u00f9 alto livello di intelligence conosciuto che sia mai stato rilasciato pubblicamente nella nostra storia\". Il 15 marzo 2018, il \"Rabochaya Gazeta\" con sede a Kiev, giornale ufficiale del partito comunista ucraino, ha pubblicato un articolo che definisce QAnon un \"gruppo di intelligence militare\". Il 31 marzo 2018, l'attrice statunitense Roseanne Barr ha promosso QAnon, successivamente trattata dalla CNN, dal \"Washington Post\" e dal \"New York Times\".\nAnche se inizialmente gli esponenti alt-right Alex Jones e Jerome Corsi avevano promosso QAnon, nel maggio 2018 il sito Right Wing Watch ha reso noto che ne avrebbero preso le distanze, dichiarando che la fonte in quel momento era stata \"completamente compromessa\". Ma nell'agosto 2018, Corsi ha cambiato idea e ha dichiarato che avrebbe commentato e seguito QAnon quando Q avrebbe fornito notizie, aggiungendo che finora Q stesse svolgendo un ottimo servizio.\nIl 28 giugno 2018, un articolo della rivista \"Time\" ha inserito Q nella lista delle 25 persone pi\u00f9 influenti su Internet del 2018. \"Time\" ha citato l'ampia portata della teoria del complotto e dei suoi follower pi\u00f9 importanti, gli oltre video di discussione su YouTube e la copertura delle notizie.\nIl 1\u00ba agosto 2018, in seguito alla grande presenza dei QAnon al raduno di Trump del 31 luglio a Tampa, MSNBC news ha dedicato una parte delle trasmissioni televisive alla teoria del complotto. Il giorno seguente \"PBS NewsHour\" mandava in onda un servizio dedicato alla teoria.\nIl 2 agosto 2018, l'editorialista del \"Washington Post\" Molly Roberts ha dichiarato: \"La tempesta che i complottisti di QAnon predicono non accadr\u00e0 mai perch\u00e9 la teoria che li ossessiona non esiste. Ma nell'attesa, cercheranno di sollevare polveroni e noi lotteremo per trovare riparo\".\nIl 4 agosto 2018, l'ex portavoce della Casa Bianca Sean Spicer \u00e8 stato invitato a commentare la teoria di QAnon durante una sessione \"ask me anything\" su Reddit. In risposta alla domanda \"Q esiste?\", Spicer ha risposto \"no\".\nLa stampa italiana ha iniziato a interessarsi di QAnon nel corso del 2018. La rivista di approfondimento Sette del Corriere della Sera ha dedicato nell'agosto 2018 un servizio di Giuseppe Sarcina dal titolo \"Questi chi sono?\" ai di QAnon, definita \"l\u2019ultima novit\u00e0 nel sempre ricco assortimento americano di cospiratori, logge, camarille, conventicole, sette e societ\u00e0 segrete\", ma affermando che \"in verit\u00e0, finora c'\u00e8 stato pi\u00f9 rumore che pericolo\". Nello stesso mese il quotidiano La Repubblica pubblicava sul suo inserto estivo \"Fuoricampo\", la traduzione di un articolo di Antonia Laborde di \"El Pa\u00eds\" con il titolo \"Storia di QAnon, il complottismo pi\u00f9 inquietante d'America\". Anche \"Panorama\" ha dedicato nell'agosto 2018 un servizio dal titolo \"Che cos'\u00e8 la teoria cospirazionista QAnon\". Secondo \"Il manifesto\", QAnon sarebbe il prodotto naturale del trumpismo, \"fondato sulla falsit\u00e0 recidiva coltivata da un presidente che ha predicato la sua ascesa politica sulla calunnia del falso certificato di nascita di Obama\u00a0\u2013 e che una volta in carica ha fatto della menzogna (twittata o affidata ai portavoce) il cardine della propria amministrazione\".\nNell'ottobre 2018 Wu Ming 1 ha pubblicato un lungo approfondimento in due parti su QAnon e sulle teorie del complotto su Internazionale, suggerendo anche che Q possa essere un riferimento al romanzo di Luther Blissett \"Q\" (1999), quindi una sorta di gioco per depistare gli utenti e diffondere notizie false.\nReazioni delle piattaforme online.\nEtsy.\nIl 7 ottobre 2020 \u00e8 stato annunciato che Etsy avrebbe rimosso tutti i prodotti correlati a QAnon dal proprio sito e-commerce.\nFacebook.\nIl 4 luglio 2018, il partito repubblicano della contea di Hillsborough ha condiviso sui suoi account ufficiali Facebook e Twitter un video di YouTube su QAnon, definendolo un \"misterioso informatore anonimo delle mosse del Deep State e delle contromosse del presidente Trump\". I post sono stati in seguito eliminati.\nIl 5 maggio 2020, Facebook ha annunciato la rimozione di 5 pagine, 20 account e 6 gruppi collegati a \"individui associati alla rete QAnon\" secondo un'indagine su \"comportamenti coordinati sospetti non corretti\" in vista delle elezioni presidenziali di novembre.\nIl 19 agosto, Facebook ha ampliato la sua politica sugli individui e le organizzazioni pericolose per affrontare \"i movimenti in crescita che, pur non organizzando direttamente la violenza, hanno celebrato atti violenti, hanno dimostrato di avere armi e suggerire che le useranno o hanno singoli seguaci con schemi comportamentali di violenza.\" Come risultato di questa maggiore vigilanza, Facebook ha riferito di aver gi\u00e0 rimosso da Facebook oltre 790 gruppi, 100 pagine e annunci legati a QAnon, bloccato oltre 300 hashtag su Facebook e Instagram, e inoltre imposto restrizioni su oltre gruppi e 440 pagine su Facebook e oltre account su Instagram.\nIl 6 ottobre Facebook ha vietato tutti i gruppi e le pagine di QAnon. Quel giorno, i seguaci di QAnon hanno ipotizzato che l'azione facesse parte di una complessa strategia dell'amministrazione Trump per iniziare ad arrestare i suoi nemici, o che Facebook stesse tentando di mettere a tacere le notizie di questo evento\u00a0\u2013 nessuna delle due teorie era vera. Alcuni seguaci hanno ipotizzato che l'annuncio del dipartimento di giustizia di una conferenza stampa sulla \"sicurezza nazionale\" prevista per il giorno successivo si riferisse alle accuse contro i democratici, inclusa Hillary Clinton. Il Dipartimento di Giustizia ha infatti annunciato le indagini e l'arresto di membri dello Stato Islamico.\nQDrops.\nUn'app chiamata \"QDrops\" che promuoveva la teoria del complotto \u00e8 stata pubblicata su App Store di Apple e Google Play. \u00c8 diventata l'app a pagamento pi\u00f9 popolare nella sezione \"intrattenimento\" del negozio online di Apple ad aprile 2018 e la decima app a pagamento pi\u00f9 popolare in assoluto. Il 15 luglio 2018, Apple ha ritirato l'app dopo un'inchiesta da parte di NBC News.\nReddit.\nIl 14 marzo 2018, Reddit ha vietato a una delle sue comunit\u00e0, /r/CBTS_Stream, di discutere di QAnon, perch\u00e9 avrebbe violato il divieto di \"incoraggiamento o incitamento alla violenza e pubblicazione di informazioni personali e riservate\" previsto dalla piattaforma. Successivamente, alcuni follower di Reddit si sono trasferiti su Discord. Su Reddit si sono formate diverse altre comunit\u00e0 per discutere di QAnon, portando a ulteriori divieti il 12 settembre 2018 per \"incitamento alla violenza, alle molestie e alla diffusione di informazioni personali\", cosa che ha spinto migliaia di aderenti a raggrupparsi su Voat, un clone di Reddit con sede in Svizzera descritto come un hub per l'alt-right.\nTwitter.\nAll'inizio del 2019, Twitter ha rimosso gli account sospettati di essere collegati all'Internet Research Agency russa che aveva diffuso un alto volume di tweet associati a #QAnon e che utilizzavano anche lo slogan #WWG1WGA..\nIl 9 settembre 2019, Trump ha ritwittato un video dall'account di promozione di QAnon, \"The Dirty Truth\". Il video mostrava il futuro direttore dell'Intelligence Nazionale John Ratcliffe mentre criticava l'ex direttore dell'FBI James Comey. Nel dicembre 2019, Trump ha ritwittato i post di oltre una dozzina di sostenitori di QAnon.\nNel corso della campagna per le elezioni 2020, Trump avrebbe ritwittato o menzionato su Twitter 152 account legati a QAnon per un totale di 265 tweet, dati aggiornati al 18 ottobre 2020.\nIl 21 luglio 2020, Twitter ha annunciato la decisione di cancellare oltre 7000 account correlati a QAnon a causa dell'intensificazione coordinata di fake news e teorie del complotto. In un comunicato stampa, Twitter ha dichiarato: \"Siamo stati chiari sul fatto che adotteremo forti misure nei confronti di comportamenti che possono potenzialmente causare danni offline. In linea con questo approccio, questa settimana stiamo intraprendendo ulteriori azioni sulla cosiddetta attivit\u00e0 di \"QAnon\" all'interno del servizio\". Twitter ha anche dichiarato che analoghe azioni potrebbero applicarsi a oltre 15.000 profili.\nYouTube.\nIn un'intervista del 12 ottobre 2020 alla CNN, il CEO di YouTube Susan Wojcicki ha affermato che gran parte del materiale di QAnon era un \"contenuto limite\" che non infrangeva esplicitamente le regole esistenti, ma ha dichiarato espressamente che i cambiamenti nella metodologia del sito per i consigli avebbero ridotto la visibilit\u00e0 dei contenuti correlati a QAnon dell'80 percento. Tre giorni dopo, la societ\u00e0 ha annunciato in un post sul blog di aver modificato le sue politiche di odio e molestie per bloccare \"i contenuti che prendono di mira un individuo o un gruppo con teorie del complotto utilizzate per giustificare la violenza nel mondo reale\" come QAnon o Pizzagate. L'azienda specifica che consentirebbe comunque il contenuto che discute di QAnon se non si rivolge a individui."}
{"id": "8453994", "revid": "228587", "url": "https://it.wikipedia.org/wiki?curid=8453994", "title": "Petra Chocova", "text": ""}
{"id": "8453995", "revid": "228587", "url": "https://it.wikipedia.org/wiki?curid=8453995", "title": "Joao Domingues", "text": ""}
{"id": "8453997", "revid": "228587", "url": "https://it.wikipedia.org/wiki?curid=8453997", "title": "Maria Pelaez", "text": ""}
{"id": "8453998", "revid": "228587", "url": "https://it.wikipedia.org/wiki?curid=8453998", "title": "Marie Bouzkova", "text": ""}
{"id": "8453999", "revid": "686936", "url": "https://it.wikipedia.org/wiki?curid=8453999", "title": "Sam Havrilak", "text": "Carriera.\nHavrilak al college gioc\u00f2 a football alla Bucknell University. Fu scelto nel corso dell'ottavo giro (207\u00ba assoluto) del Draft NFL 1969 dai Baltimore Colts. Nel gennaio 1971, durante il Super Bowl V, divenne il primo giocatore nella storia del Super Bowl a completare un passaggio, a riceverne uno e a ricevere un \"handoff\". I Colts batterono i Dallas Cowboys 16-13 e Havrilak si laure\u00f2 campione. Gioc\u00f2 con i Colts fino al 1973 sia in attacco che in difesa, dopo di che fu scambiato con i New Orleans Saints, con cui disput\u00f2 l'ultima stagione della carriera."}
{"id": "8454003", "revid": "122492903", "url": "https://it.wikipedia.org/wiki?curid=8454003", "title": "Marizol Land\u00e1zuri", "text": "Biografia.\nLand\u00e1zuri si avvicina allo sport in giovent\u00f9 ma solo nel 2013 debutta nelle prime competizioni nelle gare di velocit\u00e0, partecipando con successo ai Giochi ecuadoriani e, con la staffetta, ai Giochi bolivariani del medesimo anno. Nel corso della sua carriera, che \u00e8 progredita principalmente in Sud America, Land\u00e1zuri ha preso parte ai Mondili di Pechino 2015 e Londra 2017, ma soprattutto ha gareggiato ai Giochi olimpici di , arrivando in semifinale. Nel 2018 ha vinto la medaglia d'oro ai Giochi sudamericani in Bolivia."}
{"id": "8454009", "revid": "339392", "url": "https://it.wikipedia.org/wiki?curid=8454009", "title": "Narcisa Landazuri", "text": ""}
{"id": "8454011", "revid": "436907", "url": "https://it.wikipedia.org/wiki?curid=8454011", "title": "Take Up Thy Stethoscope and Walk", "text": "Take Up Thy Stethoscope and Walk \u00e8 un brano musicale dei Pink Floyd pubblicato nel 1967 nel primo album del gruppo, \"The Piper at the Gates of Dawn\"; \u00e8 il primo brano composto da Roger Waters.\nRegistrazione.\nRegistrata il 20 marzo 1967, la canzone era in realt\u00e0 gi\u00e0 in scaletta nei concerti dei Pink Floyd almeno dall'ottobre dell'anno precedente. La versione su disco, peraltro, \u00e8 assai pi\u00f9 breve di quelle eseguite dal vivo.\nTesto.\nIl testo si riferisce a un malato che, in ospedale, si rivolge al medico lamentandosi per le proprie sofferenze. Il titolo \u00e8 una citazione del \"Vangelo secondo Giovanni\", in cui Ges\u00f9 si rivolge a un paralitico dicendogli: \"\"Alzati, prendi la tua barella e cammina\" (in inglese: \"Rise, take up thy bed and walk\"\")."}
{"id": "8454017", "revid": "300067", "url": "https://it.wikipedia.org/wiki?curid=8454017", "title": "Aleksandar Lazic", "text": ""}
{"id": "8454018", "revid": "775372", "url": "https://it.wikipedia.org/wiki?curid=8454018", "title": "Banca centrale dell'Armenia", "text": "La banca centrale dell'Armenia \u00e8 la banca centrale dello stato asiatico dell'Armenia.\nLe monete e le banconote ufficiali che stampano e coniano \u00e8 il dram armeno."}
{"id": "8454036", "revid": "1008732", "url": "https://it.wikipedia.org/wiki?curid=8454036", "title": "STFC - Science and Technology Facilities Council", "text": ""}
{"id": "8454037", "revid": "2048388", "url": "https://it.wikipedia.org/wiki?curid=8454037", "title": "Banca centrale delle Filippine", "text": "La banca centrale delle Filippine \u00e8 la banca centrale dello stato asiatico delle Filippine.\nLe monete e le banconote ufficiali che stampano e coniano \u00e8 il peso filippino."}
{"id": "8454038", "revid": "372624", "url": "https://it.wikipedia.org/wiki?curid=8454038", "title": "Collezione Cremona", "text": ""}
{"id": "8454039", "revid": "2014155", "url": "https://it.wikipedia.org/wiki?curid=8454039", "title": "Guglielmo II di J\u00fclich", "text": "Origine.\nGuglielmo, secondo il documento n\u00b0 306 del \"Urkundenbuch f\u00fcr die Geschichte des Niederrheins, Volume 3\", era il figlio secondogenito del primo duca di J\u00fclich, Guglielmo I e della moglie, Giovanna di Hainaut, figlia del Conte di Hainaut e conte d'Olanda e di Zelanda, Guglielmo e di Giovanna di Valois, la figlia terzogenita di Carlo di Valois e di Margherita d'Angi\u00f2, e come ci ricorda la \"Chronologia Johannes de Beke\", era sorella del futuro re di Francia (1328) Filippo VI.\n&lt;br&gt;Guglielmo I di J\u00fclich, secondo la \"Allgemeine Deutsche Biographie\" era il figlio maschio primogenito del conte di J\u00fclich, Gerardo VI e della moglie, Elisabetta di Brabante, figlia del signore di Vierzon e d'Aarschot, Goffredo del Brabante e della moglie, Giovanna, signora di Vierzon e di Maizi\u00e8res, come ci conferma la \"Histoire g\u00e9n\u00e9alogique des ducs de Bourgogne de la maison de France\".\nBiografia.\nSecondo il documento n\u00b0 306 del \"Urkundenbuch f\u00fcr die Geschichte des Niederrheins, Volume 3\", datato 1336, all'et\u00e0 di tre anni, Guglielmo fu fidanzato con Margherita di Ravensberg, di circa 10 anni pi\u00f9 vecchia di Guglielmo, che poi spos\u00f2 il fratello maggiore di Guglielmo, Gerardo.\nA Metz il 21 dicembre 1356, suo padre, Guglielmo, fu elevato dall'imperatore, Carlo IV di Lussemburgo, a duca di J\u00fclich e conte di Valkenburg; infatti nel documento n\u00b0 570 del \"Urkundenbuch f\u00fcr die Geschichte des Niederrheins, Volume 3\", del marzo 1357, Guglielmo si cita come duca di J\u00fclich e conte di Valkenburg (\"Wilhelm van goitz genaden hertzoge van Gulge, greue van Valkenborch\").\nNel 1360, suo fratello Gerardo mor\u00ec, per cui Guglielmo divenne erede del ducato.\nNel 1361, alla morte del padre Guglielmo divenne Duca di J\u00fclich.\nNel 1362, Guglielmo spos\u00f2 Maria di Gheldria, la sorellastra del duca di Gheldria, Edoardo, anche per l'interessamento di quest'ultimo.\nSuo cognato Edoardo mor\u00ec il 24 agosto 1371, combattendo al suo fianco contro Venceslao I di Lussemburgo, che aveva attaccato il ducato di J\u00fclich, ma fu sonoramente sconfitto a Baesweiler, dove perse parte del suo esercito e parecchi nobili persero la vita e Venceslao stesso fu fatto prigioniero. Allora, l'altro cognato, Rinaldo III, che era stato imprigionato da Edoardo, fu liberato e fu riconosciuto nuovamente duca di Gheldria.&lt;br&gt;Rinaldo III resse il ducato per poco pi\u00f9 di tre mesi, mor\u00ec il 4 dicembre di quello stesso anno. Siccome, n\u00e9 Rinaldo, n\u00e9 Edoardo avevano lasciato eredi, il ducato and\u00f2 alle sorellastre; siccome la primogenite, Margherita, era morta a Rinaldo succedette la cognata secondogenita, Matilde, che fu contestata dalla sorella, sua moglie, Maria; contestazione che port\u00f2 alla Prima guerra di successione gheldriana; infatti Guglielmo e Maria pretendevano il ducato a nome del loro figlio primogenito, Guglielmo, che aveva l'appoggio di una parte della popolazione; le due fazioni, degli Hekers, che sosteneva Matilde, e dei Bronchoerit, che sosteneva Maria si scontrarono in armi e la guerra dur\u00f2 circa otto anni, e la duchessa Maria con l'appoggio del Re di Boemia ed Imperatore del Sacro Romano Impero Carlo IV, ebbe la meglio, e, nel 1379, dopo un'ultima sconfitta, Giovanni e Matilde rinunciano definitivamente al ducato di Gheldria.\nSua moglie, Maria, divenuta duchessa di Gheldria, nel 1380, cedette il ducato al figlio, Guglielmo, che era gi\u00e0 stato riconosciuto duca dall'Imperatori del Sacro Romano Impero, Carlo IV di Lussemburgo.\nGuglielmo mor\u00ec nel 1393, e suo figlio, gi\u00e0 Guglielmo I di Gheldria, succedette al padre, nel Ducato di J\u00fclich, come Guglielmo III.\nMatrimonio e discendenza.\nSecondo il \"Kronijk van Arent toe Bocop\", Guglielmo aveva sposato Maria di Gheldria che, secondo il \"Kronijk van Arent toe Bocop\" era figlia del duca di Gheldria e Conte di Zutphen, Rinaldo II \"il Nero\" e della prima moglie, Sophia Berthout, signora di Malines, figlia del signore di Malines, Fiorenzo Berthout e di Matilde di Marck, e nipote del vescovo di Utrecht (1296-1301), Guglielmo Berthout.&lt;br&gt;Guglielmo da Maria ebbe tre figli:"}
{"id": "8454043", "revid": "287204", "url": "https://it.wikipedia.org/wiki?curid=8454043", "title": "Luigi Donato", "text": ""}
{"id": "8454044", "revid": "300067", "url": "https://it.wikipedia.org/wiki?curid=8454044", "title": "Miroljub Damnjanovi\u0107", "text": ""}
{"id": "8454051", "revid": "767487", "url": "https://it.wikipedia.org/wiki?curid=8454051", "title": "Give Up the Ghost (film)", "text": "Give Up the Ghost \u00e8 un cortometraggio del 2019 diretto dalla regista giordana Zain Duraie. Il film, ambientato ad Amman, \u00e8 stato presentato in concorso alla 76\u00aa Mostra internazionale d'arte cinematografica di Venezia, sezione Orizzonti.\nSinossi.\nSalam \u00e8 una giovane casalinga il cui sogno di diventare madre si infrange quando scopre che suo marito Ammar non pu\u00f2 avere figli. La condizione di infertilit\u00e0 causa un profondo disagio nella coppia, anche a causa delle pressioni che esercita la societ\u00e0 sul valore della maternit\u00e0. I genitori di Ammar, supponendo che ad essere sterile sia in realt\u00e0 la nuora, informano Salam che il loro figlio ha intenzione di sposare una seconda donna.\nProduzione.\nIl film, secondo cortometraggio della regista, esplorando le difficolt\u00e0 a cui va incontro una coppia infertile giordana intende denunciare le pressioni che la societ\u00e0 patriarcale araba esercita sulle giovani donne e le conseguenze che ne derivano sulla loro salute mentale e familiare. La giovane regista ha affermato che la storia \u00e8 ispirata da eventi reali.\nIl cortometraggio \u00e8 stato finanziato dal Jordan Film Fund nel 2018. Annemarie Jacir \u00e8 produttrice creativa e consulente alla sceneggiatura. Dopo l'anteprima mondiale al Festival di Venezia, il film \u00e8 stato selezionato in numerosi festival cinematografici europei e asiatici."}
{"id": "8454054", "revid": "775372", "url": "https://it.wikipedia.org/wiki?curid=8454054", "title": "Banca centrale del Lussemburgo", "text": "La banca centrale del Lussemburgo \u00e8 la banca centrale dello stato europeo del Lussemburgo.\nLe monete e le banconote ufficiali che stampano e coniano \u00e8 l'euro. Prima dell'adozione della moneta unica fino al 1999 usava il franco lussemburghese."}
{"id": "8454056", "revid": "1522738", "url": "https://it.wikipedia.org/wiki?curid=8454056", "title": "A Cruel Angel's Thesis", "text": ""}
{"id": "8454058", "revid": "775372", "url": "https://it.wikipedia.org/wiki?curid=8454058", "title": "Banca centrale delle Bahamas", "text": "La banca centrale delle Bahamas \u00e8 la banca centrale dello stato caraibico delle Bahamas.\nLe monete e le banconote ufficiali che stampano e coniano \u00e8 il dollaro delle Bahamas."}
{"id": "8454059", "revid": "736476", "url": "https://it.wikipedia.org/wiki?curid=8454059", "title": "Maria Helenita Olivares", "text": ""}
{"id": "8454081", "revid": "85053", "url": "https://it.wikipedia.org/wiki?curid=8454081", "title": "Marinebrigade Ehrhardt", "text": ""}
{"id": "8454092", "revid": "599013", "url": "https://it.wikipedia.org/wiki?curid=8454092", "title": "Jerry Logan", "text": "Carriera.\nLogan al college gioc\u00f2 alla West Texas A&amp;M University. Fu scelto nel corso del quarto giro (47\u00ba assoluto) nel Draft NFL 1963 dai Baltimore Colts. Vi gioc\u00f2 per tutta la carriera fino al 1972, venendo convocato per tre Pro Bowl, nel 1965, nel 1970 e nel 1971. Nel 1968 part\u00ec come titolare nel Super Bowl III dove i favoritissimi Colts furono battuti a sorpresa dai New York Jets dell'American Football League. Si rifece due anni dopo partendo come titolare anche nel Super Bowl V vinto per 16-13 contro i Dallas Cowboys e laureandosi campione. In carriera fece registrare 34 intercetti, ritornandoli per 397 yard e 5 touchdown.\nCollegamenti esterni.\n "}
{"id": "8454096", "revid": "1960325", "url": "https://it.wikipedia.org/wiki?curid=8454096", "title": "Columbia TriStar Films Italia", "text": ""}
{"id": "8454097", "revid": "827882", "url": "https://it.wikipedia.org/wiki?curid=8454097", "title": "Patty giamaicano", "text": "Il patty giamaicano (in lingua inglese: \"jamaican patty\"; in patois giamaicano: \"jumiekan pati\") \u00e8 un fagottino a forma di mezzaluna, tipico della cucina giamaicana, simile al \"cornish pasty\" inglese, da cui deriva, o alle \"empanadas\" sudamericane.\nIl ripieno \u00e8 tipicamente a base di carne di manzo e spezie (\"beef patty\"), ma esistono anche ripieni di pollo, gamberi o in versione vegetariana.\nMolto comune \u00e8 l'utilizzo dei patty per farcire il \"coco bread\"."}
{"id": "8454098", "revid": "16758", "url": "https://it.wikipedia.org/wiki?curid=8454098", "title": "Jamaican patty", "text": ""}
{"id": "8454103", "revid": "287204", "url": "https://it.wikipedia.org/wiki?curid=8454103", "title": "Raimondo Epifanio", "text": "Biografia.\nQuasi nulla si sa della sua vita se non che nacque a Napoli dove studi\u00f2 con Silvestro Buono. Ebbe come allievo il pittore Andrea Sabatini."}
{"id": "8454105", "revid": "1573940", "url": "https://it.wikipedia.org/wiki?curid=8454105", "title": "Nidaliidae", "text": "Nidaliidae \u00e8 una famiglia di octocoralli dell'ordine Alcyonacea.\nDescrizione.\nLa famiglia Nidaliidae \u00e8 formata da specie coloniali. Al suo interno ci sono sia generi con forma non ramificate (ad esempio \"Nidalia\", \"Agaricoides\" e \"Orlikia\") con corpo cilindrico, sia con forma ramificata e arborescenti (ad esempio \"Siphonogorgia\", \"Nephthyigorgia\" e \"Chironephthya\"). I rami sono cilindrici e rigidi. Superficie dei rami ruvida con grandi fusi allineati longitudinalmente e altri robusti scleritici. Gli antocodi di solito si ritraggono in calici spinosi o in disposizioni simili a palizzate di scleriti derivate dal cenenchima.\nDistribuzione cosmopolita dalla zona intertidale al mare profondo.\nTassonomia.\nUno studio sui coralli molli delle coste sudafricane pubblicato nel 2017 ha portato ad una parziale revisione della tassonomia del Sottordine di Octocoralli Alcyoniina. Sulla base di tale studio, fra le varie modifiche, \u00e8 stato stabilito che il genere \"Pieterfaurea\", precedentemente assegnato alle Nidaliidae, venga spostato in una nuova famiglia chiamata Acrophytidae.\nLo studio \u00e8 stato recepito dal World Register of Marine Species (WORMS) e pertanto la nuova famiglia risulta composta dai seguenti generi:"}
{"id": "8454106", "revid": "686936", "url": "https://it.wikipedia.org/wiki?curid=8454106", "title": "Rick Volk", "text": "Carriera.\nVolk al college gioc\u00f2 a football con i Michigan Wolverines dal 1964 al 1966, venendo premiato come All-American da \"The Sporting News\". Fu scelto nel corso del secondo giro (45\u00ba assoluto) nel Draft NFL 1967 dai Baltimore Colts. Vi gioc\u00f2 fino al 1975, venendo convocato per tre Pro Bowl, nel 1967, nel 1969 e nel 1971. Nel 1968 part\u00ec come titolare nel Super Bowl III dove i favoritissimi Colts furono battuti a sorpresa dai New York Jets dell'American Football League. Si rifece due anni dopo partendo come titolare anche nel Super Bowl V vinto per 16-13 contro i Dallas Cowboys e laureandosi campione. Dopo essere stato svincolato dai Colts firm\u00f2 con i New York Giants nel 1976 e chiuse la carriera con i Miami Dolphins nel 1977 e 1978. In carriera fece registrare 38 intercetti, ritornandoli per 574 yard.\nCollegamenti esterni.\n "}
{"id": "8454108", "revid": "599013", "url": "https://it.wikipedia.org/wiki?curid=8454108", "title": "Denis Haru\u021b", "text": "Carriera.\nClub.\nHa giocato nella massima serie rumena.\nNazionale.\nNel 2021 viene convocato dalla nazionale rumena Under-21 per il campionato europeo di categoria.\nStatistiche.\nPresenze e reti nei club.\n\"Statistiche aggiornate al 26 ottobre 2021.\""}
{"id": "8454112", "revid": "1185701", "url": "https://it.wikipedia.org/wiki?curid=8454112", "title": "Vuelta a Espa\u00f1a 1971", "text": "La Vuelta a Espa\u00f1a 1971, ventiseiesima edizione della corsa, si \u00e8 svolta in diciassette tappe, undicesima e ultima suddivise in due semitappe, precedute da un cronoprologo iniziale, dal 29 aprile al 16 maggio 1971, per un percorso totale di 2892\u00a0km. La vittoria fu appannaggio del belga Ferdinand Bracke, che complet\u00f2 il percorso in 73h50'05\", precedendo il connazionale Wilfried David e lo spagnolo Luis Oca\u00f1a."}
{"id": "8454113", "revid": "1310927", "url": "https://it.wikipedia.org/wiki?curid=8454113", "title": "Andrei Chindri\u015f", "text": ""}
{"id": "8454118", "revid": "380654", "url": "https://it.wikipedia.org/wiki?curid=8454118", "title": "Our Day Will Come (film)", "text": ""}
{"id": "8454119", "revid": "110157", "url": "https://it.wikipedia.org/wiki?curid=8454119", "title": "Liga Sudamericana 2016", "text": "La Liga Sudamericana 2016 \u00e8 la 21\u00aa edizione del secondo campionato tra club sudamericani organizzato dall'Asociaci\u00f3n del B\u00e1squetbol Sudamericano (ABASU). La competizione \u00e8 iniziata il 22 settembre 2016 con la fase a gironi e si \u00e8 conclusa il 7 dicembre 2016.\nIl Mogi das Cruzes si \u00e8 laureato campione per la prima volta nella sua storia.\nFormula.\nLe 16 squadre partecipanti sono divise in quattro gironi, Le prime due squadre dei quattro avanzano alle semifinali. In questa fase, le otto squadre qualificate, vengono ancora divise in due giorni di quattro squadre ciascuno, solo la prima classificata di ogni girone passa alle Finals. Le Finals vengono giocate al meglio delle cinque gare. La vincitrice del torneo, si qualifica per l'edizione successiva della Liga Sudamericana.\nFase a gironi.\nGruppo A.\nLocalit\u00e0: Comodoro Rivadavia, Argentina\nNota: Tutti gli orari fanno riferimento al fuso orario UTC-3.\nGruppo B.\nLocalit\u00e0: Valdivia, Cile\nTie-break: Bah\u00eda Basket (Pun: 3; Diff: +29) \u2013 Hebraica Macabi (Pun: 3; Diff: +1) \u2013 Deportivo Valdivia (Pun: 3; Diff: -30)\nNota: Tutti gli orari fanno riferimento al fuso orario UTC-3.\nGruppo C.\nLocalit\u00e0: Barquisimeto, Venezuela\nNota: Tutti gli orari fanno riferimento al fuso orario .\nGruppo D.\nLocalit\u00e0: La Banda, Argentina\nNota: Tutti gli orari fanno riferimento al fuso orario UTC-3.\nSemifinali.\nGruppo E.\nLocalit\u00e0: La Banda, Argentina\nNota: Tutti gli orari fanno riferimento al fuso orario UTC-3.\nGruppo F.\nLocalit\u00e0: Maldonado, Uruguay\nNota: Tutti gli orari fanno riferimento al fuso orario UTC-3."}
{"id": "8454121", "revid": "648716", "url": "https://it.wikipedia.org/wiki?curid=8454121", "title": "Tom Curtis", "text": "Carriera.\nCurtis al college gioc\u00f2 a football con i Michigan Wolverines dal 1967 al 1969, venendo premiato come All-American. Detiene ancora i record dell'istituto per intercetti in una partita, in una stagione e in carriera. Fu scelto nel corso del 14\u00ba giro (356\u00ba assoluto) nel Draft NFL 1970 dai Baltimore Colts. Nella sua stagione da rookie vinse il Super Bowl V battendo i Dallas Cowboys per 16-13 nel gennaio 1971. Nell'agosto 1972 fu scambiato con i Los Angeles Rams per una futura scelta del draft. Fu per\u00f2 svincolato e firm\u00f2 con i Miami Dolphins, restando escluso dalla loro stagione da imbattuti del 1972 per un infortunio. Nel luglio 1973 annunci\u00f2 il suo ritiro."}
{"id": "8454123", "revid": "1960325", "url": "https://it.wikipedia.org/wiki?curid=8454123", "title": "Columbia Tri-Star Films Italia", "text": ""}
{"id": "8454126", "revid": "110157", "url": "https://it.wikipedia.org/wiki?curid=8454126", "title": "Telsy", "text": "Telsy S.p.A. \u00e8 un\u2019azienda italiana del Gruppo TIM, specializzata nella creazione di prodotti per la messa in sicurezza di informazioni e comunicazioni.\nInoltre, Telsy \u00e8 l\u2019azienda del gruppo specializzata in sicurezza informatica. L\u2019azienda nasce nel 1971 ed \u00e8 attiva tuttora. L\u2019azienda, insieme a Telecom Italia Sparkle, \u00e8 sottoposta alla normativa Golden power, \u201cin qualit\u00e0 di societ\u00e0 titolare delle attivit\u00e0 di rilevanza strategica per la difesa e la sicurezza nazionale\u201d.\nStoria.\nL\u2019azienda viene fondata nel 1971 con il nome \u201cTelsy Elettronica e Telecomunicazioni\u201d dall\u2019Ingegnere Emilio Martelli, investito nel 1991 del titolo di Cavaliere del Lavoro dalla Repubblica Italiana dal Presidente Francesco Cossiga.\nTelsy ha presentato il suo primo prodotto per la sicurezza nel 1971: si trattava di un codificatore basato sull\u2019inversione di banda destinato all\u2019impiego su radio mobili. Un anno pi\u00f9 tardi entrava sul mercato il primo sistema di codifica per impieghi telefonici, completamente duplex, basato su un principio di cifratura inedito per l\u2019epoca.\nGli anni \u201970 portano alla realizzazione di prodotti realizzati in contenitori commerciali come i Radiocoder, Speech Processor, TSD1001, Telecoder. Tali apparati seppur realizzati in piccole quantit\u00e0, hanno consentito all\u2019azienda di finanziare la ricerca per la progettazione di altri apparati di nuova generazione.\nLa prima famiglia di prodotti \u00e8 composta da tre apparati: TDS550 (stazione base), TDS500 (apparato veicolare) e TDS520 (monofono per radio portatili). Questa famiglia di prodotti utilizza la tecnica del \u201ctime division\u201d suddividendo il segnale vocale in tanti spezzoni di pochi millisecondi e mischiandoli. In tal modo la comunicazione diventa inintelligibile e per ricostruirla si deve essere in possesso \u201cl\u2019algoritmo\u201d che mischia i frammenti. Questa famiglia di prodotti \u00e8 stata utilizzata dalle forze di polizia fino ai primi anni \u201990. \nLa seconda famiglia di prodotti realizzata negli anni \u201880 \u00e8 composta da tre apparati: TDS2004 (apparato da ufficio), TDS2004M (apparato per mezzi mobili) e SP-1396 (apparato avionico). Basata sullo stesso principio della famiglia precedente impiegava un algoritmo irrobustito e verificabile matematicamente che ha consentito di poter utilizzare questi prodotti per comunicazioni militari. Infatti, questa famiglia di prodotti ha avuto un ampio successo commerciale sia in Italia che in altri paesi europei come la Francia, dove Air France utilizz\u00f2 sui suoi velivoli intercontinentali l\u2019SP-1396 per le comunicazioni radio in HF.\nNello stesso periodo Telsy realizz\u00f2 un altro apparato denominato STS che consentiva la protezione di comunicazioni telefoniche sempre con tecniche \u201ctime division\u201d che super\u00f2 le verifiche di sicurezza e fu impiegato per proteggere le comunicazioni pi\u00f9 sensibili delle istituzioni e delle forze dell\u2019ordine. A fianco degli apparati per la protezione della voce, negli anni \u201880 Telsy svilupp\u00f2 un apparato per trasmissione dati: la KD100. Questo apparato consent\u00ec la protezione delle comunicazioni FAX di tutte le istituzioni nazionali fino a pochi anni fa.\nNegli anni '90. vengono realizzate famiglie di apparati per la protezione delle comunicazioni voce telefoniche e radiomobile ETACS (CRYPTOPHONE 7000 e CRYPTOPHONE 7900 rispettivamente), per la protezione dati (X.25 e IP) e i sistemi di gestione e distribuzione centralizzata delle chiavi che consentirono di ridurre i costi di esercizio delle reti crypto. Infatti, sia negli anni \u201970 sia negli anni \u201980 i codici necessari per le comunicazioni in cifra venivano distribuiti con corrieri. I centri di gestione e distribuzione delle chiavi consentirono un grande risparmio nell\u2019impiego di personale grazie alla distribuzione telematica dei codici. Alla fine dell\u2019ultimo decennio dello scorso millennio, la STET, Holding nazionale dell\u2019IRI, entra a far parte del capitale aziendale.All\u2019inizio degli anni 2000, sotto la guida di Paolo Rossini, viene introdotta la prima linea di terminali telefonici VoIP sicuri e Telsy diventa parte del gruppo Telecom Italia. Nel periodo dal 2012 al 2018, successivamente alla breve leadership del Generale Augusto De Pistoia, sotto la gestione del CEO Giannantonio Montorselli Telsy \u00e8 la prima industria in Italia ad aver sviluppato e certificato una linea di prodotti non CCI, ovvero utilizzabili tutti i giorni senza conseguenze in caso di smarrimento. Sempre in questo periodo l\u2019Azienda sviluppa e certifica le componenti di un sistema di cybersecurity che include tra l\u2019altro uno smartphone Android con un forte protocollo di sicurezza e un apparato ad altissime prestazioni per la protezione delle reti backbone in F.O.\nNel 2017 a Telsy viene riconosciuta la necessit\u00e0 di essere sottoposta alla normativa Golden Power, grazie all\u2019elevato grado di interesse di rilevanza strategica nelle sue attivit\u00e0 per la difesa e la sicurezza nazionale. Nel 2018 Emanuele Spoto diventa amministratore delegato dell\u2019azienda. Nel 2019, Telsy viene premiata tra le \u201c100 eccellenze Italiane\u201d e, poco dopo, nel dicembre del 2020, il Prefetto Alessandro Pansa \u00e8 nominato nuovo amministratore delegato dell\u2019azienda. Dall\u2019aprile del 2021, \u00e8 Eugenio Santagata a ricoprire l\u2019incarico di amministratore delegato dell\u2019azienda, portando con s\u00e9 un importante bagaglio di conoscenza nel mondo della cybersecurity, implementando un nuovo modello di business e guidando l\u2019azienda verso l\u2019apertura al mercato civile per alcune linee di prodotti.\nOggi Telsy si conferma un\u2019azienda leader nel settore della crittografia e delle comunicazioni sicure, puntando ad ulteriori sviluppi nella crescita del proprio know how ed experise in ambito cybersecurity, sia per il mercato istituzionale che per quello civile.\nProdotti storici.\nMacchine per voce analogiche.\nTelsy inizi\u00f2 negli anni \u201870 a realizzare apparati per la protezione delle comunicazioni vocali sia via telefono che via radio. Con l\u2019avvento del digitale furono realizzate soluzioni per protezione crittografica punto a punto a cui seguirono soluzioni per reti dati sempre pi\u00f9 complesse e veloci.\nMacchine analogiche.\nTelecoder - 1971\n\u00c8 un apparato terminale per la protezione delle comunicazioni telefoniche. Utilizza la tecnica analogica dell\u2019inversione di banda per mascherare il segnale trasmesso sulla linea telefonica. Si connette a 4 fili in serie alla cornetta telefonica e con un doppio modulatore bilanciato e filtri di banda \u201cinverte\u201d lo spettro del segnale audio. \u00c8 ovviamente una macchina completamente analogica che modifica la forma d\u2019onda del segnale audio.\nSpeech processor -1971\n\u00c8 una versione di inversore di banda disegnato per impiego su collegamenti radio.\nSTS - 1973\n\u00c8 un sistema di protezione delle comunicazioni telefoniche. STS \u00e8 l\u2019acronimo di Synchronous Telephone Scrambler. Infatti i due apparati connessi ai capi del collegamento telefonico cambiano in modo sincronizzato il \u201ccodice\u201d impiegato nella comunicazione. Utilizza un telefono dedicato e sostituisce l\u2019ibrido del telefono analogico a due fili con un circuito con un bilanciamento regolabile per ottenere una migliore cancellazione dell\u2019eco.\nMacchine analogiche con logica digitale cablata.\nTDS1000 - 1976\n\u00c8 un codificatore per voce che usa la tecnica time division. \u00c8 la prima realizzazione Telsy che usa questa tecnica impiegando logica digitale cablata (MSI ics). Il parlato analogico viene digitalizzato con un modulatore delta, dopodich\u00e9 viene rimescolato nel dominio del tempo e convertito nuovamente in un segnale analogico per mezzo di un demodulatore delta. La tecnica \u00e8 chiamata Time Division.\nTS500 - 1977\n\u00c8 un codificatore per la protezione delle comunicazioni radio. Il TS500 ha solo un elemento di controllo: un interruttore che viene utilizzato per selezionare se si desidera un canale chiaro o criptato. La chiave crittografica \u00e8 selezionata da un piccolo PCB inserito in un connettore nella parte anteriore dell'unit\u00e0. Un numero limitato di combinazioni viene selezionato da una memoria prom inserita nel dispositivo. \nIl TS-500 contiene due schede che si rivelano facilmente rimuovendo il coperchio. Sono montati uno dietro l'altro, in modo che i componenti siano immediatamente visibili. La piastra logica contiene i circuiti digitali hardware mentre la piastra audio contiene i componenti analogici. Non ci sono cablaggi e tutte le connessioni avvengono con circuiti stampati.\nTX550 - 1978\n\u00c8 la versione per stazione base del TS500. \u00c8 composta da due circuiti di TS500 accoppiati per funzionare in trasmissione / ricezione in modo indipendente e dal circuito di sincronizzazione che prende cura della sincronizzazione della rete degli apparati crypto.\nTX520 - 1980\n\u00c8 una versione del TS500 alloggiata all\u2019interno di un microfono cifrato che svolge la funzione di microfono ed altoparlante. Il circuito \u00e8 miniaturizzato impiegando un circuito integrato semicustom e la tecnologia thick-film. Alcuni di questi vengono fabbricati con una taratura laser dei componenti per allineare i filtri.\nMacchine analogiche controllate da microprocessore.\nTDS2004 - 1978\n\u00c8 un codificatore per voce che impiega modifica il segnale in tempo e frequenza. Utilizza un microprocessore Z80 nella parte digitale. Viene utilizzato un telefono dedicato. L\u2019introduzione delle chiavi oltre che elettronicamente pu\u00f2 avvenire dal frontale con un commutatore rotante a combinazione.\nTDS2004M - 1978\n\u00c8 la versione per applicazioni radio del TDS2004. Utilizzata in applicazioni su telefono radiomobile. Il connettore TCVR fa capo all\u2019apparato radio mentre MICROTEL (da cui deriva la sigla \u201cM\u201d, nel nome) viene connessa la cornetta. Viene impiegato con radio HF SSB su mezzi mobili, navi e aerei.\nTDS2003 - 1979\nVersione portatile del TDS2004 alloggiata in una valigetta. Ha un accoppiatore acustico per essere utilizzata facilmente in mobile.\nMacchine per voce con Digital Signal Processor.\nAll\u2019inizio del 1983 Telsy inizia ad utilizzare uno dei primi DSP disponibili, ovvero il TMX32010 prodotto dalla Texas Instrument. La versione TMX era ancora \"Engineering Sample\" e aveva un'istruzione macchina non funzionante che doveva essere implementata con altre istruzioni. Non era ancora rilasciato il programma assembler e Telsy utilizz\u00f2 un proprio cross-assembler.\nKD100C - 1982\n\u00c8 una cifrante per comunicazioni sincrone fino a 32 bbps. Oltre che per proteggere collegamenti dati dedicati viene impiegata per la protezione delle comunicazioni fax.\nTX810 - 1984\nUna serie di codificatori vocali per radio disegnati intorno a un TMS320N10 e a un codec AMI 3806. Utilizzano una tecnica analogica realizzata grazie alla FFT Fast Fourier Transform. A fianco del nuovo algoritmo TX800, appaiano un modulo TS500 compatibile con i precedenti apparati.\nTX900 - 1984\nQuesto dispositivo viene presentato con Motorola a Vienna il 27 luglio 1984 per la rete radiomobile austriaca. \u00c8 un codificatore per voce duplex. Utilizza una trasformazione in tempo e frequenza del segnale impiegando la FFT.\nKV3000 - 1984/85\nQuesto dispositivo venne presentato con Motorola a Vienna il 27 luglio 1984 per la rete radiomobile austriaca.\n\u00c8 un codificatore per voce duplex. Utilizza una trasformazione in tempo e frequenza del segnale impiegando la FFT. Utilizza 4 processori TMS32020 interconnessi con una matrice di connessione configurabile in FPGA che permette al firmware di variare l\u2019architettura dell\u2019apparato. La conversione analogica digitale \u00e8 svolta da codec a 16 bit.\nLa voce pu\u00f2 essere protetta in modo digitale che impiega un vocoder LPC, una codifica digitale e quindi un modem in banda audio per il transito sulla linea telefonica analogica. Impiega una interfaccia utente con una tastiera ed un display alfanumerico. L\u2019apparato opera anche connesso ad un ricetrasmettitore radio in HF-SSB o VHF/UHF FM.\nTX1020C - 1989\n\u00c8 un microfono cifrante per voce. Utilizza prima il TMS32025 e successivamente il TMS320C26. Funziona con diversi algoritmi analogici e digitali. Il vocoder impiegato \u00e8 un LPC-10. Impiega un codec AT&amp;T 7522A a 16 bit. \u00c8 stato impiegato con pi\u00f9 di cinquanta radio diverse.\nCRYPTOPHONE 7000 - 1990\nNasce nel 1990 per applicazioni civili telefoniche per la protezione del FAX. La prima versione utilizza un TMS320C26 ed un TMS320E17 ad opera con un vocoder LPC a 2400bps. L\u2019apparato opera anche attraverso connessioni satellitari. Nel 1992 viene aggiunto un secondo DSP (DSP32C) che implementa un vocoder CELP che permette una migliore qualit\u00e0 vocale.\nLa successiva versione 8000 \u00e8 stata prevista per l\u2019uso esclusivamente militare.\nMacchine per fax.\nCosfax - 1992\nContenitore con chiusura cifrata. Utilizzato per tenere al sicuro \u2013 al suo interno \u2013 dispositivi protetti e non, come fax, telefoni e cifranti.\nInfax - 1995\nIntercettatore di comunicazioni inviate tramite fax, collegabile ad un PC ed interfacciabile con il Cryptophone 7000.\nXefax - 1996\nCifrante per fax nata dal progetto di Infax, sotto commissione della Xerox. L\u2019apparecchio era dotato di un ampio display con interfaccia stand alone interfacciabile con il telefono. Reso compatibile anche per il Cryptophone 7000.\nAllfax3000 - 1997\nCifrante fax, compatibile con il componente fax del cryptophone 7000 (nelle varie versioni prodotte) e 8000. Nata a seguito dei progetti di Infax e Xefax.\nTelefoni cellulari.\nTSM-T3 - 2000\nIl primo telefono cellulare prodotto interamente da Telsy. Criptofonino dotato di un display oled. Ha riscosso un discreto successo in Brasile.\nProdotti e Soluzioni.\nSoluzioni Crypto.\nGematron\nPer rispondere all\u2019esigenza di comunicare in sicurezza, ma in modo rapido e intuitivo, Telsy ha elaborato Gematron, la piattaforma di messagistica e VOIP completamente dedicata e auto-consistente che consente una user experience del tutto assimilabile a quella delle applicazioni di messagistica pi\u00f9 conosciute, ma con la sicurezza garantita dai sistemi Telsy. Gematron fornisce infatti una protezione \"end-to-site\" grazie all\u2019utilizzo di tecnologia VPN proprietaria e permette la cifratura end-to-end. Utilizza un sistema di autenticazione a tre fattori (codice QR, SMS di sicurezza, numero SIM associato all\u2019utenza), garantendo la sicurezza e l\u2019integrit\u00e0 delle comunicazioni per la durata di tutta la vita del dato, nel suo tragitto dal mittente al destinatario e nell\u2019archiviazione del messaggio, che avviene all\u2019interno di un tunnel VPN e tramite server proprietari installati in uno spazio protetto. Gematron \u00e8 pi\u00f9 di una semplice app di messaggistica.\nLegion\nLegion \u00e8 un dispositivo di encryption con il fattore di forma di una chiavetta USB. \u00c8 il Telsy Secure Token USB con il quale \u00e8 possibile avere una memoria con protezione di alto livello, un client per collegarsi attraverso una VPN proprietaria alla rete aziendale e la protezione del proprio Sistema Operativo.\nSirio\nSono cifranti di protocollo che operano al livello tre del modello ISO/OSI. Questo permette loro di creare un canale di comunicazione che cifra ogni tipo di trasmissione. Hanno un loro centro di gestione delle chiavi (Key Distribution Center) che genera chiavi simmetriche e le distribuisce ai diversi device.\nVega\nLe cifranti Vega sono dotate di diversi circuiti FPGA integrati, dove gli algoritmi di cifratura \u2013 gi\u00e0 messi in sicurezza dalle nuove minacce legate ai computer quantistici \u2013 vengono implementati direttamente sull\u2019hardware per garantire un livello unico di sicurezza, affidabilit\u00e0 e velocit\u00e0. Sono in grado di criptare e decriptare fino a 10 Gigabytes e, grazie ad un sistema innovativo di distribuzione delle chiavi, permettono di costituire delle policy di sicurezza che determinino distinti livelli di cifratura tra i diversi nodi della rete.\nAmyda\nGrazie alla partnership con Samsung, Telsy ha creato due diverse versioni a partire dal modello Galaxy S10 \u2013 con hardenizazzione soft e hardenizzazione full \u2013 ottimizzate per rispondere alle diverse esigenze in termini di sicurezza mobile aziendale. Sono basati sulla piattaforma Samsung Knox, che garantisce che tutte le applicazioni di sicurezza siano separate crittograficamente dal resto del device.\nCryptophone T2\nIl Cryptophone T2 \u00e8 un telefono fisso che permette di comunicare informazioni sensibili con il massimo livello di sicurezza, sfruttando sia le reti IP che quelle tradizionali.\nPillow\nIl SETEL T1-SCIP (detto \u201cPillow\u201d) nasce dall\u2019esigenza trasformare un normale telefono in un telefono crypto. \u00c8 uno strumento capace di cifrare il traffico telefonico di un apparato VoIP di tipo COTS, di riconoscere la tipologia degli altri device e di conseguenza adeguare il suo comportamento, grazie alla dotazione di un software di riconoscimento automatico dei terminali con cui interagisce al setup della chiamata.\nHypnos\n\u00c8 una cifrante di ultima generazione Telsy dotata di una velocit\u00e0 di 1 gigabit al secondo, con imminenti ampi margini di miglioramento. Le comunicazioni criptate sono effettuate tramite il nuovo protocollo VPN di Telsy, chiamato Telsy Guard, il quale consente una totale protezione da attacchi provenienti da Quantum Computers.\nATMO\nIl sistema ATMO nasce dal bisogno di proteggere dati, informazioni e comunicazioni sensibili o confidenziali contro i rischi derivati dall\u2019eavesdropping. \u00c8 un jammer audio ad ultrasuoni che inibisce la registrazione da parte di applicazioni malevole presenti su smartphone compromessi delle conversazioni vocali in corso.\nMusa\nMusa \u00e8 pensato per protegge varie tipologie di rete, garantendo la compatibilit\u00e0 con qualsiasi tipo di servizio e trasporto. Presenta diversi form factor e prestazioni customizzabili in base alle performance necessarie, rispondendo all\u2019esigenza di proteggere reti di diverse architetture e garantisce adattabilit\u00e0 a qualsiasi utilizzo, desktop e rack.\nSoluzioni Cyber.\nOMNIA\nOmnia \u00e8 la sintesi di tre piattaforme: Odino, Miro e Olimpo. \nOdino \u00e8 un portale web-based progettato per la difesa predittiva e preventiva contro malware APT/eCrime, offrendo informazioni contestualizzate su campagne dannose finalizzate allo spionaggio digitale, alla diffusione di malware o al sabotaggio delle infrastrutture.\nMiro \u00e8 la soluzione SIEM per il monitoraggio della sicurezza informatica e di risposta agli incidenti cyber. Grazie ad algoritmi di AI e di correlazione, \u00e8 in grado di manipolare enormi flussi di cyber eventi in tempo reale, consentendo all\u2019analista di rilevare anomalie e stabilire le condizioni per reagire rapidamente.\nOlimpo ottimizza i processi di Decision Intelligence attraverso il supporto dei pi\u00f9 sofisticati algoritmi di IA, strutturati in modo da colmare i limiti cognitivi della mente, raccogliendo, valorizzando ed organizzando la produzione informativa in dati strutturati e non strutturati provenienti dalle varie sorgenti interne o esterne.\nAltair\nAltair \u00e8 la soluzione contro le Advanced Persistent Threat (APT).\nSoluzioni Quantum.\nPer superare l'enorme problema esposto dai cyber-attacchi quantistici, Telsy e QTI scendono in campo con Quantum Key Distribution (QKD), un metodo basato sulle leggi fisiche della fisica e sulla crittografia post-quantistica: classici protocolli crittografici pensati per resistere contro un attacco operato da un computer quantistico. La Quantum Key Distribution \u00e8 un metodo fisico che consente una crittografia \"future-proof\" dei dati, rappresentando un metodo sicuro per distribuire chiavi casuali tra utenti distanti.\nL'associazione tra Telsy e QTI consente un sistema di crittografia end-to-end completamente affidabile, compatibile con l'attuale infrastruttura di telecomunicazioni per applicazioni private e militari. QTI \u00e8 il leader italiano di questa tecnologia, sviluppando, realizzando e commercializzando QKD per l'industria delle telecomunicazioni."}
{"id": "8454130", "revid": "329581", "url": "https://it.wikipedia.org/wiki?curid=8454130", "title": "Carattaco", "text": ""}
{"id": "8454132", "revid": "115753901", "url": "https://it.wikipedia.org/wiki?curid=8454132", "title": "CEIAD", "text": ""}
{"id": "8454137", "revid": "721282", "url": "https://it.wikipedia.org/wiki?curid=8454137", "title": "Battle Flip Shot", "text": " \u00e8 un videogioco arcade sviluppato da Visco Corporation per la scheda hardware Neo Geo, e pubblicato dalla Visco con SNK nel 1998. La compagnia produsse e rilasci\u00f2 due anni dopo un seguito, ancora una volta co-pubblicato con SNK sul Neo Geo (etichettandolo anche come il loro ultimo titolo sulla stessa), dal titolo \"Bang Bead\".\nIl gioco \u00e8 stato in test di collocazione due mesi prima della sua pubblicazione ed \u00e8 archiviato su \"Killer List of Videogames\".\nModalit\u00e0 di gioco.\nSebbene \"Battle Flip Shot\" sia parzialmente ispirato a \"Pong\", differisce da quest'ultimo nel gameplay. \nGli sfidanti sono raffigurati come umani armati con grandi scudi e, le diverse arene nel quale si svolgono le sfide sono di tipo futuristico, anche perch\u00e9 \u00e8 ambientato nella prima met\u00e0 del XXII secolo. La palla non pu\u00f2 lasciare l'area del campo di gioco quando raggiunge uno dei suoi bordi, poich\u00e9 sono delimitate da muri, oltre che da quelli superiore e inferiore; invece, vi sono singole colonne di sei goal situati lungo le pareti laterali.\nOgni volta che la palla colpisce un goal, esso viene rimosso e i punti vengono segnati dall'avversario del titolare di tale goal. Per vincere un round (tre per ogni sfida), il giocatore deve dirigere la palla deviando tutti i goal dell'avversario che possono essere eliminati, mantenendo tuttavia almeno uno di quelli precedentemente segnati, servendosi di uno scudo. La durata dei round \u00e8 limitata dal tempo di scadenza (novantanove secondi); nel caso in cui questo scada prima che uno degli sfidanti riesca a conquistare la vittoria, quello con il maggior numero viene dichiarato vincitore del round. Se per\u00f2 il risultato \u00e8 pari (quando entrambi hanno lo stesso numero di goal segnati), allora ambedue avranno vinto.\nPersonaggi.\nI giocatori in \"Battle Flip Shot\" inizieranno la partita scegliendo uno dei cinque personaggi disponibili, ognuno con un suo personale attacco speciale."}
{"id": "8454138", "revid": "287204", "url": "https://it.wikipedia.org/wiki?curid=8454138", "title": "Fu\u00dfball-Club Augsburg 1907 2016-2017", "text": "Questa voce raccoglie le informazioni riguardanti il Fu\u00dfball-Club Augsburg 1907 nelle competizioni ufficiali della stagione calcistica 2016-2017.\nStagione.\nNella stagione 2016-2017 l'Augusta, allenata da Manuel Baum, concluse il campionato di Bundesliga al 13\u00ba posto. In coppa di Germania l'Augusta fu eliminata al secondo turno dal .\nOrganigramma societario.\nArea tecnica\nOrganigramma societario.\nArea tecnica"}
{"id": "8454148", "revid": "767487", "url": "https://it.wikipedia.org/wiki?curid=8454148", "title": "Irr\u00e9prochable", "text": "Irr\u00e9prochable \u00e8 un film francese del 2016 diretto da S\u00e9bastien Marnier."}
{"id": "8454149", "revid": "767487", "url": "https://it.wikipedia.org/wiki?curid=8454149", "title": "Sakurako \u014chara", "text": ""}
{"id": "8454151", "revid": "62748", "url": "https://it.wikipedia.org/wiki?curid=8454151", "title": "George Rennie (ingegnere)", "text": "Biografia.\nPrimi anni di vita.\nFiglio dell'ingegnere scozzese John Rennie il Vecchio e fratello di Sir John Rennie, fu educato dal Dottor Greenlaw a Isleworth e successivamente inviato alla St. Paul's School e poi all'Universit\u00e0 di Edimburgo. Nel 1811 entr\u00f2 nell'ufficio di suo padre, dove erano in corso molte grandi invenzioni. Nel 1818, su raccomandazione di Sir Joseph Banks e James Watt, fu nominato ispettore dei macchinari e impiegato dei ferri (ad es. le matrici) presso la zecca reale, la Royal Mint, ruolo che ricopr\u00ec per quasi otto anni.\nJ. &amp; G. Rennie.\nNel 1821 anno in cui mor\u00ec il padre, entr\u00f2 in societ\u00e0 con suo fratello minore John, dando vita alla J. e G. Rennie, e per molti anni fu impegnato a portare a termine le vaste imprese avviate dal padre. John si concentr\u00f2 sulla parte dell'azienda dedicata all'ingegneria civile, mentre George supervision\u00f2 l'ingegneria meccanica. Verso il 1826 tuttavia gli fu affidata la costruzione di un ponte sul Dee a Chester (il Grosvenor Bridge) progettato di Thomas Harrison.\nNel 1825 i fratelli furono assunti dai direttori delle ferrovie di Liverpool e Manchester poich\u00e9 il piano originale di George Stephenson era stato bocciato dal Parlamento a causa di cifre e misurazioni incoerenti. Questo era tuttavia un tecnicismo, poich\u00e9 il motivo del fallimento del disegno di legge era la pressione politica esercitata da Lord Derby e Lord Sefton, i quali non approvavano il percorso della ferrovia, troppo vicino alle loro tenute nella periferia di Liverpool. I fratelli, troppo occupati da altre attivit\u00e0, subappaltarono per\u00f2 i lavori a Charles Blacker Vignoles, e fu lui a tracciare e sondare un nuovo percorso, poi approvato dal Parlamento, ancora in uso oggi. Il 5 maggio 1826 il disegno di legge ricevette il \"Royal Assent\", la regia sanzione con la quale la monarchia inglese approva formalmente un atto della legislatura. A quel punto i direttori delle ferrovie avrebbero voluto nominare i fratelli Rennie come principali ingegneri per la costruzione dell'opera, ma non raggiungendo un accordo, affidarono l'incarico a George Stephenson.\nEgli, avendo una notevole pratica come ingegnere ferroviario, progett\u00f2 linee per collegare Birmingham e Liverpool, la linea Vale of Clwyd, la ferrovia da Mons a Manage, e la ferrovia Namur e Liegi, di cui fu nominato ingegnere capo nel 1846.\nMorte.\nMor\u00ec il 30 marzo 1866 nella sua casa al 39 di Wilton Crescent a causa di un incidente subito per strada l'anno precedente e fu sepolto il 6 aprile a Holmwood, vicino a Dorking. Nel 1828 aveva sposato Margaret Anne, figlia di Sir John Jackson, da cui ebbe due figli e una figlia, e che gli sopravvisse.\nL'attivit\u00e0 di ingegnere meccanico.\nIl genio di George Rennie era principalmente dedito alla meccanica ed era occupato a sovrintendere all'attivit\u00e0 manifatturiera dell'azienda in Holland Street, dove si inventarono una grande variet\u00e0 di macchinari, tra cui i primi per la produzione di biscotti e mulini per la macinazione di mais e cioccolato. L'azienda costru\u00ec anche alcune locomotive per la London e la Croydon Railway, ordini per governi stranieri e motori per la Royal Navy. Rennie era molto interessato all'elica a vite e la sua ditta costru\u00ec i motori per l\"'Archimedes\", la prima nave a vapore al mondo con una propulsione a elica. Successivamente nel 1840, l'azienda costru\u00ec per l'Ammiragliato il \"Dwarf\", la prima nave della marina britannica spinta da un'elica a vite.\nJ.W. Roe nella sua opera del 1916 illustra i contributi di Rennie allo sviluppo della pialla.\nNel 1822 fu eletto Fellow della Royal Society e nel 1829 contribu\u00ec con degli articoli sull'attrito di metalli e altre sostanze alle \"Philosophical Transactions\". Present\u00f2 inoltre altre opere alla British Association e all'Institution of Civil Engineers, di cui fu eletto membro nel 1841. Nel 1834 fu cooptato tra i membri dell'Accademia delle Scienze di Torino.\nBibliografia.\nAltri progetti"}
{"id": "8454152", "revid": "287204", "url": "https://it.wikipedia.org/wiki?curid=8454152", "title": "Bayer 04 Leverkusen Fu\u00dfball 2016-2017", "text": "Questa voce raccoglie le informazioni riguardanti il Bayer 04 Leverkusen Fu\u00dfball nelle competizioni ufficiali della stagione calcistica 2016-2017.\nStagione.\nNella stagione 2016-2017 il Bayer Leverkusen, allenato da Tayfun Korkut, concluse il campionato di Bundesliga al 12\u00ba posto. In Coppa di Germania il Bayer Leverkusen fu eliminato al secondo turno dallo . In Champions League il Bayer Leverkusen fu eliminato agli ottavi di finale dall'.\nOrganigramma societario.\nArea tecnica"}
{"id": "8454153", "revid": "547992", "url": "https://it.wikipedia.org/wiki?curid=8454153", "title": "Lucio Funisulano Vettoniano", "text": "Biografia.\nVettoniano ebbe un infausto inizio di carriera, come tresviri capitali, una delle magistrature che comprendeva i vigintiviri[2]. Questa era la carica meno desiderabile dei quattro, per gli uomini che ricoprivano quella carica raramente avevano una carriera di successo: Anthony Birley riusc\u00ec a trovare solo cinque capoluoghi tresviri che poi diventarono governatori di province consolari imperiali[3] In seguito gli fu commissionata una tribuna militare con Legio VI Victrix, poi di stanza nella citt\u00e0 di Legio (l'odierna Le\u00f3n) in Hispania Tarraconensis. Dopo aver prestato servizio come questore in Sicilia, accett\u00f2 un altro incarico come tribuno militare con Legio IV Scythica nel 62 d.C., di stanza a Zeugma in Siria. A un certo punto Vettoniano si trov\u00f2 a comandare la legione sotto la guida di Lucio Cesenio Paetus nella guerra romano-partica del 58-63.[4] La legione, tuttavia, fu sconfitta nella battaglia di Rhandeia e sub\u00ec il disonore.\nLe successive cariche che Vettoniano ricopriva erano di tipo civile: prefetto dell'aerarium Saturni (o della tesoreria), curatore della via Emilia, e curatore aequarum (o gestore dell'acquedotto). Tutti questi incarichi sono stati ovviamente ricoperti dopo la morte di Nerone, a riprova della sua riabilitazione da parte di Vespasiano del disonore di Rhandeia. La prefettura dell'aerarium Saturni potrebbe essere datata con precisione a circa 74-c. 76,[5] ma la data del resto pone un problema. Mentre la prefettura poteva essere tenuta da un ex pretore, e quindi prima che Vettoniano fosse suffetto console, la curatela delle strade era pi\u00f9 spesso tenuta dopo il consolato, e quella dell'approvvigionamento idrico lo era sempre stata; ma l'iscrizione li raggruppava, come se Vettoniano li tenesse prima di entrare nel consolato. Pu\u00f2 darsi che, come posizioni simili, avesse senso raggrupparle nell'iscrizione, o che Vettoniano fosse curatore aggiunto aequarum all'uomo che di solito si considerava il suo predecessore, Manius Acilius Aviola[6].\nDopo il suo nundinium come console suffetto, Vettoniano fu nominato governatore della Dalmazia nel 79, e ricopr\u00ec l'incarico fino all'84, la prima di diverse province imperiali che tenne ininterrottamente. Successivamente fu governatore della Pannonia nel 85/86, poi da un punto prima del 5 settembre 85 govern\u00f2 Moesia Superior fino all'88.[7] Mentre governatore di Moesia Superior, Vettonianus partecip\u00f2 alle guerre daciane con tale valore che gli fu assegnata la donazione militare appropriata per un ex-console.[8]\nVettoniano ha chiuso la sua carriera con il proconsolato dell'Africa nel 91-92.[9] \u00c8 stato anche nominato sacerdote nei sodales Augustales, ma \u00e8 stato poi promosso al septemviri epulonum prima della sua morte.\nLa tomba di Vettoniano fu eretta sulla via Latina[10] Tra i suoi possibili discendenti vi sono Tito Pomponio Antistianus Funisulanus Vettonianus, console suffetto nell'anno 121, e Funisulana Vettulla, moglie di Gaio Tettius Africanus Cassianus Priscus, prefetto d'Egitto[11]."}
{"id": "8454155", "revid": "1960325", "url": "https://it.wikipedia.org/wiki?curid=8454155", "title": "PIC Produzione Intercontinentale Cinema", "text": ""}
{"id": "8454158", "revid": "2146896", "url": "https://it.wikipedia.org/wiki?curid=8454158", "title": "Prima Assicurazioni", "text": "Prima Assicurazioni \u00e8 una tech company che opera come agenzia assicurativa specializzata nella vendita di polizze auto, moto, furgoni, casa, famiglia e infortuni.\nLa societ\u00e0 distribuisce in Italia, sia attraverso il proprio sito che attraverso una rete di \"broker\" e agenti, le polizze delle compagnie Great Lakes Insurance (gruppo Munich RE), iptiQ (Swiss RE) e Wakam (ex La Parisienne).\nI dipendenti di Prima Assicurazioni sono oltre 500, distribuiti tra le sedi di Milano e Roma.\nStoria.\nPrima Assicurazioni nasce a Milano nel 2014 per iniziativa del fondatore, Alberto Genovese, e dei cofondatori George Ottathycal Kuruvilla e Teodoro D'Ambrosio.\nNel 2015 iniziano le vendite online.\nNell'estate del 2018 chiude il pi\u00f9 grande \"round\" di finanziamento di \"venture capital\" in Italia. Un aumento da 100 milioni di euro, che ha visto come sottoscrittori la banca d'affari Goldman Sachs e il fondo di \"private equity\" Blackstone Group.\nNel 2019 inizia a collaborare con \"broker\" e agenti, e diventa \"official partner\" e \"back-shirt sponsor\" della societ\u00e0 sportiva della Serie A di calcio ACF Fiorentina per tre anni a partire dalla stagione 2019-2020.\nAd aprile 2020 apre una nuova sede a Roma.\nDeloitte la posiziona all'ottavo posto della classifica Technology Fast 500 EMEA 2019.\nA novembre 2020 Prima Assicurazioni, alla luce delle gravi accuse riguardanti il fondatore e Presidente Alberto Genovese, ha preso provvedimenti per nominare George Ottathycal Kuruvilla come Presidente e Amministratore Delegato ad interim.\nA gennaio 2022 la tech company conta oltre 2 milioni di clienti."}
{"id": "8454167", "revid": "31886", "url": "https://it.wikipedia.org/wiki?curid=8454167", "title": "Black and Tan Coonhound", "text": "Il black and tan coonhoun \u00e8 una razza di cane da seguita di origini americane, sviluppato per la caccia al procione. \u00c8 l'unico tra i vari coonhound (cani per la caccia al procione, come il redbone e il bluetick), ad essere riconosciuto dalla FCI\nOrigini.\nI primi cani da caccia europei a giungere sul suolo americano furono i Talbot, antichi segugi inglesi creati per la caccia alla volpe, da cui derivano le quattro razze a tutt'oggi utilizzate per tale pratica (foxhound inglesi e americani, harrier e beagle). L'attenzione dei coloni era tuttavia rivolta maggiormente verso il procione, animale molto diffuso nel Nordamerica e da cui si ricava una carne prelibata. Il procione per\u00f2, a differenza della volpe, si rifugia sugli alberi: un comportamento che spiazza i segugi inglesi. Servivano dunque cani che, trovata la preda, la costringessero a salire su un albero, e nello stesso tempo abbaiassero e ululassero attorno a questo; in questo modo avrebbero bloccato e braccato i procioni e segnalato la loro presenza ai cacciatori, che avrebbero infine dato il colpo di grazia alla bestia (era impensabile una caccia a cavallo, poich\u00e9 i procioni vivono principalmente in boschi e foreste; il cacciatore doveva avanzare a piedi, facendosi distanziare molto dai cani in corsa). Un prototipo di questo particolare cane da caccia fu il Black and Tan Virginia Foxhound, ma la vera \"rivoluzione\" arriv\u00f2 con i coonhounds (letteralmente: \"coon\", che \u00e8 un'abbreviazione di \"raccoon\", cio\u00e8 procione in inglese, e \"hound\", segugio, quindi segugio da procione), che rispondevano perfettamente al tipo di caccia sopra descritta.\nIn particolare, il black and tan coonhound fu la prima, vera razza di cane da procione creata. Venne selezionato incrociando il Talbot con il bloodhound e il Black and Tan Virginia Foxhound: il primo diede alla razza un prodigioso olfatto (capace di avvertire l'odore di un procione anche tra le cime degli alberi), mentre il secondo rese il fisico del cane pi\u00f9 adatto ai terreni boscosi nordamericani. Data la sua resistenza nella corsa e la sua determinazione, la razza venne utilizzata, oltre che per il procione, anche per la caccia all'orso, al cervo, all'opossum, al puma e al lupo.\nLa razza venne ufficialmente riconosciuta dall'American Kennel Club nel 1945, e recentemente \u00e8 stata accettata anche dalla F\u00e9d\u00e9ration Cynologique Internationale; \u00e8 l'unica razza di coonhound ad esserlo attualmente.\nCaratteristiche fisiche.\nAspetto generale.\nIl black and tan coonhound \u00e8 un cane di taglia media, di tipologia braccoide, mesomorfo e mesocefalo. \u00c8 di costruzione solida e ben proporzionata, e la sua struttura possiede dei buoni rapporti. \u00c8 un tipico segugio, nell'aspetto come nel comportamento, con una muscolatura asciutta e un'ossatura ben proporzionata rispetto alle dimensioni corporee. L'impressione generale \u00e8 quella di cane agile e potente allo stesso tempo.\nCaratteristiche fisiche.\nIl torace \u00e8 profondo, mentre il dorso \u00e8 orizzontale, potente e robusto, con una dolce inclinazione dal garrese alla groppa. L'altezza deve essere proporzionata alla conformazione generale del singolo soggetto, in modo da non presentare il cane troppo lungo o troppo basso sugli arti. La testa \u00e8 finemente cesellata, con uno stop medio situato a met\u00e0 tra l'occipite e il tartufo. Essa misura 23\u201325\u00a0cm nei maschi, mentre arriva ai 20\u201323\u00a0cm nelle femmine. Il cranio tende a una forma ovale, mentre le labbra sono pendenti e ben sviluppate. I denti, robusti, affilati e potenti, sono completi e si chiudono a forbice. Il tartufo \u00e8 nero e ben aperto, mentre il collo \u00e8 muscoloso, inclinato e di media lunghezza. Le orecchie, che adornano la testa del cane e gli conferiscono un aspetto nobile e maestoso, sono collocate basse e indietro sul cranio; pendono con pieghe e sono molto lunghe, tant'\u00e8 che distese orizzontalmente superano la punta del tartufo. Gli occhi sono ben incastonati nella testa, profondi e di colore scuro; la gradazione va dal nocciola al marrone scuro, e sono rotondi. La pelle \u00e8 liscia, priva di pieghe e con una giogaia non eccessiva. Gli arti anteriori sono diritti, con i gomiti ben discesi e non rivolti in avanti n\u00e9 all'indietro; le spalle sono potentemente costruite. I metacarpi sono forti e dritti, i piedi \"da gatto\", con le dita ben arcuate e compatte e dotate di cuscinetti forti e spessi. L'andatura del black and tan coonhound \u00e8 rapida e sciolta. La muscolatura \u00e8 possente e ben sviluppata in tutte le parti del corpo. La coda \u00e8 forte, inserita leggermente sotto il livello del dorso, portata liberamente e ad angolo pressappoco retto con il posteriore, quando il cane \u00e8 in azione. Il pelo \u00e8 corto ma denso per resistere alle intemperie; il colore di fondo \u00e8 sempre il nero carbone, sul quale si sviluppano poi le focature sopra gli occhi, ai lati del muso, sul petto, sugli arti e sulle cosce. Questa colorazione d\u00e0 anche origine al nome della razza (\"black and tan\" in inglese significa nero focato).\n\u00c8 uno dei coonhound pi\u00f9 grossi: i maschi raggiungono i 63\u201368\u00a0cm di altezza e i 35\u00a0kg di peso; le femmine, pi\u00f9 piccole e leggere, arrivano ad un'altezza di 58\u201363\u00a0cm e al peso massimo di 25\u00a0kg.\nCarattere.\nIl black and tan coonhound \u00e8 un cane devoto, affezionatissimo al padrone e alla sua famiglia, amorevole con i bambini dei quali diventa un vivace compagno di giochi. \u00c8 di carattere docile, amichevole e tranquillo. Tuttavia non \u00e8 compiacente, anzi piuttosto ostinato, come d'altronde tutti i segugi, per cui sar\u00e0 bene fin da cucciolo addestrarlo con costanza, coerenza e disciplina. Non \u00e8 un cane aggressivo o pauroso senza motivo.\nNon ha problemi a convivere con altri cani o con altri animali, essendo nato per lavorare in muta. Tuttavia con i secondi \u00e8 importante prestare attenzione, trattandosi comunque di un cane da caccia.\nIn senso lato, pu\u00f2 svolgere anche il ruolo di cane da guardia: le grandi dimensioni e il colore nero focato (che ricordano cani ben pi\u00f9 temibili come avversari da affrontare, quali il dobermann e il rottweiler) intimoriscono gli estranei, e inoltre ha la tendenza ad abbaiare ed ululare al loro arrivo; tuttavia non si schiera in prima linea per difendere la casa e interviene solo se la minaccia al padrone \u00e8 incombente.\nTuttavia il black and tan coonhound non \u00e8 un cane da appartamento: preferisce di gran lunga le attivit\u00e0 all'aperto. Gradisce i giochi con i bambini e le passeggiate col padrone, ma l'ideale per lui \u00e8 girare per boschi e prati, cercando le peste del selvatico e dando sfogo alle sue immense energie. Se in casa \u00e8 un cane dolce con tutti i membri della famiglia, all'aperto si trasforma in un fiero cacciatore indipendente.\nSalute.\nIl black and tan coonhound \u00e8 un cane robusto, eclettico e rustico. Queste caratteristiche, oltre a permettergli di adattarsi a qualsiasi ambiente e a qualunque temperatura, lo rendono anche poco incline alle malattie: solo in pochi esemplari sono stati riscontrate displasia dell'anca e del gomito; inoltre \u00e8 importante tenere sotto osservazione le orecchie che, essendo grandi, sono un luogo di proliferazione ideale per i parassiti, soprattutto gli acari.\nLa vita media della razza si assesta in genere sui 10-12 anni.\nDiffusione.\nIn Europa non \u00e8 una razza molto conosciuta e diffusa, mentre negli Stati Uniti \u00e8, insieme al bluetick coonhound, il cane da procione pi\u00f9 diffuso e il coonhound per eccellenza e antonomasia.\nCuriosit\u00e0.\n\u2022 Il latrato del black and tan coonhound \u00e8 molto lungo e profondo, terminante con un breve ululato, che usa quando \u00e8 in caccia per attirare l'attenzione del cacciatore sulla preda scovata, e in particolare per segnalare l'albero su cui il procione si \u00e8 rifugiato.\n\u2022 Pippo, la tanto maldestra quanto simpatica spalla di Topolino nelle strisce e cartoni della Walt Disney Company, \u00e8 ispirato al black and tan coonhound."}
{"id": "8454168", "revid": "1748973", "url": "https://it.wikipedia.org/wiki?curid=8454168", "title": "Time House - Il tempo della scienza", "text": "Time House - Il tempo della scienza \u00e8 un programma televisivo di divulgazione scientifico-culturale ideato da Gregorio Paolini e in onda su TGcom24 per svariate edizioni dal 13 ottobre 2012, tutte condotte da Alessandro Cecchi Paone.\nIn realta era una nuova edizione de La macchina del tempo, in cui torna in onda dal 13 ottobre 2012 come spazio all'interno di TGcom24 cambiando il nome in Time House - Il tempo della scienza ogni sabato in diretta dalle 21.30 e la domenica in replica alle 16.30."}
{"id": "8454169", "revid": "287204", "url": "https://it.wikipedia.org/wiki?curid=8454169", "title": "Sportverein Darmstadt 1898 2016-2017", "text": "Questa voce raccoglie le informazioni riguardanti il Darmstadt 1898 nelle competizioni ufficiali della stagione calcistica 2016-2017.\nStagione.\nNella stagione 2016-2017 il Darmstadt, allenato da Torsten Frings, concluse il campionato di Bundesliga al 18\u00ba posto e retrocesse in 2. Bundesliga. In coppa di Germania il Darmstadt fu eliminato al secondo turno dall'Astoria Walldorf.\nOrganigramma societario.\nArea tecnica"}
{"id": "8454177", "revid": "767487", "url": "https://it.wikipedia.org/wiki?curid=8454177", "title": "150 milligrammi", "text": "150 milligrammi (\"La fille de Brest\") \u00e8 un film francese del 2016 diretto da Emmanuelle Bercot.\nIl film \u00e8 basato sulla storia vera della pneumologa francese Ir\u00e8ne Frachon, diventata nota per le sue indagini sui gravi effetti collaterali e sulle morti attribuite al Mediator, un farmaco venduto come antidiabetico, prodotto da Laboratoires Servier e ritirato dal commercio francese nel 2009. In particolare il film si basa sul libro \"Mediator 150 mg\", scritto dalla stessa Ir\u00e8ne Frachon."}
{"id": "8454182", "revid": "767487", "url": "https://it.wikipedia.org/wiki?curid=8454182", "title": "Ray Perkins", "text": "Carriera.\nPerkins al college gioc\u00f2 a football con gli Alabama Crimson Tide dal 1964 al 1966, venendo premiato come All-American nell'ultima stagione. Nella NFL gioc\u00f2 con i Baltimore Colts dell'allenatore Don Shula dal 1967 al 1971. Nella finale della AFC del 1970 ricevette un passaggio da touchdown da 68 yard dal quarterback Johnny Unitas che port\u00f2 la squadra alla vittoria per 27-17 sugli Oakland Raiders e alla qualificazione al Super Bowl V, vinto contro i Dallas Cowboys per 16-13. Dopo il ritiro fece la sua prima esperienza come assistente allenatore con i Mississippi State Bulldogs. In seguito fu per otto anni capo-allenatore nella NFL prima con i New York Giants e poi con i Tampa Bay Buccaneers. In quel ruolo raggiunse una sola volta i playoff, in cui i Giants furono eliminati al secondo turno dai San Francisco 49ers futuri campioni nel 1981.\nCollegamenti esterni.\n "}
{"id": "8454188", "revid": "287204", "url": "https://it.wikipedia.org/wiki?curid=8454188", "title": "Eintracht Frankfurt 2016-2017", "text": "Questa voce raccoglie le informazioni riguardanti l'Eintracht Frankfurt nelle competizioni ufficiali della stagione calcistica 2016-2017.\nStagione.\nNella stagione 2016-2017 l'Eintracht Francoforte, allenato da Niko Kova\u010d, concluse il campionato di Bundesliga al 11\u00ba posto. In coppa di Germania l'Eintracht Francoforte perse la finale con il .\nOrganigramma societario.\nArea tecnica"}
{"id": "8454191", "revid": "125838027", "url": "https://it.wikipedia.org/wiki?curid=8454191", "title": "Ivan Ciccarelli", "text": "Biografia.\nInizia la sua carriera a 18 anni partecipando ad un tour promozionale con Eros Ramazzotti in Sud America, nello stesso periodo collabora con Jovanotti e poco dopo con Eugenio Finardi con il quale prosegue fino al 1998 partecipando a quattro tour e due album, in contemporanea collabora con gli 883 dal 1994 al 1998, sia in tour che come session-man in studio, registrando \"Gli Anni 96\" e \"La dura legge del gol\". \nPartecipa pi\u00f9 volte al festival di Sanremo: nel 1999 come batterista ed assistente alla produzione con Roberto Colombo nel brano \"Non ti dimentico\" di Antonella Ruggiero (che si classifica al secondo posto), nel 2003, sempre con Antonella Ruggiero, in qualit\u00e0 di batterista nel brano \"Di un amore\" e nel 2006 nelle nuove proposte con il gruppo Deasonika.\nCon il gruppo 883 vince ben due Festivalbar, nel 1995 con \"Tieni il tempo\" e nel 1997 con \"La regola dell\u2019amico\".\nNel 2014, partecipando come batterista con Loris Vescovo, vince il Premio Tenco come migliore album dialettale.\nHa collaborato anche per diverse trasmissioni televisive tra cui \"Tributo a Modugno\" (nel 2007) e \"Premio Caruso\" tributo ai Beatles diretta su Rai 1 (nel 2008) suonando live con Skin, Donovan e Sin\u00e9ad O'Connor, Morgan e molti altri.\nNel 2008 fonda la scuola di musica e studio di registrazione Bips con sede a Varese.\nDiscografia.\nCollaborazioni.\nIvan Ciccarelli \u00e8 noto per le sue numerose collaborazioni live ed in studio di registrazione. \u00c8 considerato molto versatile ed ha registrato oltre cento album di diversi generi musicali.\nTra gli altri:\nTra gli artisti con cui ha collaborato ci sono anche Eros Ramazzotti, Jovanotti, Gianluca Grignani, Gianna Nannini, Fabrizio Moro, Alberto Fortis, Fausto Rossi, Roberto Colombo, Paola e Chiara, Franco Fasano, Frank Gambale, Maurizio Colonna, Sagi Rei, Giorgio Vanni, Marjorie Biondo, Luca Colombo, Anna Oxa, Rossana Casale"}
{"id": "8454192", "revid": "1964823", "url": "https://it.wikipedia.org/wiki?curid=8454192", "title": "Sport-Club Freiburg 2016-2017", "text": "Questa voce raccoglie le informazioni riguardanti il Sport-Club Freiburg nelle competizioni ufficiali della stagione calcistica 2016-2017.\nStagione.\nNella stagione 2016-2017 il Friburgo, allenato da Christian Streich, concluse il campionato di Bundesliga al 7\u00ba posto. In coppa di Germania il Friburgo fu eliminato al secondo turno dal .\nOrganigramma societario.\nArea tecnica"}
{"id": "8454197", "revid": "767487", "url": "https://it.wikipedia.org/wiki?curid=8454197", "title": "Diamant noir", "text": "Diamant noir \u00e8 un film franco-belga del 2016 diretto da Arthur Harari."}
{"id": "8454198", "revid": "287204", "url": "https://it.wikipedia.org/wiki?curid=8454198", "title": "Ceramologia", "text": "La ceramologia \u00e8 la scienza che studia la produzione di ceramica e di vasi di arredo legata alla disciplina dell'archeologia, dell'etnografia, della storia e della geografia. Comprende dai pi\u00f9 sofisticati recipienti fino a oggetti semplici come mattoni o tegole, e poi altri possibili elementi decorativi architettonici. \nConsidera anche il lavoro di vasi (elaborazione, trattamento delle superfici, cottura, modellatura) delle loro forme e funzionalit\u00e0 (tipologia) e delle tecniche di decorazione (stampigliatura, graffito, rilievo, brunito, incisione ed excisione, molato, smaltato, ecc.) applicate ai diversi esemplari fabbricati.\nCome scienza ausiliare dell'archeologia si occupa di porre le basi della datazione delle ceramiche per stabilirne una cronologia. Contribuisce, attraverso analisi dei materiali utilizzati, come argille e sgrassanti, a definire l'origine geografica delle ceramiche e perci\u00f2 l'estensione delle aree culturali e delle correnti economiche esistenti all'epoca della datazione.\nTerminologia.\nIl termine \"ceramologia\" \u00e8 relativamente moderno. Una delle prime fonti ove \u00e8 citata e quindi posta in relazione alla decorazione, \u00e8 una citazione dell'esperto di ceramica W. Hamilton, che us\u00f2 la parola \"ceramograf\", tra il 1791 e il 1795.\nMezzo secolo dopo apparve nel titolo di un classico testo sulla ceramica greca, \"\u00c9lite des monuments c\u00e9ramographiques: mat\u00e9riaux por l'histoire des religions et des moeurs de l'antiquit\u00e9 rassembl\u00e9s et comment\u00e9s\" (Elite dei monumenti ceramografici : materiali per la storia delle religioni e sui costumi dell'antichit\u00e0 riassunti e commentati) di Charles Lenormant (1803-1859) e Jehan de Witte (1844-1861). In Spagna apparve riferita a Pedro de Madrazo, in un esteso articolo pubblicato sulla rivista \"Museo Espannol de Antig\u00fcedades\", Nel quale si pu\u00f2 leggere:\nA partire dal secolo XX, il vocabolo \u00abceramografo\u00bb sostituito da \u00abceramofilo\u00bb, comparve in diverse pubblicazioni. \nAmbiti di studio.\nIn Occidente, oltre al lascito preistorico, hanno avuto spicco nella Storia antica:\nDel periodo medievale si distingue la\nNel variegato complesso della ceramica americana, si possono citare gruppi precolombiani come:"}
{"id": "8454200", "revid": "287204", "url": "https://it.wikipedia.org/wiki?curid=8454200", "title": "Fu\u00dfballclub Ingolstadt 04 2016-2017", "text": "Questa voce raccoglie le informazioni riguardanti il Ingolstadt 04 nelle competizioni ufficiali della stagione calcistica 2016-2017.\nStagione.\nNella stagione 2016-2017 l'Ingolstadt, allenato da Maik Walpurgis, concluse il campionato di Bundesliga al 17\u00ba posto e retrocesse in 2. Bundesliga. In coppa di Germania l'Ingolstadt fu eliminato al secondo turno dall'.\nOrganigramma societario.\nArea tecnica"}
{"id": "8454207", "revid": "767487", "url": "https://it.wikipedia.org/wiki?curid=8454207", "title": "Le ciel attendra", "text": "Le ciel attendra \u00e8 un film francese del 2016 diretto da Marie-Castille Mention-Schaar."}
{"id": "8454210", "revid": "287204", "url": "https://it.wikipedia.org/wiki?curid=8454210", "title": "1. Fu\u00dfball- und Sportverein Mainz 05 2016-2017", "text": "Questa voce raccoglie le informazioni riguardanti il 1. Fu\u00dfball- und Sportverein Mainz 05 nelle competizioni ufficiali della stagione calcistica 2016-2017.\nStagione.\nNella stagione 2016-2017 il Magonza, allenato da Martin Schmidt, concluse il campionato di Bundesliga al 15\u00ba posto. In coppa di Germania il Magonza fu eliminato al secondo turno dal . In Europa League il Magonza fu eliminato nella fase a gironi.\nOrganigramma societario.\nArea tecnica"}
{"id": "8454211", "revid": "287204", "url": "https://it.wikipedia.org/wiki?curid=8454211", "title": "Oddone Piazza", "text": "Biografia.\nCarriera dilettante.\nOddone Piazza nasce nella frazione Sant'Antonio del comune Valli dei Signori, dal 1926 denominato Valli del Pasubio. Si forma pugilisticamente a Milano. Tra i dilettanti, \u00e8 campione italiano dei pesi welter nel 1926 e nel 1929. Avendo difficolt\u00e0 a trovare avversari del suo livello si dedica per un periodo allo judo, disciplina nella quale disputa anche un campionato italiano a Roma.\nCarriera da professionista.\nSi trasferisce a Boston per esordire tra i professionisti nel 1930, guidato all'angolo dall'italoamericano Phil Buccola. Combatte i primi undici match negli Stati Uniti vincendone nove prima del limite, uno ai punti e perdendone uno solo ai punti, contro il canadese Leo Larrivee. Torna in Italia nell'agosto 1931 per vincere altri due incontri, entrambi prima del limite.\nNel 1931, la National Boxing Association organizza un torneo quadrangolare per la cintura mondiale dei pesi medi resa vacante da Mickey Walker. Tra i concorrenti \u00e8 designato anche Oddone Piazza. Il 3 novembre 1931 a Milwaukee batte il cubano Raul Rojas ai punti. Otto giorni dopo, sempre a Milwaukee, combatte con Henry Firpo, detto \u201cil bombardiere del Kentucky\u201c, Lo statunitense fa valere al 2\u00ba round la sua maggior esperienza e cattiveria, mettendo l'italiano in forte difficolt\u00e0. Poi, per\u00f2, Piazza viene fuori con coraggio vincendo le ultime riprese. Il verdetto di parit\u00e0 consente all'italiano di contendere la cintura mondiale all'afro-americano Gorilla Jones.\nIl 25 gennaio 1932, a Milwaukee, Oddone Piazza \u00e8 il primo italiano a combattere un match con in palio un titolo mondiale di pugilato, ancor prima del peso gallo Domenico Bernasconi (19 marzo 1933) e del massimo Primo Carnera (29 maggio 1933).\nPiazza giunge all'incontro non in perfette condizioni psicofisiche. Il rinvio di quindici giorni chiesto dallo statunitense per un infortunio gli hanno fatto perdere la forma migliore. Inoltre, nell'intervallo tra la seconda e la terza ripresa gli comunicano che la borsa pattuita di 150.000 lire gli \u00e8 stata decurtata. Dopo aver subito una ferita, preferisce non rialzarsi dall'angolo al suono della settima ripresa. Il verdetto ufficiale \u00e8 knock-out tecnico al sesto round.\nPiazza combatte altre cinque volte oltreoceano, nel corso del 1932, ma non \u00e8 pi\u00f9 lui. Affronta ancora due volte il canadese Larravee per il titolo del New England, perdendo ai punti in entrambi i casi.\nRientra in Italia alla fine dell'anno e prosegue a combattere con pi\u00f9 bassi che alti. Fallisce due volte il tentativo di indossare la cintura italiana dei pesi medi, ai punti con Clemente Meroni. Vince con il connazionale Alfredo Oldoini. Affronta poi a Parigi il nuovo campione del mondo Marcel Thil, in un match non valido per il titolo, perdendo ancora ai punti in dodici riprese.\nVince i suoi ultimi cinque incontri tra la fine del 1936 e il 1938, battendo prima del limite tre avversari e due volte ai punti Nando Strozzi. Ormai demotivato, si ritira dal pugilato agonistico.\nDopo il ritiro.\nOddone Piazza rimane nell'ambiente pugilistico e, tra i suoi allievi, forma il mosca Nazzareno Giannelli, il piuma Gianluigi Uboldi e il massimo Duilio Spagnolo. Poi torna nuovamente negli Stati Uniti dove viene a mancare a soli cinquantanove anni, non ancora compiuti."}
{"id": "8454216", "revid": "767487", "url": "https://it.wikipedia.org/wiki?curid=8454216", "title": "Rosalie Blum", "text": "Rosalie Blum \u00e8 un film francese del 2015 diretto da Julien Rappeneau, al suo debutto.\nIl film si basa sulla serie omonima di graphic novel scritta da Camille Jourdy."}
{"id": "8454218", "revid": "309289", "url": "https://it.wikipedia.org/wiki?curid=8454218", "title": "\u010cesnokovka", "text": "La \u010cesnokovka () \u00e8 un fiume della Russia siberiana meridionale, affluente di destra dell'Ob'. Scorre nei rajon Zarinskij, Kosichinskij e Pervomajskij del Territorio dell'Altaj.\nDescrizione.\nIl fiume ha origine dall'altopiano della Bija e del \u010cumy\u0161 (\u0411\u0438\u0439\u0441\u043a\u043e-\u0427\u0443\u043c\u044b\u0448\u0441\u043a\u0430\u044f \u0432\u043e\u0437\u0432\u044b\u0448\u0435\u043d\u043d\u043e\u0441\u0442\u044c, \"Bijsko-\u010cumy\u0161kaja\"), scorre in direzione sud-ovest in un territorio piatto e parzialmente paludoso, attraversa la citt\u00e0 di Novoaltajsk e sbocca in un canale laterale dell'Ob' chiamato Staraja Ob', tra Novoaltajsk e Barnaul. La \u010cesnokovka ha una lunghezza di 72\u00a0km e il suo bacino \u00e8 di 377\u00a0km\u00b2.\nA circa met\u00e0 corso del fiume \u00e8 stato creato il bacino artificiale Pravdinskoe (\u041f\u0440\u0430\u0432\u0434\u0438\u043d\u0441\u043a\u043e\u0435 \u0432\u043e\u0434\u043e\u0445\u0440\u0430\u043d\u0438\u043b\u0438\u0449\u0435), utilizzato per attivit\u00e0 di pesca sportiva e gare di vela. Si trova 30\u00a0km a nord-ovest del centro di Barnaul vicino al villaggio di Pravda, da cui ha preso il nome."}
{"id": "8454219", "revid": "298229", "url": "https://it.wikipedia.org/wiki?curid=8454219", "title": "Abbazia di Wearmouth-Jarrow", "text": ""}
{"id": "8454222", "revid": "486946", "url": "https://it.wikipedia.org/wiki?curid=8454222", "title": "Aiuti umanitari dell'Ucraina per l'Italia durante la pandemia di COVID-19 nel 2020", "text": ""}
{"id": "8454223", "revid": "731511", "url": "https://it.wikipedia.org/wiki?curid=8454223", "title": "David Peralta", "text": "Carriera.\nInizi e Minor League (MiLB).\nPeralta inizi\u00f2 la carriera nel ruolo di lanciatore con i St. Louis Cardinals, quando firm\u00f2 con essi il 26 settembre 2004, ottenendo un bonus alla firma di 35.000 dollari. Partecip\u00f2 alle stagioni 2006 e 2007 nella Appalachian League della classe Rookie. Nel maggio 2009, dopo aver subito numerosi infortuni e due interventi chirurgici alla spalla, i Cardinals svincolarono Peralta.\nDopo questo avvenimento, Peralta torn\u00f2 in Venezuela e si allen\u00f2 per diventare un giocatore di posizione.\nRitorn\u00f2 negli Stati Uniti nel 2011, giocando come esterno per i Rio Grande Valley WhiteWings della North American League, una lega indipendente che cess\u00f2 di esistere l'anno successivo.\nIl 13 ottobre 2011, come prima base, firm\u00f2 con i Bravos de Margarita della Liga Venezolana de B\u00e9isbol Profesional, il campionato venezuelano.\nNel 2012 si trasfer\u00ec ai Wichita Wingnuts dell'indipendente American Association e nel 2013 gioc\u00f2 per gli Amarillo Sox nella stessa lega.\nIl 3 luglio 2013, riusc\u00ec a tornare nell'organizzazione della MLB, firmando un contratto con gli Arizona Diamondbacks e gioc\u00f2 durante la stagione nella classe A-avanzata.\nInizi\u00f2 la stagione 2014 nella Doppia-A.\nMajor League (MLB).\nPeralta debutt\u00f2 nella MLB il 1\u00ba giugno 2014, al Chase Field di Phoenix contro i Cincinnati Reds, battendo due valide nel suo secondo e terzo turno di battuta e subendo due strikeout nel primo e quarto turno. Concluse la stagione con 88 partite disputate nella MLB e 53 presenze nella Doppia-A.\nMilit\u00f2 durante la stagione 2015 esclusivamente nella MLB, disputandovi 149 partite.\nNel 2016, Peralta salt\u00f2 molte partite a causa di infortuni al polso destro e alla zona lombare, concludendo la stagione con 48 presenze nella MLB e 13 nella minor league.\nAl termine della stagione regolare 2017, partecip\u00f2 nel suo primo post stagione al Wild Card Game, in cui colp\u00ec tre valide su in cinque turni di battuta e segno due punti, e alle Division Series, in cui invece ottenne una valida su tredici turni di battuta disputati in tre partite.\nNel 2018 vinse il primo Silver Slugger Award e al termine della stagione 2019, venne premiato con il suo primo Guanto d'oro, come esterno sinistro, e con il premio di \"Defensive Player of the Year\"."}
{"id": "8454226", "revid": "112839988", "url": "https://it.wikipedia.org/wiki?curid=8454226", "title": "Cerretto delle Langhe", "text": ""}
{"id": "8454229", "revid": "1543377", "url": "https://it.wikipedia.org/wiki?curid=8454229", "title": "Museo e pinacoteca Scipione Gentili", "text": " Il museo e pinacoteca Scipione Gentili di San Ginesio ha sede nell'ex chiesa di San Sebastiano.\nLa collezione.\nSezione antica.\nAlcune opere in mostra nella pinacoteca sono:"}
{"id": "8454230", "revid": "1543377", "url": "https://it.wikipedia.org/wiki?curid=8454230", "title": "HTTP/3", "text": "HTTP/3 \u00e8 la terza versione, ancora in fase di definizione, del protocollo Hypertext Transfer Protocol usato per il World Wide Web nonch\u00e9 il successore di HTTP/2. HTTP/3 \u00e8 allo stadio di Internet Draft, basato su una precedente bozza di RFC intitolata \"Hypertext Transfer Protocol (HTTP) over QUIC\". QUIC \u00e8 un protocollo di rete di livello di trasporto sviluppato originariamente da Google in cui il controllo della congestione nello spazio utente viene realizzato su protocollo User Datagram Protocol (UDP) e proprio l'appoggiarsi su QUIC/UDP invece che su TCP rappresenta la caratteristica distintiva di HTTP/3.\nStoria.\nIl 28 ottobre 2018 Mark Nottingham, responsabile dei gruppi di lavoro IETF HTTP e QUIC, nel contesto di una discussione in mailing list ha avanzato la richiesta ufficiale di rinominare HTTP-over-QUIC in HTTP/3, per \"identificarlo chiaramente come un ulteriore legame tra la semantica dell'HTTP e il protocollo fisico... cos\u00ec che si capisca che \u00e8 qualcosa di separato da QUIC\" e di trasferire il suo sviluppo dal QUIC Working Group all'HTTP Working Group dopo il consolidamento e la pubblicazione della bozza. La sua proposta venne accettata dagli altri membri IETF dopo pochi giorni, a novembre 2018.\nIl browser Chrome ha integrato il supporto di HTTP/3 nella \"Canary build\" di settembre 2019 e sebbene HTTP/3 non sia ancora usato di default in alcun browser, dal 2020 pu\u00f2 essere abilitato nelle versioni stabili di Chrome e di Firefox. In via sperimentale, il supporto di HTTP/3 \u00e8 stato reso disponibile anche su Safari Technology Preview l'8 aprile 2020.\nImplementazioni.\nLibrerie.\nSono disponibili le seguenti librerie open source che implementano le logiche di client o di server per QUIC e HTTP/3:\nLa libreria \"quiche\" di Cloudflare pu\u00f2 essere usata anche come patch di nginx, che prevede di supportare HTTP/3 nella versione 1.17.\nSono inoltre disponibili alcune librerie che implementano una versione precedente della bozza del protocollo o della versione Google di QUIC (Q046 usato in Chrome 76), come per esempio nghttp3."}
{"id": "8454238", "revid": "15756", "url": "https://it.wikipedia.org/wiki?curid=8454238", "title": "La Bandiera della Vittoria sul Reichstag", "text": "La Bandiera della Vittoria sul Reichstag (in russo: \u0417\u043d\u0430\u043c\u044f \u041f\u043e\u0431\u0435\u0434\u044b \u043d\u0430\u0434 \u0440\u0435\u0439\u0445\u0441\u0442\u0430\u0433\u043e\u043c, \"Znamja Pobedy nad rejchstagom\") \u00e8 il titolo di una celebre fotografia scattata il 2 maggio 1945, durante le fasi finali della battaglia di Berlino della seconda guerra mondiale: la foto ritrae due soldati dell'Armata Rossa mentre alzano la bandiera dell'Unione Sovietica sul tetto del Palazzo del Reichstag a Berlino, la sede del parlamento tedesco, appena conquistato.\nL'istantanea, parte di una serie di 36 fotografie scattate in successione, fu ottenuta con gli uomini messi in posa, simulando il primo alzabandiera ufficiale sul tetto del palazzo avvenuto in realt\u00e0 nelle ultime ore del 30 aprile precedente; l'identit\u00e0 degli uomini ritratti \u00e8 stata a lungo discussa, e solo dopo diverso tempo i due sono stati identificati come il sergente Aleksej Leont'evi\u010d Koval\u00ebv (che regge l'asta della bandiera) e il sergente Abdulchakim Isakovi\u010d Ismailov (che regge Koval\u00ebv per una gamba), appartenenti alla 8\u00aa Armata della Guardia che peraltro non prese parte all'assalto al Reichstag. Anche l'identit\u00e0 dell'autore dello scatto, il fotografo dell'Armata Rossa Evgenij Chaldej, rimase nascosta per motivi politici e fu resa nota solo dopo la dissoluzione dell'Unione Sovietica. La tradizione storiografica continua a registrare peraltro che il merito reale di aver issato la bandiera della Vittoria sovietica sulle rovine del Reichstag, alle ore 22.50 del 30 aprile 1945, spetta alla sezione da ricognizione del I battaglione/756\u00ba Reggimento fucilieri della 150\u00aa Divisione fucilieri della 3\u00aa Armata d'assalto, guidata dai sergenti Meliton Kantaria (georgiano) e Michail Alekseevi\u010d Egorov (russo).\nPubblicata per la prima volta sulla rivista \"Ogon\u00ebk\" il 13 maggio 1945, la foto divenne subito iconica, rappresentando simbolicamente la vittoria dell'Unione Sovietica sulla Germania nazista. Insieme allo scatto ritraente l'alzabandiera dei marines statunitensi a Iwo Jima il 23 febbraio 1945, a cui Chaldej si era ispirato per la sua istantanea, la foto \u00e8 una delle pi\u00f9 celebri e riconoscibili tra quelle realizzate durante la seconda guerra mondiale.\nStoria.\nL'assalto al Reichstag.\nL'attacco sovietico al centro di Berlino ebbe inizio il 23 aprile, ad opera delle unit\u00e0 del 1\u00ba Fronte bielorusso del maresciallo Georgij Konstantinovi\u010d \u017dukov: dopo averla circondata, le forze sovietiche iniziarono ad attaccare la citt\u00e0 da tutte le direzioni, convergendo progressivamente verso il centro dell'agglomerato urbano. Penetrato in citt\u00e0 da nord, nel pomeriggio del 28 aprile il 79\u00ba Corpo d'armata fucilieri fu la prima unit\u00e0 sovietica ad avvistare il massiccio edificio del Reichstag, a circa un chilometro e mezzo di distanza oltre il corso del fiume Sprea: il palazzo era stato prescelto giorni prima da Stalin come centro simbolico di Berlino, ed era di conseguenza un obiettivo di prestigio ambito dai comandanti sovietici sul campo.\nLa 150\u00aa e la 171\u00aa Divisione fucilieri del 79\u00ba Corpo guidarono l'assalto attraverso il Ponte Moltke sullo Sprea, riuscendo ad attraversarlo alla mezzanotte del 29 aprile nonostante fosse stato fatto parzialmente saltare dai difensori tedeschi; seguirono duri combattimenti per il possesso del palazzo del ministero dell'interno, prima che i sovietici potessero affacciarsi sullo spiazzo aperto della K\u00f6nigsplatz (oggi Platz der Republik) che li divideva dal Reichstag. L'attacco al palazzo scatt\u00f2 alle 06:00 del 30 aprile: al fine di compiacere Stalin, molti ufficiali sovietici pretendevano di conquistare l'edificio in tempo per i festeggiamenti del 1\u00ba maggio. La 150\u00aa Divisione fucilieri del generale Vasilij Mitrofanovi\u010d \u0160atilov cerc\u00f2 di attraversare la K\u00f6nigsplatz da ovest a est in un assalto frontale, con il 756\u00ba Reggimento fucilieri sulla sinistra, il 674\u00ba Reggimento fucilieri sulla destra e il 380\u00ba Reggimento fucilieri di rincalzo nelle retrovie, ma si ritrov\u00f2 rapidamente inchiodata dal pesante fuoco incrociato dei tedeschi; un secondo attacco sferrato alle 11:00 non ebbe parimenti successo. Solo dopo che la 171\u00aa Divisione ebbe ripulito dal nemico gli stabili del quartiere diplomatico a nord della K\u00f6nigsplatz e la 207\u00aa Divisione ebbe scacciato i tedeschi dal vasto edificio del Teatro Kroll a sud gli uomini di \u0160atilov poterono riprendere l'avanzata verso le 13:00, finendo per\u00f2 per venire nuovamente inchiodati dal fuoco a lunga distanza dei cannoni del bunker della contraerea situato nello Zoologischer Garten a due chilometri di distanza.\nL'assalto delle ore 13:00 venne sferrato da due sezioni d'assalto del I battaglione del 756\u00ba Reggimento fucilieri, guidato dal capitano Neustroev; le due sezioni, al comando diretto del capitano e del sergente Ischanov, riuscirono dopo aspri scontri a fare irruzione nel Reichstag, salire lungo la scalinata centrale e rastrellare il primo piano. I combattimenti per\u00f2 infuriarono sul secondo piano contro la tenace guarnigione tedesca che si difese accanitamente. Alle 14:25, la sezione da ricognizione, guidata dai due esperti sergenti Meliton Kantaria e Michail Alekseevi\u010d Egorov, riusc\u00ec ad issare la bandiera sovietica sulla scalinata centrale in parte demolita al secondo piano dell'edificio, ma ulteriori attacchi per eliminare la guarnigione tedesca asserragliata nei sotterranei e nel terzo piano momentaneamente non ebbero successo.\nAlle 14:25 \u0160atilov venne informato che una bandiera sovietica era stata vista issarsi sui gradini della scalinata d'ingresso al Reichstag, e la notizia fu rapidamente comunicata su per la scala gerarchica fino a \u017dukov. Il maresciallo emise un comunicato stampa radiotrasmesso con cui annunciava la caduta dell'edificio, ma quando i corrispondenti di guerra si precipitarono sul posto scoprirono ben presto che il palazzo era ancora parzialmente in mano ai tedeschi e che alcuni reparti sovietici erano inchiodati sul bordo di un fossato colmo d'acqua scavato proprio in mezzo alla K\u00f6nigsplatz; nonostante le esortazioni ad attaccare di \u0160atilov, che intendeva correggere al pi\u00f9 presto il suo errore di comunicazione, i sovietici dovettero attendere il calare del buio prima di poter riprendere l'avanzata; nel mentre l'artiglieria sovietica continu\u00f2 a martellare il Reichstag: il massiccio edificio sub\u00ec pesanti danni, ma resse al cannoneggiamento. Con il cielo oscurato dal fumo, alle 18:00 la 150\u00aa Divisione riprese il suo assalto al Reichstag: il fuoco a distanza ravvicinata dei carri armati di supporto consent\u00ec di aprire una breccia nelle pareti esterne dell'edificio, attraverso cui la fanteria sovietica sciam\u00f2 all'interno; seguirono feroci combattimenti a distanza ravvicinata con i difensori tedeschi negli ampi saloni ingombri di macerie, con perdite tremende per entrambe le parti.\nIl primo alzabandiera.\nMentre infuriavano i combattimenti, due aerei sovietici a volo radente erano riusciti a lasciar cadere sul tetto del Reichstag diverse grandi bandiere rosse che sembravano essersi attaccate alle travi della cupola bombardata. Proprio in vista della battaglia di Berlino e della possibilit\u00e0 di realizzare \"alzabandiera\" propagandistici sugli edifici chiave del Terzo Reich, i sovietici avevano reintrodotto l'uso di stendardi e bandiere a livello di battaglione e reggimento, prima aboliti; i dipartimenti politici delle varie unit\u00e0 avevano provveduto a mettere assieme speciali \"squadre della bandiera\", badando bene a selezionare i componenti secondo criteri di affidabilit\u00e0 politica e a escludere soldati di gruppi etnici (come ceceni, calmucchi e tatari di Crimea) condannati all'esilio in quanto collaborazionisti dei tedeschi.\nAlle ore 18.00, poco prima del nuovo assalto al Reichstag, il colonnello Zin\u010denko in persona, il comandante del 756\u00ba Reggimento fucilieri, si era portato in prima linea e aveva convocato il tenente Aleksej Berest che guidava la sezione a cui era stata assegnata la \"Bandiera Rossa n. 5\". Il colonnello chiese dove si trovava la bandiera e Berest gli comunic\u00f2 che la avevano i sergenti Kantaria e Egorov che avevano compiuto il primo tentativo di irruzione alle ore 14. Zin\u010denko parl\u00f2 con i due sottufficiali e li esort\u00f2 vivacemente ad \"andare\" e \"piantare la bandiera, lass\u00f9\". I combattimento finali a distanza ravvicinata per rastrellare il Reichstag e conquistare il terzo piano del palazzo furono estremamente accaniti e si protrassero per cinque ore. La narrazione tradizionale di questa ultima fase della battaglia del Reichstag afferma che i sergenti Kantaria e Egorov riuscirono infine a raggiungere il tetto alle ore 22.50; i sottufficiali quindi salirono sulla statua di bronzo raffigurante la Germania a cavallo e conficcarono l'asta della bandiera \"in un buco prodotto dagli spari davanti allo zoccolo anteriore sinistro del cavallo\".\nLe varie fonti riferiscono che il primo alzabandiera ufficiale sul Reichstag sarebbe stato ufficialmente registrato alle ore 22:40 o alle 22:50 del 30 aprile, giusto in tempo per le auspicate celebrazioni del 1\u00ba maggio. Questi orari vanno comunque considerati con cautela, visto che spesso i resoconti ufficiali dell'Armata Rossa venivano corretti per questioni di propaganda.\nGli autori del primo alzabandiera sono quindi generalmente identificati nei sergenti Meliton Kantaria, Michail Egorov e Michail Petrovi\u010d Minin, per quanto l'esatta identificazione degli uomini in questione sia resa alquanto complicata dal fatto che poche ore dopo il primo alzabandiera, e poi nei giorni seguenti, altre squadre di soldati sovietici salirono sul tetto del Reichstag per effettuare svariati altri alzabandiera. Il resoconto ufficiale sovietico dell'evento attribu\u00ec ai soli Kantaria (apparentemente scelto apposta per la missione in quanto di origine georgiana come Stalin) ed Egorov il ruolo di primi soldati ad alzare la bandiera sovietica sul Reichstag, e i due sergenti furono decorati con l'onorificenza di Eroe dell'Unione Sovietica; Minin, come gli altri componenti della squadra, dovette accontentarsi della meno prestigiosa onorificenza dell'Ordine della Bandiera rossa.\nNon fu scattata nessuna istantanea del primo alzabandiera, sia per l'ora ormai buia sia per il fatto che i combattimenti all'interno del Reichstag erano ancora in pieno svolgimento; in effetti, un contrattacco tedesco riusc\u00ec ad abbattere la prima bandiera rossa alzata sul tetto del palazzo. I combattimenti proseguirono feroci per tutta la notte, e poi ancora la mattina del giorno seguente; solo nel tardo pomeriggio del 1\u00ba maggio gli ultimi tedeschi asserragliati nei sotterranei del Reichstag furono convinti ad arrendersi, lasciando il palazzo in mano ai sovietici.\nLa foto di Chaldej.\nFotografo dell'agenzia stampa ufficiale sovietica TASS dall'et\u00e0 di 19 anni, nel 1945 Evgenij Chaldej, un ebreo ucraino nato a Donec'k il 23 marzo 1917, era un tenente dell'Armata Rossa impiegato come fotografo di guerra al fronte, gi\u00e0 autore di vari scatti durante la liberazione delle citt\u00e0 sovietiche di Ker\u010d' e Sebastopoli e durante la conferenza di Jalta del febbraio 1945 tra i massimi leader degli Alleati. Parte del vasto contingente di corrispondenti e fotografi assegnato alle unit\u00e0 sovietiche impegnate nella battaglia di Berlino, Chaldej era rimasto molto impressionato dall'istantanea scattata il 23 febbraio 1945 dal fotografo Joe Rosenthal che raffigurava l'alzabandiera dei marines statunitensi a Iwo Jima, e si era ripromesso di realizzare qualcosa di simile alla caduta di Berlino; Chaldej si era procurato negli uffici della TASS a Mosca tre grossi drappi rossi, normalmente usati come tovaglie durante dei ricevimenti ufficiali, e con l'aiuto di suo zio vi aveva cucito sopra falce e martello realizzando cos\u00ec una grossa versione della bandiera sovietica, che aveva poi portato con s\u00e9 a Berlino.\nChaldej consider\u00f2 varie localit\u00e0 per mettere in scena il suo alzabandiera, tra cui la Porta di Brandeburgo e l'aeroporto di Berlino-Tempelhof, ma scelse poi il Reichstag dopo aver ricevuto notizie circa l'alzabandiera effettuato l\u00ec il 30 aprile; il fotografo dovette aspettare la mattina del 2 maggio, giorno della capitolazione ufficiale della guarnigione tedesca di Berlino, per recarsi al Reichstag: il palazzo era ormai pacificato e in mano sovietica, sebbene spari e piccoli scontri fossero ancora in corso tutt'intorno all'edificio. Salito sul tetto, gi\u00e0 ingombro di varie bandiere sovietiche alzate nel mentre, Chaldej si rivolse a un gruppo di soldati presente in zona per mettere in scena l'alzabandiera con uno dei suoi grossi drappi rossi, scattando una serie di 36 istantanee in bianco e nero dell'evento con la sua fotocamera a telemetro Leica III con ottica Elmar 3,5 cm f/3.5.\nPer lungo tempo non vi \u00e8 stata chiarezza su chi siano i soldati raffigurati nella foto: inizialmente si ritenne che Chaldej ricre\u00f2 in posa la scena del primo alzabandiera effettivo sul Reichstag, e che quindi i due soldati che reggono l'insegna fossero i sergenti Kantaria ed Egorov come risultava dai resoconti ufficiali dell'evento. Solo dopo la dissoluzione dell'Unione Sovietica lo stesso Chaldej pot\u00e9 fare chiarezza in merito: il fotografo si limit\u00f2 a chiedere l'aiuto dei soldati presenti sul posto piuttosto che degli effettivi primi uomini ad alzare la bandiera, e lo stesso Chaldej identific\u00f2 quindi nel sergente Aleksej Leont'evi\u010d Koval\u00ebv l'uomo che regge l'asta della bandiera e nel sergente Abdulchakim Isakovi\u010d Ismailov quello che regge il primo per una gamba; il terzo uomo che compare in alcuni scatti alla sinistra di Ismailov \u00e8 invece stato identificato come il soldato Leonid Gory\u010dev, nativo di Minsk.\nChaldej rientr\u00f2 poco dopo a Mosca, dove una delle sue foto fu selezionata tra le molte raffiguranti gli alzabandiera sovietici a Berlino per essere pubblicata, il 13 maggio 1945, sul settimanale illustrato \"Ogon\u00ebk\", uno dei pi\u00f9 antichi e celebri della Russia. Prima di essere pubblicata la foto fu sottoposta ai censori della TASS, i quali notarono che il sergente Ismailov sfoggiava un orologio sia sul braccio destro sia su quello sinistro: segno inequivocabile che almeno uno dei due era stato rubato a qualche tedesco morto o prigioniero, pratica ufficialmente vietata dall'Armata Rossa in quanto saccheggio, e Chaldej quindi provvide a rimuovere dallo scatto l'orologio posto sul braccio destro di Ismailov. Fonti russe in seguito affermarono che uno dei due orologi era in realt\u00e0 stato correttamente identificato dai censori come una bussola Adrianov, un equipaggiamento standard per i soldati sovietici, legata al polso del sergente, ma che comunque si era preferito procedere con la sua rimozione dalla foto per evitare ogni equivoco in merito. Chaldej fece inoltre aggiungere delle colonne di fumo in lontananza sullo sfondo della foto, onde dare maggiore drammaticit\u00e0 alla scena, e in seguito l'immagine fu ulteriormente ritoccata per far apparire la bandiera come maggiormente fluttuante nel vento. Negli anni successivi, Chaldej affront\u00f2 sempre la questione della manipolazione della foto insistendo sul fatto che lo scatto dovesse corrispondere pi\u00f9 che altro all'importanza storica dell'evento.\nIl destino dei protagonisti.\nLo scatto di Chaldej ebbe enorme successo e divenne rapidamente una foto celebre, rappresentando simbolicamente la vittoria dell'Unione Sovietica nella \"grande guerra patriottica\" contro la Germania nazista; lo scatto originale o una delle sue varie versioni comparve poi su francobolli, cartoline celebrative, poster e monumenti dedicati alla vittoria sovietica nella seconda guerra mondiale. L'identit\u00e0 degli uomini raffigurati fu tuttavia tenuta segreta per questioni politiche, visto che Koval\u00ebv (un ucraino di Kiev) e Ismailov (un nativo del Daghestan) appartenevano a etnie \"sgradite\" alla dirigenza sovietica; solo dopo la dissoluzione dell'Unione Sovietica il ruolo dei due fu riconosciuto e celebrato. Koval\u00ebv, ritiratosi dal servizio nell'Armata Rossa nel 1988 con il grado di tenente colonnello, mor\u00ec nella nativa Kiev nel 1997 all'et\u00e0 di 71 anni; Ismailov fu insignito dell'onorificenza di Eroe della Federazione Russa nel 1996, e mor\u00ec poi nel suo villaggio natale nel Chasavjurtovskij rajon nel 2010 all'et\u00e0 di 93 anni.\nAnche il ruolo di Chaldej rimase a lungo nascosto. Il suo scatto fu pubblicato anonimo, e dopo la resa della Germania Chaldej continu\u00f2 a servire come fotografo dell'Armata Rossa coprendo la conferenza di Potsdam e il processo di Norimberga, durante i quali divenne amico del celebre fotografo Robert Capa; nel dopoguerra continu\u00f2 a lavorare per la TASS fino al 1948, quando il crescente antisemitismo che caratterizz\u00f2 gli ultimi anni di potere di Stalin lo costrinse a lasciare il suo incarico all'agenzia. Dopo la morte di Stalin, Chaldej ottenne un nuovo impiego come fotografo della \"Pravda\", anche se dovette nuovamente lasciare l'incarico nel 1972 a causa delle sue origini ebraiche; solo dopo la caduta dell'URSS gli studiosi Alexander e Alice Nakhimovsky rinvennero il suo nome negli archivi russi e riconobbero il suo lavoro in un libro a lui dedicato. Chaldej sopravvisse con una piccola pensione di stato fino al 6 ottobre 1997, quando mor\u00ec nella sua casa di Mosca all'et\u00e0 di 80 anni."}
{"id": "8454244", "revid": "767487", "url": "https://it.wikipedia.org/wiki?curid=8454244", "title": "Valle di Taylor", "text": "La valle di Taylor \u00e8 una delle tre valli principali dell'Area Antartica Specialmente Gestita delle valli secche McMurdo, un'area di circa situata nella regione centro occidentale della Dipendenza di Ross, nell'Antartide orientale.\nCaratteristiche.\nSituata in particolare in corrispondenza della costa di Scott, la valle si estende in direzione nord-est/sud-ovest tra i colli Kukri, a sud, e la dorsale Asgard, nord, per un totale di circa 47\u00a0km, 17 dei quali occupati dalla parte orientale del flusso del ghiacciaio Taylor. La parte libera della valle \u00e8 lunga quindi circa 30\u00a0km, andando dal termine del ghiacciaio Taylor alla cala degli Esploratori, sulla costa nord-occidentale della baia New Harbor. Si ritiene che la valle sia stata scavata proprio dal ghiacciaio Taylor che poi, nei millenni, si \u00e8 ritirato verso l'entroterra, lasciando nella valle una serie di laghi glaciali come il Fryxell, il Chad e il Bonney e proprio nel punto in cui il ghiacciaio Taylor termina in quest'ultimo lago si formano, durante la stagione estiva, le cosiddette \"cascate di sangue\". Questi laghi sono alimentati dai molti ghiacciai che scendono lungo i versanti della valle a partire dalla dorsale Asgard e dai colli Kukri, alcuni dei quali arrivano fino sul fondo della valle, come il Canada e il Commonwealth, e alcuni dei quali, pur non arrivando sul fondo della valle alimentano i laghi grazie a flussi di ghiaccio sciolto che si formano durante il loro scioglimento stagionale, \u00e8 il caso ad esempio dei ghiacciai Sollas, Goldman e Howard.\nOsservando i versanti della valle, perlopi\u00f9 privi di ghiaccio e totalmente desertici, si possono osservare diversi strati geologici. Si notano in particolare degli strati color marrone chiaro appartenenti al cosiddetto \"supergruppo di Beacon\", costituito da una serie di strati di rocce sedimentarie che costituivano il fondale di un mare poco profondo tra i 250 e i 400 milioni di anni fa, quando il continente antartico faceva ancora parte della Gondwana. Tali strati sono divisi da uno strato pi\u00f9 scuro di dolerite (in particolare di \"dolerite di Ferrar\"), una roccia magmatica filoniana (o ipoabissale o subvulcanica) di composizione gabbrica chiamata anche \"diabase\"; tali filoni-strato, insieme ai loro dicchi alimentatori, sono i resti di imponenti eruzioni vulcaniche avvenute circa 180 milioni di anni fa, durante la rottura della Gondwana, nel Giurassico, e che probabilmente hanno agevolato tale rottura.\nStoria.\nLa valle di Taylor \u00e8 stata scoperta e mappata durante la Spedizione Discovery, condotta da 1901 al 1904 e comandata da Robert Falcon Scott, ed \u00e8 stata poi meglio esplorata durante la Spedizione Terra Nova, condotta dal 1910 al 1913 e sempre al comando di Scott, che l'ha poi cos\u00ec battezzata in onore di Thomas Griffith Taylor, un geologo australiano che era a capo della squadra occidentale di quest'ultima spedizione.\nNegli anni la valle \u00e8 stata oggetto di molti studi e ricerca da parte di diverse spedizioni finanziate dal Programma Antartico degli Stati Uniti d'America e da altri programmi, tra cui quello neozelandese e quello australiano. Particolare attenzione ha poi destato il gi\u00e0 citato fenomeno delle cascate di sangue, che ha fatto ipotizzare l'esistenza, al di sotto del ghiacciaio Taylor, di un lago e di una rete di canali di acqua salmastra popolati da un ecosistema unico al mondo ed isolato dal resto del mondo da pi\u00f9 di 1,5 milioni di anni."}
{"id": "8454265", "revid": "1305772", "url": "https://it.wikipedia.org/wiki?curid=8454265", "title": "Centro Cardiotoracico di Monaco", "text": "Il Centro Cardiotoracico di Monaco o CCM di Monaco \u00e8 un ospedale specializzato in malattie cardiovascolari e toraciche.\nStoria.\nImmaginato nel 1978, il centro cardio-toracico di Monaco apr\u00ec le sue porte nell'aprile del 1987. Con il sostegno delle autorit\u00e0 monegasche, il CCM fu progettato per rispondere alla mancanza di letti nei dipartimenti di cardiologia della Provenza-Alpi-Costa Azzurra, ma anche per offrire ai pazienti in tutto il Mediterraneo uno stabilimento all'avanguardia della tecnologia. Questo piccolo ospedale \u00e8 gestito dal professor V. Dor, dal dott. JJ Pastor e da G. Nervo. Dal 2018, Fran\u00e7ois Bourlon \u00e8 il direttore sanitario. \nIl Centro Cardiotoracico partecipa regolarmente a varie azioni umanitarie aprendo le sue porte e le attrezzature a squadre di volontari. Il Centro Cardiotoracico di Monaco \u00e8 il primo centro di riferimento europeo Siemens in medicina cardiovascolare."}
{"id": "8454269", "revid": "767487", "url": "https://it.wikipedia.org/wiki?curid=8454269", "title": "Micro-rituali sociali", "text": "Secondo la sociologia della comunicazione, alla base della societ\u00e0 si possono individuare delle dinamiche chiamate micro-rituali.\nQuesta dimensione \u00e8 detta \"micro\" perch\u00e9 riguarda le interazioni sociali che avvengono tra singoli soggetti, mentre la dimensione dei macro-rituali sociali riguarda le interazioni che avvengono in forma collettiva.\nRuolo sociale dei micro-rituali.\nPer Georg Simmel, i micro-rituali possono essere paragonati ai tessuti degli organi. Infatti, come i tessuti svolgono un\u2019attivit\u00e0 determinante affinch\u00e9 gli organi possano dare vita ad un essere vivente, allo stesso modo le dinamiche interpersonali tra individui hanno un ruolo fondante per la dimensione macro sociale.\nCatene di interazioni.\nRandall Collins definisce i micro-rituali come un insieme di azioni date da catene di interazioni rituali, ovvero un insieme di toni e gesti legati tra loro.\nSecondo la teoria dell'interazione rituale di Collins, sono le situazioni stesse ad avere delle proprie strutture locali e delle proprie dinamiche. Infatti, durante un\u2019interazione faccia a faccia la situazione che viene a crearsi \u00e8 il risultato di un insieme di emozioni condivise dai soggetti coinvolti.\nAd esempio, se due persone si incontrano per strada e si salutano, sono in grado di stabilire la qualit\u00e0 della loro relazione perch\u00e9 il tipo di saluto permette di ricordare cosa rappresenta quella relazione collegando, come in una catena, una situazione passata a quella presente.\nModi di funzionamento dei micro-rituali.\nSecondo Collins, in base al modo in cui i toni e i gesti usati nei micro-rituali vengono combinate tra loro, si genera una sorta di \"partitura gestuale\", che pu\u00f2 variare oppure mantenere il carattere delle situazioni che vengono a crearsi.\nDal punto di vista di Simmel invece, durante le interazioni sociali avviene una ripetizione di dinamiche micro-rituali, in grado di dare vita a \"forme sociali\". Queste forme non sono ogni volta identiche, ma presentano caratteristiche ricorrenti nel momento in cui due soggetti si incontrano.\nL'importanza del self.\nA partire dagli studi di \u00c9mile Durkheim, secondo il quale i rituali collettivi producono la divinit\u00e0, Erving Goffman sostiene che ogni interazione della vita quotidiana pu\u00f2 essere vista come un rituale che ha lo scopo di affermare la sacralit\u00e0 del \"self\", il quale viene inteso come una facciata, cio\u00e8 l\u2019immagine di s\u00e9 che un individuo vuole dare agli altri in determinate situazioni. In particolare, Goffman identifica il \"self\" con tutto ci\u00f2 che \u00e8 diffuso nel flusso degli eventi che accadono durante un incontro.\nLa centralit\u00e0 di questi rituali della vita quotidiana \u00e8 data dalle situazioni stesse, caratterizzate da regole necessarie per l\u2019interazione e la produzione dell\u2019ordine sociale: le regole selezionano le azioni pi\u00f9 adeguate da mettere in atto in una specifica circostanza per preservare la sacralit\u00e0 della propria immagine.\nRegole di interazione.\nLa serenit\u00e0 degli individui dipende da quanto gli elementi della situazione (come comportamenti, giudizi degli altri) sono coerenti all'immagine che si vuole dare di s\u00e9 in un determinato momento.\nNell\u2019interazione con gli altri, ogni persona cerca di difendere la propria facciata, cercando di attenersi alle regole di interazione per evitare l\u2019imbarazzo di perdere la propria immagine. Le regole di interazione diventano dunque prassi e danno vita a rituali definibili come interazioni focalizzate sugli oggetti sacri, ovvero sul proprio \"self\" messo in scena.\nPer mantenere la sacralit\u00e0 del \"self\", \u00e8 necessario seguire una serie di regole che guidano l\u2019azione attraverso obblighi e aspettative. Ad esempio, Goffman spiega come un\u2019infermiera abbia l\u2019obbligo di eseguire gli ordini dei medici, ma allo stesso tempo nutra l\u2019aspettativa che il paziente si lasci trattare da lei in modo docile.\nQueste regole rappresentano gli strumenti convenzionali di comunicazione con i quali l'individuo pu\u00f2 esprimere il proprio carattere in base alla circostanza e possono essere distinte in:\nSecondo Goffman, le interazioni hanno forme abbastanza rigide, dipendenti da deferenza e contegno, due modalit\u00e0 di comportamento che servono a gestire la situazione per la conservazione della facciata:\nLa spontaneit\u00e0 non \u00e8 dunque possibile, perch\u00e9 prevale il mantenimento delle strutture relazionali e di conseguenza dell\u2019ordine sociale.\nLa socievolezza.\nPer Simmel, le interazioni che avvengono durante i micro-rituali non presentano schemi rituali rigidi come quelli proposti da Goffman. Secondo Simmel ci sono infatti dei momenti di \u201csocievolezza\u201d, ovvero situazioni in cui i rituali sociali vengono lasciati da parte e durante le quali l\u2019individuo pu\u00f2 mostrare le sue diverse sfaccettature.\nLa socievolezza rende possibile un incontro tra personalit\u00e0, dando vita all'interazione tra diverse individualit\u00e0 che mettono in contatto le loro parti pi\u00f9 umane.\nCome Simmel, Norbert Elias sostiene che la socievolezza \u00e8 possibile, in particolare nella cosiddetta \u201cattivit\u00e0 di piacevolezza\u201d, ovvero quando viene allentato il controllo delle emozioni. Questo rilassamento pu\u00f2 avvenire tramite l\u2019uso di alcolici oppure in spazi ben definiti come stadi e discoteche.\nVita come rappresentazione.\nI micro-rituali della realt\u00e0 sociale sono paragonabili a ci\u00f2 che accade sulla scena di un teatro. \nDurante le interazioni della vita quotidiana, ogni persona interpreta una parte, costruita per fare in modo che possa mantenere la facciata da presentare agli altri.\nIl successo della rappresentazione fornita dipende da quanto questa sia adeguata agli stereotipi degli spettatori, ovvero quanto la rappresentazione rispetti le convenzioni sociali di una specifica situazione.\nPer mantenere la definizione della situazione sono necessarie delle accortezze, in particolare la segregazione del pubblico e il controllo dei gesti e delle parole.\nLa segregazione del pubblico consiste nel tenere separate le persone alle quali \u00e8 destinata una precisa facciata dalle persone alle quali non \u00e8 destinata, dal momento che ogni routine mostrata viene vista come la principale, l\u2019unica che il soggetto pu\u00f2 interpretare. Ad esempio, se dei genitori vedessero un insegnante (da loro giudicato bravo) maltrattare un alunno, farebbero fatica a considerare ancora credibile la sua facciata di bravo insegnante. \nPer questa ragione, quando si interpreta un ruolo davanti ad un determinato pubblico, \u00e8 necessario che quest'ultimo non assista all\u2019interpretazione di un ulteriore ruolo, altrimenti la veridicit\u00e0 della rappresentazione che si desidera mostrare verrebbe messa in discussione.\nLa separazione del pubblico avviene in maniera automatica, dato che la facciata viene cambiata automaticamente in base a chi si ha davanti. A ciascuno degli interlocutori \u00e8 fornita un\u2019immagine del proprio \"self\" per confermare il ruolo acquisito in un gruppo sociale. All\u2019interno di un gruppo, come conferma della parte assunta, vengono ripetute delle routine che evitano di mostrare ruoli incongruenti.\nPi\u00f9 sono i testimoni che credono a quello che viene messo in scena, pi\u00f9 la rappresentazione avr\u00e0 successo.\nIl controllo dei gesti involontari diventa necessario, perch\u00e9 possono anch\u2019essi mettere in discussione la rappresentazione che si sta portando avanti.\nPer mantenere la sacralit\u00e0 della circostanza in cui avviene la comunicazione \u00e8 dunque richiesta una coerenza di ruolo. Per questo motivo agli individui si chiede un certo decoro, ovvero una conformit\u00e0 con il ruolo interpretato, che implica il controllo delle emozioni.\n\u00c9quipe di rappresentazione.\nPer costruire e preservare una facciata \u00e8 spesso necessaria la cooperazione di alcuni partecipanti. Qualsiasi complesso di individui che collabori nell\u2019inscenare una routine prende il nome di \u201c\u00e9quipe di rappresentazione\u201d. I membri dell'\u00e9quipe devono essere al corrente del proprio ruolo all\u2019interno della scena; in caso contrario verrebbero privati del proprio personaggio. Questa evenienza \u00e8 rischiosa per la preservazione della rappresentazione, perch\u00e9 un membro che non conosce la propria posizione potrebbe dire delle cose o svolgere delle azioni che sono incongruenti con la scena, facendo ad esempio delle gaffes o svelando dei retroscena.\nUna simile \u00e9quipe si pu\u00f2 creare in un momento di interazione che necessita della collaborazione di alcuni partecipanti, al fine di salvare la faccia ad uno o pi\u00f9 attori e mantenere cos\u00ec la definizione della situazione. Ad esempio, gli insegnanti capiscono che per non perdere il rispetto degli alunni \u00e8 necessario non sembrare in disaccordo con i propri colleghi o contraddirli di fronte agli studenti.\nIl segreto.\nIl segreto \u00e8 un elemento fondamentale e necessario nelle interazioni sociali, dal momento che alcune informazioni sui personaggi che partecipano all\u2019interazione potrebbero causare la distruzione della situazione.\nA questo proposito, Goffman individua diversi tipi di segreti:\nStigmatizzazione.\nNel momento in cui un individuo \u00e8 stigmatizzabile, per evitare di essere screditato all\u2019interno dei luoghi della vita sociale deve attuare una vigilanza costante sull\u2019informazione che potrebbe danneggiarlo. Questo controllo avviene non solo da parte della persona direttamente interessata, ma anche da parte di tutti coloro che le sono vicini (come ad esempio i familiari) e che possono funzionare come una \u00e9quipe di rappresentazione, sostenendola in questo tipo di messa in scena. In particolare, Goffman riporta l\u2019esempio di una moglie con deficit uditivo e di un marito che la sostiene nella sua parte di persona \u201cnormale\u201d collaborando nella gestione del segreto dell\u2019individuo screditabile. \nInoltre, Goffman osserva come questo senso di cooperazione sia presente anche tra le persone stigmatizzate che si conoscono tra loro. Un caso pu\u00f2 essere quello degli ex malati mentali che, dopo aver condiviso il ricovero, in pubblico preferiscono ignorarsi, fingendo di non conoscersi per mantenere il controllo sulla loro comune esperienza stigmatizzabile, della quale vorrebbero mantenere il segreto.\nBrick.\nNell\u2019interpretazione di un ruolo, l\u2019attivit\u00e0 principale richiesta a ciascun attore \u00e8 il controllo delle impressioni degli altri, un compito che richiede il tatto necessario per evitare l\u2019imbarazzo o le gaffes. Quando questo controllo viene meno, avviene un \u201cbrick\u201d, ovvero un incidente in cui uno dei presenti rivela l'incongruenza in cui \u00e8 caduto un membro dell'\u00e9quipe.\nNel momento in cui la relazione tra membri viene rotta, la situazione pu\u00f2 avere due possibili evoluzioni:\nQuesto caso di assimilazione dell\u2019errore avviene ad esempio quando il ruolo del personaggio \u00e8 gi\u00e0 ben definito e metterlo in discussione causerebbe anche la caduta dell\u2019ordine sociale rappresentato.\nAmbientazione.\nL\u2019ambientazione \u00e8 molto importante, perch\u00e9 vi avviene la rappresentazione.\nLo spazio di rappresentazione viene definito da Goffman come una \u201cribalta\u201d, al cui interno ogni attivit\u00e0 ha determinate regole in base alla rappresentazione che si sta inscenando. Queste regole di cortesia assunte da un attore, insieme al suo modo di muoversi e comportarsi, vanno a formare la cosiddetta \u201cfacciata di maniera\u201d, ovvero quell\u2019immagine del \"self\" proiettata nei termini degli attributi sociali approvati.\nProprio come nella scena di un teatro, chi viene visto dagli altri cerca dunque di mantenere una definizione della situazione coerente al ruolo interpretato in quel momento, nascondendo qualunque elemento che possa mettere in discussione l\u2019adeguatezza della propria rappresentazione.\nUn esempio proposto da Goffman \u00e8 quello della padrona di casa altoborghese che si cambia di abito prima dell\u2019arrivo degli ospiti per non apparire sporca di sugo, nascondendo quindi quella parte che potrebbe disturbare la definizione della situazione.\nTutto ci\u00f2 che non viene mostrato sulla scena e viene nascosto al pubblico fa parte del retroscena, dove l\u2019attore pu\u00f2 uscire dal suo ruolo e rilassarsi abbandonando la facciata assunta. Scena e retroscena possono essere anche spazialmente definiti, come ad esempio lo sgabuzzino del bar dove i camerieri si cambiano d\u2019abito, entrando in quel momento nel personaggio richiesto dalla situazione e diventando quindi gentili con i clienti.\nCi sono anche degli spazi che, in alcuni momenti, possono svolgere la funzione della ribalta e in altri quella del retroscena, come ad esempio l\u2019ufficio di un dirigente. Al suo interno si possono fare riunioni organizzative con i sottoposti ma allo stesso tempo il dirigente vi pu\u00f2 fare chiamate private, sbottonarsi la camicia o mettere i piedi sulla scrivania. Quindi anche nello stesso spazio il comportamento del singolo cambia a seconda della situazione che deve sostenere.\nL'ordine sociale.\nLa forma della societ\u00e0 pu\u00f2 essere paragonata a quella di un agglomerato di cristalli, ognuno dei quali possiede delle facce precise e regolari.\nQuesto agglomerato \u00e8 simile alla struttura della societ\u00e0 perch\u00e9, come l\u2019agglomerato di cristalli si sfalda se ogni cristallo non possiede la giusta faccia, allo stesso modo la societ\u00e0 tende a disgregarsi nel momento in cui un individuo non presenta la facciata pi\u00f9 adatta ad una determinata interazione.\nGoffman definisce l\u2019ordine sociale attraverso una componente preesistente di interazione, identificata da due prospettive: "}
{"id": "8454271", "revid": "33689", "url": "https://it.wikipedia.org/wiki?curid=8454271", "title": "Maestro dell'Epifania di Fiesole", "text": "Biografia.\nQuesto maestro italiano fu identificato dallo storico dell'arte statunitense Everett Fahy che scrisse di un'opera da lui pubblicata su The Burlington Magazine nel 1967. Il lavoro discusso era un grande pannello rappresentante l' Epifania situato nella chiesa di San Francesco a Fiesole. Fahy not\u00f2 le influenze di Cosimo Rosselli e Jacopo del Sellaio e postul\u00f2 che questo artista era probabilmente la stessa persona di Filippo di Giuliano (1449-1503), un artista che condivideva una bottega con Jacopo a Firenze dopo il 1473."}
{"id": "8454277", "revid": "71433", "url": "https://it.wikipedia.org/wiki?curid=8454277", "title": "Valhalla (film)", "text": ""}
{"id": "8454282", "revid": "205250", "url": "https://it.wikipedia.org/wiki?curid=8454282", "title": "Ernesto Alterio", "text": "Biografia.\nFiglio della psicologa \u00c1ngela Bacaicoa Dest\u00e9fano e dell'attore H\u00e9ctor Alterio, a causa della minaccia della Tripla A, fu costretto a lasciare l'Argentina dopo il colpo di stato che ebbe luogo molto presto dopo la nascita della sorella di Ernesto, Malena Alterio. Ernesto prende il nome da Che Guevara e il suo secondo nome, Federico, dal poeta Federico Garc\u00eda Lorca. \u00c8 di origini italiane, i suoi nonni erano originari di Carpinone, un comune della provincia di Isernia, in Molise.\nHa studiato arte drammatica con Cristina Rota e Daniel S\u00e1nchez. Per completare i suoi studi ha preso lezioni di danza con Agust\u00edn Belusci. Alla scuola di Cristina Rota, \u00e8 diventato amico di Nathalie Poza, Guillermo Toledo e Alberto San Juan, con i quali ha fondato il gruppo teatrale \"Raci\u00f3n de Oreja\", la compagnia con cui ha rappresentato il teatro \"Animalario\" nel 1996.\nLa sua carriera cinematografica dell'attore \u00e8 iniziata con piccoli ruoli in film come Il mio nome \u00e8 ombra, Ho una casa, Morirai in Chafarinas, Belmonte, Pi\u00f9 che amore, frenesia, Due per due ... Suo padre gli fece una raccomandazione di cui Ernesto prese atto: portare una sedia alle riprese che gli sarebbe servita per sedersi durante le infinite pause. In televisione aveva accettato piccoli lavori in serie come The Young Picasso , Full, Please , Colegio Mayor , The Thieves Go to the Office e Tutti gli uomini sono uguali.\nVita privata.\nNel 2006 a seguito del suo rapporto con l'attrice colombiana Juana Acosta \u00e8 nata sua figlia. Lo stesso anno ha ricevuto la sua seconda nomination per i Silver Frames."}
{"id": "8454283", "revid": "1354930", "url": "https://it.wikipedia.org/wiki?curid=8454283", "title": "Roma-Napoli-Roma 1929", "text": "La Roma-Napoli-Roma 1929, ventiquattresima edizione della corsa, si svolse il 20 settembre 1929 su un percorso di 478\u00a0km. La vittoria fu appannaggio dell'italiano Gaetano Belloni, che complet\u00f2 il percorso in 18h45'00\", precedendo i connazionali Domenico Piemontesi e Pietro Bestetti."}
{"id": "8454287", "revid": "1522738", "url": "https://it.wikipedia.org/wiki?curid=8454287", "title": "Der Fall Collini (film)", "text": ""}
{"id": "8454288", "revid": "486946", "url": "https://it.wikipedia.org/wiki?curid=8454288", "title": "Der Fall Collini", "text": ""}
{"id": "8454292", "revid": "1522738", "url": "https://it.wikipedia.org/wiki?curid=8454292", "title": "Der Fall Collini (romanzo)", "text": ""}
{"id": "8454302", "revid": "716642", "url": "https://it.wikipedia.org/wiki?curid=8454302", "title": "Third Division 1950-1951", "text": "La Third Division 1950-1951 \u00e8 stato il 24\u00ba campionato inglese di calcio di terza divisione, il 23\u00ba con la suddivisione in 2 gironi (North e South). Ad aggiudicarsi il titolo ed a salire in Second Division furono: Rotherham United (Third Division North) e (Third Division South).\nL'organico della Third Division fu ampliato nell'estate del 1950, da 44 a 48 partecipanti (24 per gruppo), portando cos\u00ec a 92, il numero dei club associati alla Football League. \nStagione.\nSelezione dei club.\nI quattro club che si erano classificati agli ultimi due posti dei due gironi della Third Division 1949-1950, , , e vennero direttamente rieletti, mentre l'ingresso in Football League dei quattro nuovi associati, avvenne attraverso un'elezione. Il voto fu effettuato su base regionale, in modo da avere due squadre elette a nord e due a sud.\nThird Division North.\nClassifica finale.\nLegenda:\nRegolamento:\nThird Division South.\nClassifica finale.\nLegenda:\nRegolamento:"}
{"id": "8454308", "revid": "1480390", "url": "https://it.wikipedia.org/wiki?curid=8454308", "title": "Manoel Island", "text": ""}
{"id": "8454311", "revid": "785616", "url": "https://it.wikipedia.org/wiki?curid=8454311", "title": "Sakurako Ohara", "text": ""}
{"id": "8454326", "revid": "767487", "url": "https://it.wikipedia.org/wiki?curid=8454326", "title": "Crimine a due", "text": "Crimine a due \u00e8 un film italiano del 1964 diretto da Romano Ferrara.\nTrama.\nI coniugi Lugani accolgono nella loro villa il loro segretario Paolo e il fratello paralitico di Davide, Carlo, che \u00e8 in grado di prevedere le tragedie e annunciarle."}
{"id": "8454335", "revid": "110157", "url": "https://it.wikipedia.org/wiki?curid=8454335", "title": "Museo etnografico de' Colucci", "text": "Il Museo etnografico de' Colucci \u00e8 un museo etnografico situato a Civitella Roveto (AQ), in Abruzzo.\nStoria.\nConcepito come spazio didattico e centro di ricerca antropologico ed etnografico il museo de' Colucci venne inaugurato dal curatore Patrizio Colucci e dall'amministrazione comunale di Civitella Roveto nel 1982 grazie alla famiglia de' Colucci che nel corso degli anni ha raccolto e conservato i prodotti e gli attrezzi antichi del lavoro agricolo, pastorale e dell'artigianato e grazie alla disponibilit\u00e0 del parroco locale, Franco Geremia. \nLa sede, situata nei pressi del centro storico del comune rovetano, ospita le scolaresche di Avezzano, della Marsica e dell'Abruzzo per attivit\u00e0 di ricerca, studio e tesi di laurea.\nDescrizione.\nLa sede del museo etnografico de' Colucci \u00e8 situata in via Regina Margherita (gi\u00e0 Rua Ritta), nei pressi del centro storico di Civitella Roveto. Espone in due stanze e lungo un ampio corridoio prodotti e arnesi antichi del mondo agricolo e pastorale come quelli necessari per l'aratura, l'erpicatura, la fienagione, la semina e la vagliatura.\nEsposti anche diversi attrezzi da lavoro degli artigiani della valle Roveto come quelli utilizzati dai fabbri, dai maniscalchi, dai falegnami, dagli arrotini, dai segantini, dai pastori, dagli apicoltori e dai vinai. \nTra i circa 700 elementi di dimensioni varie, raccolti e custoditi, figurano mortai, macine, farine ottenute dai grani antichi, pesi e misure, filarini, tomboli, stoviglie, mobilia, distillatori per rosoli, elisir e alcool, una centrale idroelettrica per abitazione degli anni venti, un basto per asino, una ventilatrice per legumi, un trinciaforaggio e una traglia senza ruote. \nInfine \u00e8 esposta una carrozza \"Timonella\" acquistata in Germania dalla famiglia de' Colucci nei primi anni settanta."}
{"id": "8454341", "revid": "562499", "url": "https://it.wikipedia.org/wiki?curid=8454341", "title": "Magona d'Italia", "text": ""}
{"id": "8454344", "revid": "124391417", "url": "https://it.wikipedia.org/wiki?curid=8454344", "title": "Fiamme Oro Rugby 2019-2020", "text": ""}
{"id": "8454350", "revid": "599013", "url": "https://it.wikipedia.org/wiki?curid=8454350", "title": "Roman Pacholjuk", "text": "Carriera.\nHa giocato nella massima serie dei campionati ucraino e kazako."}
{"id": "8454371", "revid": "729019", "url": "https://it.wikipedia.org/wiki?curid=8454371", "title": "Zoran Mijuci\u0107", "text": ""}
{"id": "8454373", "revid": "28057", "url": "https://it.wikipedia.org/wiki?curid=8454373", "title": "Catasto Alessandrino", "text": "Il Catasto Alessandrino \u00e8 la prima redazione sistematica e completa delle tenute dell\u2019Agro Romano. \nStoria.\nLa redazione del catasto fu ordinata nel mese di gennaio 1660 dal papa Alessandro VII. L'incarico venne svolto dall'Ufficio della Presidenza delle Strade. \nI primi tentativi di censire i terreni dell'Agro risalgono al secolo XV, ma questi rimasero parziali per molto tempo, anche a causa della gestione autonoma della rete viaria extraurbana dell'Agro da parte dei proprietari terrieri, che risultava pertanto disomogenea e di difficile verifica: tale disomogeneit\u00e0 \u00e8 comunque riflesso anche sul \"catasto\" alessandrino."}
{"id": "8454375", "revid": "1305887", "url": "https://it.wikipedia.org/wiki?curid=8454375", "title": "Episodi de Il mistero della pietra azzurra", "text": ""}
{"id": "8454378", "revid": "287204", "url": "https://it.wikipedia.org/wiki?curid=8454378", "title": "Italia Perdida", "text": "Italia Perdida (Italia perduta) \u00e8 una formazione geologica, situata a nord-ovest del Dipartimento di Potos\u00ed, nella Provincia di Nor L\u00edpez in Bolivia. La localit\u00e0 pi\u00f9 vicina \u00e8 il villaggio di Mallcu Villamar.\nDescrizione.\n\u00c8 una pianura, il cui strato superiore, costituito da sedimenti morbidi, \u00e8 stato completamente distrutto sotto l'effetto di venti e precipitazioni atmosferiche, ma una serie di rocce sono rimaste sopra la superficie desertica piatta. Queste rocce sono fatte di arenaria rossa. Alcune formazioni rocciose hanno ottenuto i loro nomi: Camello, Copa del Mundo (Coppa del Mondo)...\nStoria di origine del nome.\nSecondo la leggenda, il primo visitatore di questi luoghi fu un italiano che si perse nel deserto Boliviano, che non riusc\u00ec a trovare la strada del ritorno e mor\u00ec."}
{"id": "8454380", "revid": "767487", "url": "https://it.wikipedia.org/wiki?curid=8454380", "title": "Mariska (cantante)", "text": "Biografia.\nMariska ha iniziato a suonare il pianoforte all'et\u00e0 di 7 anni all'Accademia Sibelius. Nell'adolescenza ha fatto parte di un gruppo di musica classica chiamato Oheisvasara. Nel 1998 si \u00e8 trasferita a Londra per intraprendere studi classici all'universit\u00e0. Prima di ottenere popolarit\u00e0, suonava come tastierista nel gruppo punk Stratford Mercenaries.\nMentre si trovava in Inghilterra, Mariska ha realizzato la demo \"Te zee\", che ha inviato a varie case discografiche nel 2001. Il prodotto ha attratto l'interesse della Warner Music Finland, che ha offerto a Mariska un contratto. Il suo singolo di debutto \"Tarkasta t\u00e4m\u00e4\" \u00e8 uscito nell'estate del 2002 e ha raggiunto la 6\u00aa posizione della Suomen virallinen lista. Ha anticipato l'album \"Toisin sanoen\", che ha conquistato il 23\u00ba posto nella top 50 finlandese. Il suo secondo album del 2004, \"Memento mori\", \u00e8 ad oggi il suo miglior risultato commerciale: ha infatti raggiunto il 9\u00ba posto in classifica.\nNei primi anni 2010 Mariska ha cambiato notevolmente la sua immagine: dalla musica hip hop \u00e8 passata ad uno stile jazz e blues. Ha pubblicato due album come Mariska &amp; Pahat Sudet.\nNel 2018 ha debuttato come scrittrice con il libro di poesie \"M\u00e4\u00e4t ja Muut - Runoja el\u00e4imist\u00e4 ja ihmisist\u00e4-runokirjalla\", mentre nel 2020 \u00e8 entrata nel mondo del teatro, traducendo tutte le canzoni per la versione finlandese del musical \"We Will Rock You\"."}
{"id": "8454381", "revid": "112842297", "url": "https://it.wikipedia.org/wiki?curid=8454381", "title": "Ponte San Martino (Italia)", "text": ""}
{"id": "8454383", "revid": "729019", "url": "https://it.wikipedia.org/wiki?curid=8454383", "title": "Volo Miami Air 293", "text": "Il volo Miami Air 293 era un volo charter militare dalla Baia di Guantanamo alla Naval Air Station Jacksonville, negli Stati Uniti, operato da Miami Air International. Il 3 maggio 2019, il Boeing 737-800 che operava il volo ha oltrepassato la pista durante l'atterraggio, finendo nel fiume Saint Johns. Ventuno persone sono rimaste ferite. L'aereo \u00e8 stato dichiarato non pi\u00f9 utilizzabile, rendendola la 17^ perdita di un Boeing 737-800.\nL'aereo.\nIl velivolo coinvolto incidente era un Boeing 737-81Q, registrato N732MA, numero di serie 30618. Aveva volato per la prima volta il 12 aprile 2001 ed era entrato in servizio con Miami Air International poche settimane dopo, il 26 aprile 2001. Al momento dell'incidente, aveva volato per ore e 57 minuti in voli.\nL'incidente.\nIl volo Miami Air 293 era un volo charter passeggeri che trasportava personale militare e civile dalla baia di Guantanamo a Jacksonville. L'aereo, un Boeing 737-800, \u00e8 uscito di pista all'aeroporto di arrivo, finendo nel fiume St. Johns mentre tentava di atterrare in un temporale. I servizi di emergenza, tra cui oltre 50 vigili del fuoco, hanno salvato tutti i 136 passeggeri e i 7 membri dell'equipaggio.\nL'aereo non \u00e8 mai stato completamente sommerso; tuttavia, molti passeggeri nella parte anteriore e centrale dell'aereo erano immersi quando l'acqua salmastra \u00e8 entrata attraverso le falle nella fusoliera. C'erano anche diversi centimetri di acqua nelle file sul retro dell'aereo. Ventuno persone sono rimaste ferite e sono state trasportate in ospedale, senza gravi lesioni. Si presume che almeno tre animali domestici trasportati nella stiva dell'aeromobile siano morti. Le autorit\u00e0 erano preoccupate per la perdita di carburante nel fiume e hanno lavorato per contenerla.\nLe condizioni meteorologiche.\nIl METAR emesso alle 21:22 indicava \"KNIP 040122Z 35004KT 5SM +TSRA BR SCT008 BKN018CB OVC030 24/22 A2998 RMK AO2 TSB04 FRQ LTGIC OHD TS OHD MOV E T1 SET P0010 T02440222 $\", che significa:\nLe indagini.\nL'incidente \u00e8 in sotto investigazione da parte del National Transportation Safety Board (NTSB), di Boeing e della Marina degli Stati Uniti. Le prime relazioni dell'indagine si sono concentrate su un possibile guasto dell'inversore di spinta e sulla richiesta del pilota di cambiare pista.\nL'inversore di spinta destro non era operativo al momento del decollo, ma ci\u00f2 era consentito dalla lista degli equipaggiamenti minimi principali; questo rendeva entrambi gli inversori non disponibili dopo l'atterraggio.\nDurante l'avvicinamento, il pilota ha contattato la torre di Jacksonville alle 21:22:19; il controllore ha consigliato al pilota di atterrare sulla pista 28. Le condizioni meteorologiche registrate alle 21:22 includevano forti piogge e temporali con vento da 350\u00b0 a . I temporali erano iniziati alle 21:04. Sebbene sia stato consigliato all'equipaggio di atterrare sulla pista 28 (da Est a Ovest), lunga , il pilota ha chiesto se la direzione opposta (da Ovest a Est, denominata pista 10) fosse disponibile, alle 21:23:25; la torre ha avvisato il pilota che la pioggia stava aumentando a circa 8 chilometri dall'avvicinamento alla pista 10. Inoltre, l'uso si quella pista avrebbe ridotto la distanza di atterraggio disponibile a a causa della soglia spostata risultante dalla presenza di dispositivi di arresto all'estremit\u00e0 Ovest della pista (disponibili quindi solo atterrando sulla numero 28).\nAlle 21:24:55, il pilota ha di nuovo contattato via radio la torre per chiedere consiglio su quale pista utilizzare; il controllore ha detto che entrambe erano \"piuttosto in pessime condizioni\", ma i venti continuavano a favorire l'uso della 28. La torre ha guidato il pilota in una virata a destra verso una rotta di 10\u00b0, poi di 40\u00b0, e ha autorizzato la discesa a un'altitudine di alle 21:26:11. Alle 21:30:03, il controllore ha avvisato il pilota che la tempesta si stava spostando verso Est, favorendo l'avvicinamento alla pista 10; quest'ultimo ha deciso quindi di cambiare pista. L'autorizzazione all'atterraggio \u00e8 arrivata alle 21:39:49.\nL'indagine post-incidente ha mostrato che l'aereo \u00e8 atterrato a circa oltre la soglia e ha virato a destra, distanziandosi di circa dalla linea centrale in un punto a di distanza dall'inizio della pista. A quel punto, l'aeromobile \u00e8 uscito dalla superficie della pista, colpendo in seguito il terrapieno.\nUna settimana dopo l'incidente, l'aereo \u00e8 stato sollevato su una chiatta ed \u00e8 stato trasferito al Reynolds Industrial Park a Green Cove Springs. Dopo un'indagine dell'NTSB, l'aereo verr\u00e0 demolito. L'NTSB ha pubblicato un aggiornamento delle proprie indagini il 23 maggio 2019."}
{"id": "8454386", "revid": "933835", "url": "https://it.wikipedia.org/wiki?curid=8454386", "title": "Transiberiana d'Italia", "text": ""}
{"id": "8454406", "revid": "212348", "url": "https://it.wikipedia.org/wiki?curid=8454406", "title": "Paolo Gallarati", "text": "\u00c8 socio dell\u2019Accademia delle Scienze di Torino.\nBiografia.\nHa compiuto gli studi universitari nella Facolt\u00e0 di Lettere della Universit\u00e0 di Torino, laureandosi nel 1973 sotto la guida di Massimo Mila con una tesi sui rapporti tra \"Gluck e Mozart\" pubblicata nel 1975. Ha svolto la sua carriera nell\u2019Universit\u00e0 di Torino, dapprima come assistente presso la Facolt\u00e0 di Lettere, poi come professore associato nella Facolt\u00e0 di Magistero e di Scienze della formazione, dove ha insegnato come professore ordinario di Storia della musica e Drammaturgia musicale dal 2000 al 2019, congedandosi con una Lectio Magistralis dedicata al \"Valore formativo del melodramma\". I suoi studi, compresi nel periodo che va dal Seicento all\u2019Ottocento, sono incentrati essenzialmente sui problemi della drammaturgia musicale affrontata sotto diversi punti di vista in libri e saggi pubblicati in Italia, Francia, Germania e Inghilterra, da una prospettiva analitica (saggi su Monteverdi, Gluck, Mozart, Salieri, Rossini, Weber, Verdi), ed estetico-musicale (su Ranieri de\u2019 Calzabigi, Goldoni, Da Ponte, Giuseppe Carpani, ecc.). Il taglio metodologico adottato nei vari studi \u00e8 di orientamento diverso, e va dall \u2019analisi musicale, alla ricognizione di temi culturali affrontati da un punto di vista storico e semiotico. Una particolare attenzione Paolo Gallarati ha dedicato ai problemi teorici e pratici della messinscena dell\u2019opera lirica.\n\u00c8 stato membro del comitato direttivo della rivista \u00abIl Saggiatore musicale\u00bb dalla sua fondazione nel 1994 sino al 2009. Dal 1972 esercita la critica musicale sulle colonne de \u00abLa Stampa\u00bb su cui ha pubblicato pi\u00f9 di mille articoli (in parte raccolti nel volume \"Trent\u2019anni all\u2019opera\") e, a partire dalla sua fondazione nel 1989, sulla rivista \u00abAmadeus\u00bb. Nel 1996 ha conseguito il secondo \u00abPremio internazionale Massimo Mila per la saggistica musicale\u00bb, nel 2003 gli \u00e8 stato assegnato il \u00abPremio Imola per la saggistica e la critica musicale\u00bb nel 2019 il \u00abPremio Caruso\u00bb per interpreti e critici della musica. Fa parte del Comitato d\u2019onore dell\u2019edizione critica delle \u00abOpere di Gioachino Rossini\u00bb edita da B\u00e4renreiter (Kassel-Basel-London-New York-Praha), \u00e8 membro della Commissione preposta all\u2019Edizione Nazionale delle Commedie per musica di Domenico Cimarosa, \u00e8 membro del comitato direttivo di \u00abStudi Verdiani\u00bb, organo dell\u2019Istituto nazionale di Studi Verdiani \u00e8 direttore del progetto \u00abUTET Grandi Opere\u00bb dedicato ai grandi operisti italiani dell\u2019Ottocento e comprendente 5 volumi, in corso di pubblicazione.Dal 2018 \u00e8 socio corrispondente della Accademia delle Scienze di Torino."}
{"id": "8454407", "revid": "1310927", "url": "https://it.wikipedia.org/wiki?curid=8454407", "title": "Vadzim Dzemidovi\u010d", "text": "Carriera.\nHa giocato nella massima serie bielorussa."}
{"id": "8454408", "revid": "767487", "url": "https://it.wikipedia.org/wiki?curid=8454408", "title": "Mariko (cantante)", "text": "Biografia.\nNel 2000 Mariko \u00e8 entrata a far parte del neonato gruppo musicale Kwan in qualit\u00e0 di cantante. Il gruppo ha pubblicato quattro album: \"Dynasty\" (2001), \"The Die Is Cast\" (2002), \"Love Beyond This World\" (2004) e \"Little Notes\" (2006). Hanno conquistato un disco d'oro e cinque dischi di platino in Finlandia, oltre a piazzare nove singoli nella top 20 nazionale, di cui tre al primo posto.\nNel 2007 Mariko ha partecipato alla seconda edizione di \"Tanssii t\u00e4htien kanssa\" (la versione finlandese di \"Ballando con le stelle\"), vincendo la competizione insieme al suo partner di ballo, Aleksi Sepp\u00e4nen. Nello stesso anno \u00e8 stata uno dei giudici della terza edizione del talent show \"Idols\", mentre nel 2008 \u00e8 stata concorrente al reality \"Selviytyj\u00e4t Suomi\".\nIl suo singolo di debutto come solista, \"Unstoppable\", \u00e8 uscito a marzo 2008 e ha raggiunto la 2\u00aa posizione della Suomen virallinen lista. Un secondo singolo, \"Time Has Come\", si \u00e8 piazzato 20\u00ba. I due brani sono contenuti nell'album \"Fabulous Tonight\", pubblicato il 2 aprile 2008, che si \u00e8 fermato al 13\u00ba posto nella top 50 nazionale."}
{"id": "8454410", "revid": "380453", "url": "https://it.wikipedia.org/wiki?curid=8454410", "title": "Supercoppa argentina (pallavolo)", "text": "La Supercoppa argentina di pallavolo maschile \u00e8 trofeo nazionale argentine, organizzato dall'ACLAV.\nSi affrontano i club che hanno vinto il campionato argentino e la Coppa Argentina. "}
{"id": "8454415", "revid": "1310927", "url": "https://it.wikipedia.org/wiki?curid=8454415", "title": "Aljaksej Cima\u0161\u0117nka", "text": "Carriera.\nClub.\nHa giocato nella massima serie bielorussa."}
{"id": "8454416", "revid": "1924342", "url": "https://it.wikipedia.org/wiki?curid=8454416", "title": "Fabulous Tonight", "text": "Fabulous Tonight \u00e8 l'album di debutto della cantante finlandese Mariko, pubblicato il 2 aprile 2008 su etichetta discografica Dynasty Recordings."}
{"id": "8454417", "revid": "33689", "url": "https://it.wikipedia.org/wiki?curid=8454417", "title": "Mariko", "text": ""}
{"id": "8454422", "revid": "599013", "url": "https://it.wikipedia.org/wiki?curid=8454422", "title": "Jimmy Orr", "text": "Carriera.\nOrr gioc\u00f2 per i Pittsburgh Steelers e i Baltimore Colts per 13 stagioni dal 1958 1970. Fu convocato per due Pro Bowl, come Steeler nel 1959 e come Colt nel 1965. Orr fu un giocatore popolare durante i suoi anni con Baltimore l'angolo della end zone nel Memorial Stadium dove riceveva molti passaggi fu spesso soprannominato \"Orrsville\".\nOrr gioc\u00f2 a college football alla University of Georgia e fu premiato come rookie dell'anno nel 1958 in cui ricevette 33 passaggi per 910 yard e 7 touchdown, giocando anche come punter. Quelle 910 yard rimasero un record di franchigia fino al quando furono superate da JuJu Smith-Schuster. Tre touchdown e 205 yard di Orr giunsero nell'ultima partita contro i Chicago Cardinals e rimangono due record per un debuttante degli Steelers. \nOrr si ritir\u00f2 nel 1970 dopo avere totalizzato 400 ricezioni per 7.914 yard e 66 touchdown.\nOrr \u00e8 conosciuto anche per il suo ruolo nel Super Bowl III contro i New York Jets. Nell'ultima giocata del primo tempo, il quarterback dei Colts Earl Morrall consegn\u00f2 il pallone a Tom Matte che, con un passaggio laterale, lo restitu\u00ec a Morrall. Orr era completamente libero sulla linea delle 20 yard con una corsia libera per la end zone ma Morrall non lo vide. Video della giocata mostrano che, in una giornata altrimenti nuvolosa, il sole si affacci\u00f2 improvvisamente accecando la visuale del quarterback. Morrall lanci\u00f2 invece lanci\u00f2 verso il fullback Jerry Hill ma il pallone fu intercettato dalla safety dei New York Jets Jim Hudson."}
{"id": "8454424", "revid": "287204", "url": "https://it.wikipedia.org/wiki?curid=8454424", "title": "Druga crnogorska fudbalska liga 2007-2008", "text": "La Druga crnogorska fudbalska liga 2007-2008 (\"seconda lega calcistica montenegrina 2007-2008\"), conosciuta semplicemente anche come 2.CFL 2007-2008, \u00e8 stata la 2\u00aa edizione di questa competizione, la seconda divisione del campionato montenegrino di calcio.\nStagione.\nAvvenimenti.\nAl campionato sono iscritte 12 squadre. Nella edizione precedente sono state promosse e e retrocesse e ; sono state sostituite da , (retrocesse dalla 1.CFL 2006-2007), e (promosse dalla 3.CFL 2006-2007 dopo gli spareggi fra le vincitrici dei gironi, l'Iskra Danilovgrad \u00e8 la squadra esclusa).\nFormula.\nIn stagione le squadre partecipanti sono 12: 2 che sono retrocesse dalla 1.CFL, 8 che hanno mantenuto la categoria e 2 promosse dalla 3.CFL.\nLe 12 squadre disputano un girone andata-ritorno; al termine delle 22 giornate ne disputano ancora 11 secondo uno schema prefissato (totale 33 giornate), al termine di queste:\nClassifica.\nLegenda:\nRegolamento:\nNote:\nSpareggi.\nPenultima e terzultima della prima divisione sfidano seconda e terza della seconda divisione per due posti in Prva crnogorska fudbalska liga 2008-2009. Lo ha conquistato la promozione."}
{"id": "8454426", "revid": "125832791", "url": "https://it.wikipedia.org/wiki?curid=8454426", "title": "Disinformazione sul SARS-CoV-2", "text": "La diffusione del SARS-CoV-2 ha generato un'ondata di disinformazione, sia sulla sua origine, sulla sua effettiva grandezza sia sul trattamento del virus. La circolazione di notizie false \u00e8 stata favorita soprattutto dai social media, dai mass media, e dalle app di messaggistica.\nIl fenomeno ha avuto un'espansione molto veloce, tant'\u00e8 che in alcuni Paesi (come Italia e Regno Unito) i vari enti sanitari si sono direttamente attivati avviando campagne informative e pubblicato vademecum per contrastare le \"fake news\" maggiormente diffuse.\nNel 2022 \u00e8 stato stimato che le \"bufale\" sul SARS-CoV-2 generino un giro di affari di circa 1,1 miliardi di dollari annui, causando tuttavia danni agli individui e ai sistemi sanitari nazionali per cifre molto pi\u00f9 elevate.\nTeorie del complotto.\nOrigine come arma biologica.\nL'origine del SARS-CoV-2, secondo un report del WHO - messo in discussione da parte della comunit\u00e0 scientifica - sarebbe attribuibile col maggior grado di probabilit\u00e0 a un passaggio dagli animali all'uomo attraverso un ospite intermedio: lo \"spillover\" sarebbe avvenuto, secondo uno studio del South China Agricultural University, dai pipistrelli, che costituiscono un serbatoio naturale di coronavirus, a pangolini, utilizzati come merce di contrabbando soprattutto in Asia, e quindi all'uomo. Nonostante ci\u00f2, altre possibili spiegazioni della genesi del virus, quali la trasmissione diretta da una singola specie animale all'uomo e un incidente di laboratorio non sono state scartate: il direttore generale dell'Organizzazione mondiale della sanit\u00e0 Tedros Adhanom Ghebreyesus il 30 marzo 2021 ha dichiarato che la fonte del virus non \u00e8 ancora stata individuata con certezza assoluta. La difficolt\u00e0 sarebbe attribuibile soprattutto alla reticenza delle autorit\u00e0 cinesi a permettere un'indagine approfondita, in assenza della quale sarebbe sostanzialmente impossibile provare quale sia la vera origine del virus.\nProprio questa incertezza e opacit\u00e0 da parte delle autorit\u00e0 cinesi e la rapida diffusione della COVID-19 ha tuttavia diffuso l'idea che il virus fosse stato creato appositamente in laboratorio per utilizzarlo come arma biologica. Questa tesi porta come indizio il fatto che a Wuhan, citt\u00e0 dove si \u00e8 sviluppato il primo focolaio, \u00e8 presente un laboratorio destinato allo studio di microrganismi. Altro indizio sarebbe dato dal fatto che nel novembre 2019 tre scienziati che operavano nel suddetto laboratorio sarebbero stati ricoverati perch\u00e9 gravemente ammalati. Tale affermazione \u00e8 stata sostenuta da diverse personalit\u00e0, tra cui il premio Nobel Luc Montagnier. \nDiverse \"fake news\" circolate sul web hanno attribuito la paternit\u00e0 del virus a vari scienziati, tra cui il premio Nobel per la Medicina del 2018 Tasuku Honjo, e l'americano Charles Lieber, il quale avrebbe creato il virus e lo avrebbe venduto alla Cina.\nIn Italia sui social \u00e8 diventato virale un servizio di \"TGR Leonardo\" del 2015 in cui vennero approfondite delle ricerche di ingegneria genetica effettuate in laboratori cinesi utilizzando il virus RaTG13. In realt\u00e0, pur appartenendo entrambi alla famiglia dei Coronaviridae, non si trattava dello stesso virus che causa la COVID-19: tale virus aveva una sequenza genetica differente da quella del SARS-CoV-2 in pi\u00f9 di 1\u00a0100 singoli nucleotidi, distribuiti nel genoma del secondo in maniera naturale e conforme alle caratteristiche evoluzionarie tipiche dei coronavirus; questo smentisce quasi certamente che il virus della COVID-19 sia stato ottenuto artificiosamente modificando RaTG13.\nAlcune teorie sostengono che la COVID-19 \u00e8 stata creata per indebolire l'economia di alcuni Paesi e favorire quella di altri, ma dal momento che il virus ha attaccato indiscriminatamente tutto il mondo ci\u00f2 non \u00e8 plausibile. In particolare, in Cina e in Iran si \u00e8 diffusa l'idea che fossero stati gli americani ad aver creato il virus, mentre alcuni gruppi antisemiti e antivaccinisti hanno diffuso \"fake news\" sul popolo ebraico secondo le quali la COVID-19 sarebbe un'arma creata dagli ebrei per conquistare il mondo.\nAl di l\u00e0 delle evidenze scientifiche, l'origine del SARS-CoV-2 come arma biologica sarebbe comunque altamente improbabile, in quanto il fatto di possedere un periodo di incubazione lungo fino a 20 giorni e di attaccare maggiormente persone anziane e/o gi\u00e0 debilitate non renderebbero il virus valido per un utilizzo come arma biologica.\n5G.\nAlcune teorie complottiste collegano la diffusione del SARS-CoV-2 con la presenza di antenne per la trasmissione di dati per la telefonia mobile 5G. Secondo queste teorie, le frequenze utilizzate dalla tecnologia 5G renderebbero il sistema immunitario delle persone pi\u00f9 debole e quindi suscettibile alle infezioni; altre teorie sostengono che il virus possa essere trasmesso direttamente attraverso le antenne 5G. Il teorico cospirazionista britannico Mark Steele ha promosso teorie complottiste e disinformazione che collegano il lancio del 5G alla pandemia di COVID-19. Affermazioni sulla correlazione tra 5G e COVID-19 vennero presentate anche da Gunter Pauli (consulente economico del Presidente del Consiglio italiano Giuseppe Conte).\nI numerosi studi sul 5G hanno comunque dimostrato che le onde impiegate in tale tecnologia sono molto piccole e quindi non riescono a generare modifiche nel nostro sistema immunitario. La trasmissione del virus avviene comunque da una persona all'altra a causa delle goccioline respiratorie, quindi l'unica via di trasmissione \u00e8 quella orale.\nUn tweet ha avviato un meme su Internet secondo cui le banconote da 20 sterline della Banca d'Inghilterra conterrebbero un'immagine di un'antenna del 5G e del virus SARS-CoV-2. Facebook e YouTube rimossero tale meme poich\u00e9 in realt\u00e0 ci\u00f2 che viene indicato come l'antenna \u00e8 il faro di Margate e ci\u00f2 che viene indicato come il virus \u00e8 la scala della Tate Britain. Lo schema di un pedale per la chitarra elettrica venne utilizzato per spacciare l'esistenza di un nanochip 5G nel vaccino Pfizer.\nAlcune unit\u00e0 flash USB venivano vendute per 370 dollari come \"5G Bioshield\", presumibilmente offrendo protezione dalla minaccia inesistente di infezione trasmessa tramite le onde radio dei telefoni cellulari 5G.\nBill Gates e case farmaceutiche.\nSecondo alcune teorie complottiste esisterebbe una cospirazione, al centro della quale si troverebbe la fondazione di Bill Gates e Melinda Gates, allo scopo di produrre un vaccino i cui aghi servirebbero a marchiare la popolazione al fine di controllarla attraverso dei microchip. Tali idee ebbero ampio risalto, anche a causa della diffusione di alcuni video su YouTube e di diversi audio su WhatsApp, privi di riscontro oggettivo.\nUn sondaggio YouGov su 1\u00a0640 persone afferma che il 28% degli americani crede che Bill Gates voglia usare i vaccini anti-COVID-19 per impiantare microchip nelle persone, con una cifra che sale al 44% tra i simpatizzanti del Partito Repubblicano.\nAltre teorie complottiste sostengono che il virus sia stato inventato da ditte farmaceutiche allo scopo di arricchirsi economicamente e che il vaccino fosse gi\u00e0 disponibile dal 2014. Venne diffusa la falsa notizia che la azienda farmaceutica GlaxoSmithKline fosse proprietaria di un laboratorio di Wuhan e della Pfizer per dimostrare che essa avrebbe creato il virus nel laboratorio cinese per poi vendere il vaccino.\nDittatura sanitaria.\nAlcuni sostengono che la COVID-19 sia un'invenzione nata per creare una \"dittatura sanitaria\", con lo scopo di reprimere le libert\u00e0 individuali alle popolazioni costringendo le persone a rimanere in casa e imponendo il distanziamento sociale e l'uso della mascherina. Queste teorie sono state riprese da diverse personalit\u00e0, tra cui il teorico del complotto David Icke, il quale afferm\u00f2 \"\"Vogliono ridurre il mondo in schiavit\u00f9 con la scusa della COVID-19\" (ci\u00f2 gli cost\u00f2 il ban da Facebook e Twitter per aver diffuso \"fake news\" sull'argomento). Il presbitero Livio Fanzaga, direttore di Radio Maria, durante una diretta ha sostenuto che la pandemia di Coronavirus \u00e8 un complotto mondiale delle \u00e9lite per conquistare il mondo entro il 2021. Tucker Carlson, giornalista di Fox News, afferm\u00f2 che l'OMS volesse \"deportare i vostri familiari infetti entrando con la forza nelle vostre case\"\".\nSecondo alcuni la creazione dell'app \"Immuni\" consisterebbe in uno stratagemma da parte del governo italiano per avere un controllo dei singoli individui e dei loro spostamenti, teoria facilmente smentibile con il fatto che il codice sorgente dell'app \u00e8 libero e quindi ispezionabile da chiunque. Inoltre l'applicazione utilizza il protocollo DP3T, designato per tracciare senza bisogno della posizione geografica. Diego Fusaro sostenne erroneamente che l'app fosse in grado di auto-installarsi senza il consenso degli utenti, peraltro in base a un video su YouTube pubblicato da un canale chiamato \"Giulia 696\", in cui due adolescenti mostrano nelle impostazioni di Android un pulsante intitolato \"Notifiche di esposizione al COVID-19\", dicendo che la presenza di quel pulsante significherebbe la presenza di Immuni. In seguito il canale YouTube \u00e8 stato chiuso.\nIllegittimit\u00e0 dei DPCM italiani.\nIl 23 dicembre 2020 diversi giornali riportarono la notizia (diventata virale sul web) che i DPCM attuati dal governo contro la COVID-19 sarebbero illegittimi. In realt\u00e0 l'organo competente a dichiarare una legge incostituzionale \u00e8 la Corte Costituzionale, non si trattava di una sentenza, ma di un'ordinanza del Tribunale Civile di Roma e non risulta che il giudice abbia rimesso agli atti alla Consulta in merito ai Dpcm. Si trattava infatti del caso di un inquilino che a seguito dell'emergenza COVID-19 aveva chiesto una riduzione dell'affitto del locale ospitante il suo negozio. Secondo un articolo pubblicato da \"Diritto.it\", essendo il \"Decreto del Presidente del Consiglio dei Ministri\" (Dpcm) un atto amministrativo non viene sottoposto al vaglio del Presidente della Repubblica e non risulta essere sottoponibile al giudizio della Corte Costituzionale. Anche se l'articolo 16 della Costituzione prevede che la legge pu\u00f2 stabilire limitazioni per motivi di sanit\u00e0 o sicurezza sono stati presentati degli esposti contro Giuseppe Conte per presunta incostituzionalit\u00e0 dei Dpcm a firma di Stefano Angei di Varese e Simone Mansori di Sesto Calende.\nCircol\u00f2 su Whatsapp la notizia che la Corte europea dei diritti dell\u2019uomo di Strasburgo avesse condannato Giuseppe Conte a proposito dei Dpcm.\nPandemic Bond.\nAlcune teorie complottiste hanno sostenuto che l'OMS avesse dichiarato l'emergenza nel marzo 2020 solo dopo la scadenza di una presunta obbligazione, in accordo con la Banca Mondiale.\nOrigine del virus al di fuori della Cina.\nIl 12 marzo 2020 il portavoce del ministero degli affari esteri cinese Zhao Lijing lasci\u00f2 intendere tramite un post pubblicato su Twitter che il virus potesse essersi originato negli Stati Uniti d'America, e che solo successivamente sia arrivato a Wuhan; a sostegno di tale formazione non venne tuttavia presentata alcuna prova. Alcuni complottisti diffusero la falsa voce che Maatje Benassi, membro dell'esercito americano, fosse il \"paziente zero\" della pandemia, cio\u00e8 la prima persona a essere stata infettata dalla COVID-19. Essi hanno anche collegato la sua famiglia al dj Benny Benassi anche se egli non ha alcuna relazione con Maatje e non ha mai avuto il virus..\nSi diffuse successivamente una \"fake news\" sulle origini italiane del virus a seguito di un servizio televisivo del 22 marzo 2020 della CGTN (la televisione di Stato cinese) che riprende le dichiarazioni del professor Remuzzi, direttore dell'Istituto di Ricerca Mario Negri, che dichiara di aver notato un'impennata di polmoniti virali in Lombardia prima ancora dello scoppio dell'epidemia a Wuhan. Molti interpretarono le dichiarazioni come un'ammissione del fatto che il virus fosse nato in Lombardia.\nTeorie negazioniste.\nSecondo alcune teorie complottiste il virus non esisterebbe ma sarebbe un espediente creato per bloccare le attivit\u00e0 economiche.\nProteste negazioniste contro l'uso delle mascherine si sono verificate in Spagna e Inghilterra nell'agosto 2020, a settembre 2020 in Germania, Svizzera e Nuova Zelanda. A ottobre 2020 ci sono state anche manifestazioni negazioniste nei Paesi Bassi e in Italia.\nUn gruppo di negazionisti ha cercato di fare irruzione nella terapia intensiva di un ospedale di Provo per tentare di dimostrare con delle riprese video l'inesistenza del virus.\nL'Ordine dei medici di Roma ha avviato nel dicembre 2020 un procedimento disciplinare nei confronti di 13 medici che hanno sostenuto sui social network e in TV posizioni che sminuiscono o negano l'esistenza e la gravit\u00e0 della COVID-19 e l'efficacia del vaccino.\nIl movimento complottista \u201c\"Nuova Resistenza Italiana\"\u201d presente su Telegram incit\u00f2 a violare la quarantena. Tra i video condivisi dal movimento ci fu l'intervista rilasciata a \"Byoblu\" da Loretta Bolgan, dottoressa e consulente dell'associazione \u201cfree-vax\u201d Corvelva, la quale metteva in dubbio l'affidabilit\u00e0 dei tamponi e del vaccino contro la COVID-19 poich\u00e9, a suo dire e senza prove scientifiche, potrebbe favorire l'infezione ai vaccinati.\nCritiche ai numeri ufficiali sulle vittime da COVID-19, ospedali e ambulanze vuoti.\nAlcuni sostengono erroneamente che i morti di COVID-19 in realt\u00e0 siano morti di altro, cio\u00e8 \u201ccon\u201d la COVID-19 e non \"a causa\" della COVID-19, in quanto molti morti classificati come COVID-19 presentavano altre patologie. Donald Trump ha sostenuto erroneamente che i medici gonfiassero i numeri delle vittime per vantaggi economici.\nL'analisi delle cartelle cliniche dei deceduti della prima ondata in Italia ha rilevato che nell'89% dei casi il SARS-CoV-2 \u00e8 stato la causa diretta della morte, mentre nel restante 11% \u00e8 comunque considerabile una concausa: ad esempio il diabete pu\u00f2 aumentare la pericolosit\u00e0 della COVID-19 ed esserne una concausa di morte. L'eccesso di mortalit\u00e0 in Italia nei mesi di marzo, aprile e maggio 2020 rispetto agli anni precedenti \u00e8 di 44\u00a0000 persone.\nAlcuni sostengono erroneamente che la COVID-19 sia mortale solo per gli anziani.\nAlcune teorie negano la saturazione degli ospedali a causa della COVID-19 e sostengono che le ambulanze percorrano le citt\u00e0 con le sirene attivate senza trasportare davvero alcun malato, allo scopo di incutere paura tra la popolazione facendo credere che ci sia un'emergenza sanitaria in realt\u00e0 inesistente.\nSul web sono comparsi video di reparti ospedalieri vuoti, girati di nascosto dai sostenitori di queste tesi: in realt\u00e0 questi filmati a volte riprendono, ad esempio, sale d\u2019attesa dedicate ai parenti, dove non era pi\u00f9 consentito l'ingresso.\nSui social \u00e8 iniziato a diffondersi un documento della ASL ligure che poneva dubbi sui conteggi dei decessi COVID-19. Nel post si sosteneva che Giuseppe Scala, defunto per morte naturale, sia stato classificato come COVID-19 ma in realt\u00e0 questa classificazione non riguardava i bollettini ma la prevenzione. La ASL ha infatti chiarito che le salme classificate COVID-19 in assenza di tampone \u00e8 una procedura nazionale per la sicurezza.\nIl 4 maggio 2020 venne pubblicato un articolo su \"La Stampa\" riguardante uno studio giapponese svolto dal Kobe City General Medical Hospital che affermava che i morti di COVID-19 fossero inferiori a quelli della normale influenza. Lo studio era un preprint che non era ancora passato dalla peer review ed era stato fatto su 1000 pazienti: non si trattava di un campione sufficiente n\u00e9 rappresentativo della popolazione giapponese e non parlava di mortalit\u00e0 ne di letalit\u00e0.\nVenne diffuso uno screenshot su Whatsapp con una presunta citazione del dottor Denis Mukwege, premio Nobel per la Pace 2018, dove si sostiene che gli sia stato ordinato di mentire sul numero di morti COVID-19 nel suo Paese, il Congo, gonfiando le cifre. Mukwege ha smentito.\nAlcuni hanno erroneamente sostenuto che la mortalit\u00e0 del 2020 fosse stata inferiore al 2019 e che i dati di mortalit\u00e0 del 2020 fossero sovrapponibili a quelli del 2019. Il presidente dell'Istat Gian Carlo Blangiardo sment\u00ec dicendo che il numero di persone decedute in Italia non era mai stato cos\u00ec alto dalla seconda guerra mondiale.\nVenne erroneamente sostenuto che i morti registrati come COVID 19 fossero in realt\u00e0 vittime di errori medici.\nNotizie false.\nSecondo l'OMS uno dei problemi generati dalla COVID-19 \u00e8 l\"'infodemia\", parola che indica una grossa abbondanza di informazioni provenienti da diversi media, alcune accurate e altre parziali o false, che rendono difficile per le persone trovare fonti affidabili per informarsi. Anche il cherry picking e l'analfabetismo funzionale avrebbero contribuito nella disinformazione sulla COVID-19.\nNel giugno 2020 la Commissione Europea lanci\u00f2 un allarme \"fake news\" sul virus tramite un comunicato: \"Alcuni Paesi terzi, in particolare Russia e Cina, sono impegnati in campagne di disinformazione sul Covid 19 in Europa e a livello mondiale nel tentativo di minare il dibattito democratico, esacerbare la polarizzazione all'interno delle societ\u00e0 e migliorare la propria immagine\". \n\u00c8 stato falsamente sostenuto che papa Francesco fosse positivo al virus a marzo 2020.\n\u00c8 stato falsamente sostenuto che Vladimir Putin avesse fatto un'ordinanza che nel caso di violazione del lockdown in Russia fossero previsti 5 anni di galera.\nCircol\u00f2 un falso testo via social in cui alcuni genitori sostengono di non autorizzare il personale di una scuola a isolare i loro figli se dovessero presentare qualche linea di febbre e sospettati dunque di COVID-19. Alcuni genitori si convinsero erroneamente che i bambini sarebbero stati prelevati da scuola in loro assenza.\nUn gruppo di utenti sui social sostenne che a Bergamo i pazienti fossero morti a causa della ventilazione e accusarono un ospedale campano di fare altrettanto con i dializzati.\nUn falso articolo diffuso in rete parl\u00f2 di un medico italiano arrestato per aver ucciso 3\u00a0000 pazienti COVID-19.\nUn quotidiano di Israele ha diffuso una \"fake news\" secondo cui un medico israeliano che lavora in un ospedale di Parma avrebbe dichiarato di avere ricevuto l'ordine di smettere di curare i pazienti di COVID-19 sopra ai 60 anni.\nUn sito web in un articolo (poi rimosso) riport\u00f2 dei virgolettati non veritieri attribuiti al Direttore generale dell'ASP di Ragusa in cui affermava che il governo italiano impediva di fare i tamponi ai migranti sulle ONG.\nA seguito di una dichiarazione erronea dell'astronauta Luca Parmitano, che si \u00e8 poi scusato, si sostenne online e su alcuni giornali che egli e altri membri dell'Agenzia spaziale europea sapessero della pandemia gi\u00e0 nel novembre 2019.\nSul web circol\u00f2 la teoria che le limitazioni alle attivit\u00e0 umane imposte dalla pandemia di COVID-19 potessero rallentare il cambiamento climatico, poi smentita.\nIn Rete gir\u00f2 nel 2020 la notizia falsa che il governo italiano avesse vietato le autopsie in periodo di pandemia.\nMateriale contraffatto o decontestualizzato.\nSu Whatsapp \u00e8 circolata una lettera che riportava i consigli di un presunto ricercatore di Shenzhen contenente informazioni e raccomandazioni false sulla COVID-19 e la sua prevenzione.\nUn falso video su un mercato di serpenti e pipistrelli di Wuhan \u00e8 circolato sul web, presentato come luogo di origine del virus.\nSul web ha iniziato a circolare un video di un uomo a cui viene iniettato il vaccino, ma quando l'infermiera toglie la siringa l'ago non c'\u00e8, pretesto per affermare che la vaccinazione sia finta; la BBC ha spiegato che il video \u00e8 vero ma mostra che l'operatore usa una siringa di sicurezza, in cui effettivamente l'ago si ritrae nel dispositivo dopo l'uso, per evitare punture accidentali.\nCircol\u00f2 un video dell'arrivo del vaccino anti-Covid19 Pfizer nella sede della Protezione civile di Palmanova mettendo in dubbio il trasporto e di conseguenza l'effettiva operazione di somministrazione. In realt\u00e0 le scatole contestate dagli utenti erano in grado di mantenere la giusta temperatura di conservazione del vaccino.\nVenne messo in dubbio il video della vaccinazione di Kamala Harris sostenendo che venisse fatto con un ago pieghevole finto. In realt\u00e0 l'oggetto pieghevole \u00e8 una protezione utilizzata dopo l'iniezione per coprire l'ago e impedire che ci si possa pungere dopo l'iniezione.\nUn video di un servizio televisivo de \"La vita In diretta\" presso un reparto Covid19 con un paziente senza protezioni fece scalpore online. In realt\u00e0 le riprese sono state fatte in un reparto sub-intensivo, non in terapia intensiva e in essi ci sono anche pazienti che non necessitano dei caschi respiratori.\nSono stati diffusi online falsi documenti del Governo Italiano, Regione Lombardia e Inps con errate comunicazioni ufficiali.\nTestate e influencer diffusero una foto di una \"fuga\" da Milano a causa dei Dpcm adottati dal Governo Italiano, ma circolava gi\u00e0 nel 2009.\nUna foto del 1997 \u00e8 stata utilizzata per far credere che ci fossero milioni di persone durante un evento negazionista a Berlino.\nMolti utenti, tra cui appartenenti al QAnon, rilanciaronoun video decontestualizzato di Anthony Fauci in cui affermava che gli asintomatici non fossero contagiosi.\nScaten\u00f2 polemiche la notizia che l'Italia \u00abregalasse\u00bb 50 milioni di euro alla Tunisia per l'emergenza COVID-19. In realt\u00e0 i soldi erano stati previsti prima dell'emergenza e non si trattava di un finanziamento a fondo perduto.\n\u00c8 stato falsamente sostenuto che il Governo Italiano corrompesse TV e radio nazionali con 50 milioni di euro per parlare continuamente di contagi e ingigantire il problema. Si trattava in realt\u00e0 di un contributo straordinario noto come \u00abfondo emergenze emittenti locali\u00bb e coinvolgeva le emittenti locali, non nazionali.\nCircolarono online dichiarazioni con dati e fatti decontestualizzati con presunte relazioni tra l'agenzia americana DARPA e la COVID-19.\nUn documento \"SIAARTI\" (Societ\u00e0 Italiana di Anestesia Analgesia Rianimazione e Terapia Intensiva), definito \u00absegreto\u00bb da \"il Giornal\"e era in realt\u00e0 disponibile online. Scaten\u00f2 polemiche perch\u00e9 sui social venne decontestualizzata la raccomandazione del documento di \"dare priorit\u00e0 ai pazienti in terapia intensiva con maggiori aspettative di sopravvivenza\".\nCina.\nFurono fatti circolare diversi video provenienti dalla Cina, in particolare dai social come \"Weibo\", dove si vedono persone svenire o svenute per strada o nei luoghi pubblici, ritenute senza alcuna prova che siano state colpite dalla nuova COVID-19.\nSu Twitter venne pubblicato un video, ripreso da diverse testate, che riprendeva tre presunti medici armati di Wuhan. Le forze dell'ordine locali spiegarono che il video non riguardava l'epidemia ma un'operazione dove gli agenti stavano operando nei confronti di un cane randagio affetto da rabbia che aveva ferito alcuni residenti e quindi si erano protetti con camice, guanti e mascherine.\nI media cinesi diffusero la notizia che il primo edificio del nuovo ospedale di Wuhan dedicato ai malati di COVID-19 sarebbe stato costruito in sole 16 ore, come avrebbe testimoniato una foto. Si scopr\u00ec in seguito che quest'ultima era gi\u00e0 presente online a maggio 2019.\nUn video delle autorit\u00e0 cinesi che spruzzano disinfettante su un senzatetto \u00e8 stato diffuso online. In realt\u00e0 il video era stato girato in Sudamerica ed era gi\u00e0 presente online prima della pandemia.\nFalse profezie.\nUn utente pubblic\u00f2 su Facebook la foto del libro di scuola di sua figlia, il quale presentava una pagina dedicata ai coronavirus nel settembre 2019, sostenendo che la pandemia fosse gi\u00e0 calcolata. In realt\u00e0 con il termine \"Coronavirus\" si intende una vasta famiglia di virus. Online circolarono post che sostenevano erroneamente che vari altri libri avessero predetto la pandemia.\n\u00c8 stato falsamente sostenuto che un murales realizzato nel 1994 all'aeroporto di Denver avesse predetto la COVID-19 solo perch\u00e9 rappresenta dei ragazzi che indossano delle mascherine con disegnate le bandiere diverse nazioni.\nDisinformazione sanitaria.\n\u00c8 stato erroneamente affermato che chiunque sia stato infettato da COVID-19 avr\u00e0 il virus nel proprio corpo per tutta la vita.\nSecondo un filmato apparso su Facebook il 13 dicembre 2020 in cui vengono letti alcuni punti apparentemente controversi del foglietto illustrativo del vaccino di Pfizer si sostiene erroneamente che esso non serva agli anziani e faccia male al feto.\nSu Whatsapp circol\u00f2 la falsa notizia che l'inesistente virologo Andrew Wye non trovasse il virus in 1.500 campioni positivi alla COVID-19 e che di conseguenza il virus non esisterebbe.\nUn falso audio WhatsApp afferm\u00f2 che la COVID-19 rimane vivo 9 giorni sull'asfalto e uno studio cinese rilanciato dal \"South China Morning Post\", che dimostrerebbe la resistenza nell'aria del virus per 30 minuti, \u00e8 stato ritrattato.\nUn falso audio circol\u00f2 su Whatsapp (e ripreso da alcune testate giornalistiche) dove una finta cardiologa di terapia intensiva raccontava la presunta gestione dell'emergenza COVID-19 presso l'ospedale Niguarda di Milano. L'ospedale denunci\u00f2 presso la Polizia Postale l'audio ritenendolo \"suscettibili di destare allarme sociale nei destinatari\".\nRapporto tra tamponi e positivi al virus.\nMolti hanno sostenuto erroneamente che i positivi alla COVID-19 aumentassero durante la pandemia in quanto venissero fatti sempre pi\u00f9 tamponi.\nTrasmissione del SARS-CoV-2.\n\u00c8 stato sostenuto che l'immigrazione irregolare potesse provocare la diffusione della COVID-19.\n\u00c8 stato falsamente sostenuto che il virus si diffondesse attraverso l'acqua delle piscine.\n\u00c8 stato sostenuto erroneamente che il caldo estivo dopo la prima ondata potesse uccidere definitivamente il virus.\nAnimali portatori del virus.\n\u00c8 stato sostenuto erroneamente che le zanzare potessero diffondere il virus, e che le zampe degli animali e le suole delle scarpe, possano trasmetterlo da una superficie all'altra, teoria poi smentita. Alcune notizie false sono circolate a proposito della pericolosit\u00e0 dei pipistrelli come presunti portatori del virus, teoria poi smentita da ISPRA.\nNon esistono prove secondo cui cani e gatti possano contagiare l'uomo pur essendo stato sostenuto da alcune \"fake news\"; il contrario \u00e8 possibile anche se in rari casi.\nSecondo un'indagine dell'University College di Londra pubblicata sulla rivista \"Scientific Reports\", sarebbero diverse le specie potenzialmente suscettibili al SARS-CoV-2: un'analisi biomolecolare e genomica pubblicata su \"Proceedings of the National Academy of Sciences\" da Harris Lewin dell'Universit\u00e0 della California afferma che SARS-CoV-2 potrebbe minacciare diverse specie animali, soprattutto primati e mammiferi marini, mentre cani, gatti e animali d'allevamento sarebbero a rischio medio o basso. Uno studio dell'Istituto superiore di sanit\u00e0 afferma che criceti e furetti sono gli animali pi\u00f9 vulnerabili al virus.\n\u00c8 stata documentata nei Paesi Bassi la trasmissione del virus da uomo a visone e viceversa, che ha portato la Danimarca e altri Paesi europei a sopprimerne molti e bloccare gli allevamenti.\nIn India una falsa notizia afferm\u00f2 che i vegetariani fossero immuni al SARS-CoV-2, causando il trend di \"#NoMeat_NoCoronaVirus\" su Twitter. Il consumo di carne infatti non ha un effetto sulla diffusione della COVID-19, ad eccezione delle persone a contatto con le zone di macellazione, ha detto Anand Krishnan, professore presso il \"Center for Community Medicine\" dell\"'All India Institute of Medical Science\". Il ministro della pesca, dell'allevamento e della zootecnia Giriraj Singh ha affermato che la voce ha avuto un impatto significativo sull'industria, con il prezzo di un pollo che \u00e8 sceso a un terzo dei livelli pre-pandemici. False notizie hanno infatti affermato che il pollo fosse elemento di contagio.\nTrasmissione tramite alimenti.\n\u00c8 stato erroneamente sostenuto sul web che alcuni cibi e l'acqua del rubinetto potessero trasmettere il virus.\nLa contaminazione potrebbe verificarsi durante il taglio e la lavorazione dei cibi da parte di una persona infetta, se le norme igieniche vengono ignorate, ad esempio tramite mani contaminate, starnuti o tosse. Oppure anche attraverso alcuni cibi surgelati ma solo nel caso in cui prima di essere consumati non siano stati sottoposti alle comuni norme igieniche.\n\u00c8 stato erroneamente sostenuto che il virus si potesse trasmettere tramite il latte materno.\nAria condizionata.\n\u00c8 stato ipotizzato che l'aria condizionata possa aerosolizzare il virus e trasmetterlo a distanza, teoria poi smentita. Pu\u00f2 tuttavia fungere da vento per le goccioline se non si rispetta il distanziamento sociale.\nRapporti sessuali.\nAlcune notizie false hanno sostenuto che la COVID-19 fosse sessualmente trasmissibile e la Federazione nazionale degli ordini dei medici chirurghi e degli odontoiatri ha affermato che la via sessuale non sembra trasmettere il SARS-CoV-2, anche in caso di fluidi biologici, come il liquido seminale, positivi alla presenza del virus. I rapporti sessuali possono essere causa indiretta di contagio per lo scarso distanziamento.\nPrevenzione dell'infezione.\nAlcuni sostengono che, essendo asintomatico il 95% dei soggetti positivi ai test per la rilevazione del SARS-CoV-2, sarebbe immotivato attuare misure restrittive. In realt\u00e0 gli asintomatici sono comunque portatori del virus e quindi possono essere contagiosi; inoltre \u00e8 errato affermare che un soggetto asintomatico non sia malato.\nSi \u00e8 diffusa l'idea che l'assunzione di vitamina C e D aiutino a prevenire e a combattere il virus, ma in realt\u00e0 non esistono evidenze scientifiche che lo affermino.\nLa diffusione del virus ha portato a una maggior attenzione all'igiene; l'utilizzo di disinfettanti e saponi a uso cutaneo ha effetti antibatterici: non hanno la stessa efficacia di un vaccino e se introdotti nell'organismo, oltre a non avere effetto, possono risultare dannosi. Il 24 aprile 2020 Donald Trump, presidente degli Stati Uniti, ha dichiarato in un incontro con la task-force sulla pandemia: \"\"Vedo il disinfettante che lo uccide\" \"[il Corona virus] in un minuto. Un minuto. E c'\u00e8 un modo in cui possiamo fare qualcosa del genere, mediante iniezione all'interno o quasi una pulizia? [...] Quindi sarebbe interessante verificarlo\"\". Tale notizia \u00e8 stata riportata come un suggerimento del presidente a iniettarsi i suddetti prodotti all'interno del corpo. Come reazione, il \"New York City\u2019s Poison Control Center\", il centro antiveleni di New York, ha dichiarato di aver ricevuto oltre 30 telefonate da cittadini che avevano introdotto candeggina, disinfettanti e detergenti nel loro corpo. Successivamente, Trump si \u00e8 corretto, incentivando i cittadini a utilizzare i prodotti secondo il loro reale utilizzo.\nIn rete sono circolate false ricette per creare l'Amuchina in casa come disinfettante contro la COVID-19, fra cui quella per ricrearla diluendo la candeggina. L'OMS ha messo on line un vero procedimento per realizzare un gel disinfettante.\nL'Istituto dell'autodisciplina pubblicitaria ha censurato il messaggio pubblicitario del gel mani disinfettante \"Primagel\" in vendita presso la catena di negozi ODStore perch\u00e9 ritenuto ingannevole in quanto riportava il messaggio \"Prodotto specifico contro il CORONAVIRUS\u2013SARS\".\nContrariamente a \"fake news\" circolate sul web, non ci sono evidenze scientifiche sulla funzione sterilizzante dell\u2019ozono e del vapore nei confronti del Coronavirus . NON \u00e8 \"fake news\" che le lampade a raggi UV (in particolare UV-C) abbiano la capacit\u00e0 di sterilizzare il virus. Tuttavia il Ministero della Salute ha affermato che alcune lampade a raggi ultravioletti in commercio non emettono UV-C e non sono quindi efficaci per combattere il virus; le stesse possono invece indurre \"un falso senso di sicurezza rispetto all'eliminazione di virus\".\n\u00c8 stato sostenuto che l'Italia meridionale fosse stata meno colpita rispetto a quella settentrionale durante la prima ondata grazie a un indimostrato \"scudo genetico\" naturale.\nSecondo alcuni la COVID-19 libero di diffondersi garantirebbe una \"immunit\u00e0 naturale\", creata lasciando che gli asintomatici aiutino il virus a diffondersi, immunizzando cos\u00ec la popolazione, tuttavia \"The Lancet\" ha smentito questa teoria. Inoltre la comunit\u00e0 scientifica sostiene che gli anticorpi dei guariti durano solo pochi mesi e anche chi ha contratto l'infezione dovrebbe vaccinarsi e che i test sierologici non danno la sicurezza che un individuo sia protetto.\nLa dichiarazione di Great Barrington, documento redatto presso l'Istituto Americano di Ricerca Economica di Great Barrington, consiglia, al posto di lockdown, una \"protezione focalizzata\" delle persone vulnerabili (anziani e malati) e di vivere normalmente ai giovani e a coloro che hanno un pi\u00f9 basso rischio di morte, fino a raggiungere l'immunit\u00e0 di gregge; il documento \u00e8 stato respinto dalla Societ\u00e0 Tedesca di Virologia.\nUn testo infondato che circola molto sui social sostiene che il virus ha un pH acido e per evitarlo servono cibi alcalini come avocado e banane.\nLo \"spray nasale per la prevenzione dell'infezione da Coronavirus Corona-Cure\" \u00e8 stato commercializzato in modo fraudolento online.\nIn India sono circolate notizie false secondo cui l'Organizzazione mondiale della Sanit\u00e0 avesse messo in guardia dal mangiare cavoli per prevenire l'infezione da COVID-19. Inoltre, convinte da un video di TikTok che il frutto velenoso della pianta \"Datura\" fosse una misura preventiva per COVID-19, undici persone sono state ricoverate in India.\nNon ci sono prove che mangiare curry o rasam protegga da COVID-19, come sostenuto da alcune \"fake news\".\n\u00c8 stato sostenuto erroneamente che il tocilizumab fosse efficace per prevenire la COVID-19.\nSul web ha iniziato a diffondersi la credenza che il collutorio sia utile contro la COVID-19, in base a uno studio condotto negli Stati Uniti e pubblicato sul \"Journal of Medical Virology\". Gli sciacqui con i collutori non servono a prevenire il contagio, possono solo eliminarlo dalla bocca per alcuni minuti.\nAlcol e fumo.\nL'OMS ha smentito la falsa credenza che il consumo di alcol potesse proteggere dal virus. Uno studio francese pubblicato sulla rivista \"Therapeutic Advances in Chronic Disease\" ha affermato che la nicotina protegga parzialmente dalla COVID-19. Tuttavia, secondo l'Istituto Superiore di Sanit\u00e0, tra i pazienti fumatori il rischio di aver bisogno di terapia intensiva e ventilazione meccanica \u00e8 maggiore.\nVaccini.\nAlcune \"fake news\" hanno affermato che il vaccino contro la tubercolosi potesse essere efficace anche contro la COVID-19; l'Organizzazione mondiale della sanit\u00e0 ha smentito tale congettura.\nSono circolate \"fake news\" secondo la quale il vaccino antinfluenzale potesse invece aumentare il rischio di contrarre la COVID-19.\nAlcuni post sui social media in Camerun hanno sostenuto una teoria del complotto secondo cui i vaccini antipolio contenessero il virus della COVID-19, complicando ulteriormente l'eradicazione della polio oltre alle difficolt\u00e0 create dalla pandemia di COVID-19.\nDiagnosi della COVID-19.\nMolte \"fake news\" mettono in dubbio l'attendibilit\u00e0 dei tamponi, dicendo che sono falsati, inattendibili o propongono di sostituirli con presunti \"tamponi rapidi\" nelle farmacie.\nVenne diffusa una falsa notizia secondo cui un tribunale portoghese avesse reso inaffidabili i tamponi e la quarantena illegale. In realt\u00e0 la sentenza non bocciava il test PCR, riguardava un problema di competenze e i test effettuati non erano stati fatti da personale preparato e non avevano fornito la documentazione adeguata.\nUna falsa notizia ha sostenuto che il test del tampone servirebbe a \u201crompere la barriera sanguigna ematoencefalica del cervello\u201d e provocare i sintomi della COVID-19.\n\u00c8 stato erroneamente sostenuto che l'inventore del tampone Kary Mullis avesse detto che quest'ultimo non serve.\nAltre notizie false sostengono che per sapere se si \u00e8 positivi al virus basterebbe osservare il colore del proprio sangue.\n\u00c8 circolata una notizia falsa secondo la quale misurare la temperatura di una persona con un termometro a infrarossi (o termoscanner) potrebbe danneggiare la ghiandola pineale cancellando la memoria.\nIl deputato austriaco Michael Schnedlitz ha inserito un dispositivo per test rapido COVID-19 in mezzo bicchiere trasparente di presunta Coca-Cola che \u00e8 poi risultata \"positiva\" al virus, al fine di dimostrare l'inattendibilit\u00e0 dei test rapidi. L'esperimento non ha per\u00f2 alcuna valenza scientifica.\nUn video privo di valenza scientifica divent\u00f2 virale online: per mostrare la presunta inutilit\u00e0 dei tamponi ne venne fatto uno a un kiwi che risult\u00f2 \u201cpositivo\u201d alla COVID-19.\nAlcuni kit di test contraffatti, originariamente utilizzati per testare l'HIV e monitorare i livelli di glucosio, sono stati pubblicizzati come diagnosi di COVID-19.\nTrattenere il respiro per 10 secondi \u00e8 stato spacciato per un efficace autotest per la COVID-19. L'OMS ha dichiarato che questo test non funziona e non dovrebbe essere utilizzato.\nIl produttore Bodysphere vendette quelli che sosteneva fossero test degli anticorpi della COVID-19. Li ha falsamente commercializzati come se avessero ricevuto l'autorizzazione per l'uso di emergenza della FDA. Ha anche affermato falsamente che erano stati prodotti negli Stati Uniti.\nTerapie per la COVID-19.\nL'idea secondo cui i positivi alla COVID-19 non debbano assumere ibuprofene proviene da un tweet del Ministro della solidariet\u00e0 e della salute francese, il quale riportava uno studio su piccola scala che ha evidenziato un peggioramento dei sintomi nei contagiati. La notizia si \u00e8 diffusa molto rapidamente ma l'OMS e l'EMA hanno smentito la notizia, consigliando ai pazienti che avessero ricevuto una prescrizione di ibuprofene di assumerlo come da indicazioni. \u00c8 stata smentita anche la falsa credenza secondo cui gli ACE-inibitori potessero aggravare la malattia.\n\u00c8 stato erroneamente sostenuto che i farmaci umifenovir (chiamato in Russia commercialmente \"Arbidol\"), favipiravir (commercializzato come \"Avigan\"), paracetamolo e gli antibiotici potessero curare il virus.\nL'AIFA ha deciso la sospensione dell'autorizzazione all'utilizzo off-label di vari farmaci tra cui Remdesivir, idrossiclorochina, lopinavir/ritonavir e interferone visti gli scarsi risultati. Anche dopo questa decisione alcuni e-commerce hanno continuato a venderli spacciandoli per efficaci.\nSul web \u00e8 stata diffusa la falsa credenza che bere acqua calda potesse combattere il virus.\nIl CNR-Nanotec di Cosenza ha condotto uno studio sulla quercetina, che avrebbe effetti benefici non dimostrati contro la COVID-19. Enrico Bucci, docente alla Temple University di Philadelphia, lo ha definito su Facebook \"un composto insolubile e di scarso assorbimento da parte dell'organismo, senza nessuna attivit\u00e0 specifica provata contro alcunch\u00e9\".\n\u00c8 stato erroneamente sostenuto che la lattoferrina curasse la COVID-19.\nL'idea che le vibrazioni generate dall'applauso durante il coprifuoco di Janata avrebbero ucciso il virus \u00e8 stata smentita. Amitabh Bachchan \u00e8 stato pesantemente criticato per uno dei suoi tweet che affermava tale teoria.\nIl potenziamento anticorpo-dipendente (ADE) \u00e8 il fenomeno mediante il quale il sistema immunitario pu\u00f2 reagire in modo eccessivo all'introduzione di materiale contro il quale ha gi\u00e0 anticorpi. ADE \u00e8 stato osservato negli studi sugli animali durante lo sviluppo di vaccini contro la COVID-19, ma al 14 dicembre 2020 non erano state osservate incidenze negli studi sui vaccini umani. Tuttavia gli attivisti novax citarono falsamente l'ADE come motivo per evitare la vaccinazione contro COVID-19.\nVari media cinesi nazionali e di partito hanno fortemente pubblicizzato un rapporto del Wuhan Institute of Virology e dello Shanghai Institute of Materia Medica, su come lo \"shuanghuanglian\", una miscela di erbe della medicina tradizionale cinese (MTC), potesse combattere la COVID-19. Il rapporto ha portato a una mania di acquisto di \"shuanghuanglian\". Questa cura non ha riscontri scientifici di efficacia.\nIl presidente del Madagascar Andry Rajoelina ha lanciato e promosso nell'aprile 2020 una bevanda a base di erbe di artemisia come cura miracolosa in grado di trattare e prevenire la COVID-19 nonostante la mancanza di prove mediche.\nDopo il primo caso segnalato di COVID-19 in Nigeria il 28 febbraio 2020, cure e trattamenti non testati hanno iniziato a diffondersi tramite piattaforme come WhatsApp.\nSui social si diffuse la falsa idea che fare gargarismi con l'acqua salata uccidesse il virus della COVID-19. L'OMS ha affermato di non avere prove convincenti che questo metodo possa fornire alcuna protezione contro la COVID-19.\nSaune calde, asciugacapelli e inalazione di vapore sono state spacciate per cure contro il virus.\nAlcuni post sui social media hanno falsamente affermato che la cenere vulcanica dall'eruzione del vulcano Taal il 12 gennaio 2020 nelle Filippine \u00e8 stata la causa dei bassi tassi di infezione nel paese, affermando che potrebbe uccidere il virus e fosse un \"antivirale\" con \"qualit\u00e0 disinfettanti\".\nUn'affermazione secondo cui la cannabis proteggesse dalla COVID-19 \u00e8 apparsa su YouTube, insieme a una petizione per legalizzare la cannabis in Sri Lanka. Le autorit\u00e0 sanitarie dello Sri Lanka hanno sottolineato che non c'erano prove che la cannabis proteggesse dalla COVID-19.\nUna pagina web spacciata per un articolo di Fox News affermava anche che l'olio di CBD fosse una potenziale cura.\nIn Brasile alcune fake news sostenevano che il cloroformio e un farmaco a base di etere \"lol\u00f3\" curassero il virus.\nAnche il metanolo, le foglie di betel bollite e l'alcol sono state spacciate per cure contro la COVID-19.\nIl famoso chef Pete Evans \u00e8 stato multato per aver affermato che un dispositivo chiamato BioCharger NG Subtle Energy Platform, del costo di 14.990 dollari, potesse curare il Coronavirus.\nIl cloruro di metilene, storicamente utilizzato come sverniciatore, veniva commercializzato su eBay come disinfettante per il Coronavirus. In precedenza era stato bandito dalla US Environmental Protection Agency a causa del rischio di asfissia durante l'uso.\nLa \"Andrographis paniculata\" \u00e8 stata venduta come in grado di rafforzare il sistema immunitario e alleviare i sintomi del Coronavirus da un sito web thailandese. Pakakrong Kwankao, capo del Centro di prova empirica presso il Chao Phraya Abhaibhubehjr Hospital, e Richard Brown, responsabile del programma per le emergenze sanitarie e la resistenza antimicrobica presso l'Organizzazione mondiale della sanit\u00e0 (OMS) in Thailandia, hanno affermato che non c'erano prove a sostegno di queste affermazioni.\nNelle Filippine la linfa delle \"Tinospora crispa\" (Makabuhay) \u00e8 stata spacciata come un antibiotico contro il Coronavirus quando usato come collirio; \u00e8 stato anche affermato che il Coronavirus proviene dalla pelle e arriva fino agli occhi. Jaime Purificacion dell'Istituto di medicina erboristica dell'Universit\u00e0 delle Filippine ha affermato che mentre c'erano prove del Makabuhay come trattamento per la scabbia, non c'erano prove che fosse utile per il trattamento del Coronavirus e nessuna prova che mettere la linfa negli occhi fosse sicuro. Ha fortemente sconsigliato di mettere la linfa delle piante negli occhi, dicendo che potrebbe essere pericoloso. L'OMS ha affermato che gli antibiotici non uccidono il Coronavirus, poich\u00e9 uccidono i batteri, non i virus.\nAssunzione di cocaina.\nUna notizia diffusasi riguarda l'assunzione della cocaina per via nasale come rimedio per la COVID-19, poich\u00e9 in questo modo le narici sarebbero state sterilizzate dal virus. In risposta, il Ministro della solidariet\u00e0 e della salute francese Olivier V\u00e9ran ha negato la veridicit\u00e0 della questione, e ha invece dichiarato che \u00e8 una droga nociva. Anche l'OMS ha confermato l'infondatezza del mito.\nPlasma iperimmune.\nSui social \u00e8 stata diffusa la notizia che il plasma iperimmune dei guariti fosse la cura definitiva per la COVID-19, ma che vi fosse un complotto per impedirne l'utilizzo, per interessi economici legati alla vendita di un futuro vaccino.\nDa novembre 2020 alcuni studi scientifici sembrano mostrare che l'utilizzo di plasma iperimmune nei pazienti con forme gravi di COVID-19 non ha effetto clinicamente rilevante.\nCure alternative.\nIn diversi blog che promuovono i preparati omeopatici si sostiene una indimostrata correlazione tra questi e il calo dei morti per COVID-19 nello Stato indiano del Kerala.\nIl trattamento omeopatico \"Arsenicum album\" \u00e8 stato erroneamente descritto come utile per prevenire la COVID-19.\n\u00c8 stato sostenuto erroneamente che il farmaco omeopatico Anti CD 13 potesse combattere la COVID-19.\n\u00c8 stato erroneamente sostenuto sul web che l'aglio potesse combattere la COVID-19.\nVari rivenditori hanno commercializzato prodotti a base di erbe e oli essenziali, dichiarati fraudolenti, per curare o prevenire la COVID-19.\nSyahrul Yasin Limpo, ministro indonesiano dell'Agricoltura, e Terawan Agus Putranto, ministro indonesiano della Sanit\u00e0, hanno sostenuto che una particolare collana all'eucalipto sia in grado di uccidere il virus. Yohanes Wibowo, scienziato indonesiano, ha dichiarato la tesi priva di fondamento.\nAlcuni e-commerce hanno spacciato l'olio di origano come cura per il virus; a marzo 2020 su Twitter \u00e8 comparsa una notizia falsa su una cura a base di kiwi e compresse di vitamina C.\n\u00c8 stato erroneamente sostenuto sul web che la curcuma e lo zenzero potessero combattere la COVID-19 cos\u00ec come anche il mango, il durian, il limone e le cipolle. Anche i peperoncini piccanti, il succo di zucca amara e le foglie di neem (\"Azadirachta indica)\" sono stati spacciati come possibile cura.\nSi diffuse sul web la falsa idea che il t\u00e8 fosse efficace contro la COVID-19, secondo cui dal momento che il t\u00e8 conteneva gli stimolanti metilxantina, teobromina e teofillina fosse in grado di scongiurare il virus. Queste affermazioni sono state erroneamente attribuite al dottor Li Wenliang. Il t\u00e8 al finocchio (presumibilmente simile al medicinale Tamiflu, inefficace contro la COVID-19, secondo una falsa e-mail attribuita a un direttore d'ospedale) \u00e8 stato descritto come cura contro il virus in Brasile.\nL'affermazione che il gelato curerebbe la COVID-19 \u00e8 stata erroneamente attribuita all'UNICEF, che ha subito smentito.\nFare sei respiri profondi e poi tossire mentre si copre la bocca \u00e8 stato fatto falsamente circolare come trattamento per l'infezione da COVID-19 nei social media, anche da celebrit\u00e0 come J. K. Rowling.\nIn Iraq circolavano voci che la societ\u00e0 farmaceutica irachena PiONEER Co. avesse scoperto un trattamento per la COVID-19. Questi rapporti erano vagamente basati su una dichiarazione di PiONEER, che menzionava idrossiclorochina solfato, azitromicina e zitroneer e ha detto che avrebbe cercato di rendere disponibili questi farmaci gratuitamente. La dichiarazione non affermava che questi farmaci potessero curare la COVID-19. La societ\u00e0 in seguito ha chiarito di non aver tentato di trovare una cura per la COVID-19 e ha criticato i media per aver diffuso rapporti imprecisi e disinformazione. Due giorni dopo, \u00e8 stata riportata un'altra falsa notizia secondo cui Samaraa, un'altra azienda farmaceutica irachena, aveva trovato una cura.\n\u00c8 stato anche affermato online che un libro di testo indiano del 1987 elencasse l'aspirina, gli antistaminici e lo spray nasale come trattamenti per la COVID-19 gi\u00e0 trentadue anni prima della comparsa del virus. Il libro di testo in realt\u00e0 parlava dei coronavirus in generale, che sono una famiglia di virus molto ampia, e non nello specifico della COVID-19.\nNell'aprile 2020 si diffusero false affermazioni secondo cui un'iniezione antivirale era stata approvata come cura per la COVID-19 nelle Filippine. I divulgatori di queste affermazioni ricevettero un ordine di cessazione dalla FDA filippina, che ribad\u00ec la necessit\u00e0 di testare i trattamenti per essere certi che fossero sicuri. La FDA disse di non aver nemmeno ricevuto la domanda per registrare il trattamento. L'agenzia ha poi proibito l'uso del farmaco non testato e la clinica che lo promuoveva illegalmente ha successivamente chiuso.\nNel giugno 2020, l'Agenzia per la protezione ambientale degli Stati Uniti ha emesso ordini di stop alle vendite ad Amazon.com ed eBay riguardo a beni di terze parti che affermavano falsamente di curare la COVID-19, minacciando multe fino a 20.288 dollari per ogni vendita, anche dopo che entrambe le societ\u00e0 avevano provato a rimuovere tali prodotti.\nI sostenitori della medicina alternativa Joseph Mercola e Thomas Levy hanno falsamente affermato che l'inalazione di una soluzione di perossido di idrogeno allo 0,5-3% utilizzando un nebulizzatore potrebbe prevenire o curare la COVID-19.\nUna ricetta creata da una coppia italiana a base di integratori che promettevano fosse in grado di curare la COVID-19 (il presunto \u00abprotocollo medico\u00bb di \"Citozeatec\") \u00e8 stata sequestrata e dichiarata inefficace.\nMetodi religiosi e magici.\nI politici indiani Swami Chakrapani e Suman Haripriya hanno affermato che bere urina di mucca e applicare sterco di vacca sul corpo potrebbe curare la COVID-19. Il Dr. Shailendra Saxena della Indian Virological Society ha affermato che non ci sono prove che l'urina di vacca abbia alcun effetto antivirale e che lo sterco di vacca potrebbe trasmettere malattie zoonotiche agli esseri umani. Ad esempio la Giardiasi, l'E. Coli, la salmonellosi e la tubercolosi possono essere trasmesse attraverso la materia fecale bovina.\nIl consumo di urina di cammello come curativo contro il Coronavirus \u00e8 stato raccomandato in Medio Oriente. L'OMS ha dichiarato che non dovrebbe essere bevuta, al fine di evitare di contrarre la COVID-19 correlato alla sindrome respiratoria del Medio Oriente (MERS-CoV).\n\"Happy Science\", un gruppo religioso segreto, vende falsi \"vaccini spirituali\" per prevenire e curare COVID-19, pubblicizza benedizioni legate al virus a tassi da 100 a oltre 400 dollari e vende DVD e CD a tema COVID-19 delle conferenze di Ryuho Okawa (un ex agente di cambio che il gruppo ritiene essere l'attuale incarnazione della divinit\u00e0 suprema).\nL'agenzia di stampa IRNA ha riferito che Abbas Tabrizian, che ha spesso promosso i suoi rimedi come medicina profetica in opposizione alla medicina standard, ha affermato che COVID-19 \u00e8 la vendetta di Dio contro coloro che lo avevano infastidito. Un mandato d'arresto \u00e8 stato emesso per Morteza Kohansal, un seguace di Abbas Tabrizian, che ha visitato la sezione COVID-19 di un ospedale in Iran senza indossare indumenti protettivi e ha applicato quello che ha descritto come il \"profumo del profeta\" ai pazienti colpiti. L'uso della medicina profetica ha indotto alcuni religiosi iraniani a ritardare il trattamento medico standard. L'ayatollah Hashem Bathaie Golpayegani ha annunciato di essersi curato da COVID-19 tre settimane prima di essere ricoverato in ospedale. Mor\u00ec due giorni dopo.\nAlcuni estremisti religiosi in Iran hanno sostenuto che le persone visitino i santuari per essere curati e si sono opposti alla chiusura dei luoghi di pellegrinaggio da parte del governo.\nSecondo una ricerca condotta da Ipsos, l'82% delle persone in Pakistan crede che eseguire wudu o abluzioni cinque volte al giorno li protegger\u00e0 dal contrarre la COVID-19. Il 67% degli intervistati credeva che il jamaat (una preghiera della congregazione) non potesse diventare una fonte di infezione e il 48% delle persone credeva che stringere la mano non possa infettare nessuno.\nVaccini contro infezioni da virus SARS-CoV-2 o contro malattia COVID-19 da esso provocata.\nIn data 15 maggio 2021 l'istituto superiore di sanit\u00e0 ha pubblicato un report sulla riduzione di diagnosi, ricoveri e decessi tra i vaccinati contro la COVID-19. Sia il titolo che le note sintetiche, sostituendo il termine \"infezione\" a quello \"diagnosi\", alimentano la supposizione non comprovata dell'efficacia dei vaccini ai fini della effettiva prevenzione delle infezioni asintomatiche da SARS-CoV-2 e quindi della circolazione del contagio, presupposto sia scientifico che legislativo delle campagne vaccinali in essere. Nessuna valutazione \u00e8 riportata nello studio sul fatto che i noti protocolli di diagnosi prevedano normalmente l'effettuazione dei tamponi diagnostici solo in seguito al manifestarsi di sintomi.\nSul web sono presenti \"fake news\" sui vaccini anti-COVID-19 sviluppati dalle aziende Pfizer e Moderna. Su Whatsapp \u00e8 circolato un messaggio fasullo di un presunto volontario che si sarebbe fatto vaccinare come cavia di un vaccino russo e un altro su 15 alunni di una scuola elementare falsamente fatti passare per cavie di un vaccino sperimentale; \u00e8 diventata virale sul web una falsa notizia che riguardava 5 presunti morti in Ucraina a causa di vaccini testati su 15 persone usate come cavie.\nIl vaccino Vaxzevria contro la COVID 19 prodotto da AstraZeneca fu al centro di un caso mediatico per alcuni decessi avvenuti in seguito alla sua somministrazione ed alcune presunte reazioni avverse, citate dal mondo antivaccinista come presunta prova della pericolosit\u00e0 dei vaccini. Non \u00e8 stato tuttavia trovato nesso di causalit\u00e0 tra i decessi avvenuti e la vaccinazione.\nSul web alcuni, tra cui Gianluigi Nuzzi, hanno sollevato dubbi riguardo a efficacia e sicurezza del vaccino poich\u00e9 ritengono paradossale che in 30 anni non si sia riusciti a trovare nessun vaccino contro l'HIV e in un solo anno sia stato realizzato quello per la COVID-19: questi dubbi sono scientificamente risolvibili in quanto si tratta di due virus molto diversi, dal momento che l'AIDS colpisce il sistema immunitario compromettendolo, pertanto risulta estremamente difficile sviluppare un vaccino, e muta molto pi\u00f9 spesso rispetto al SARS-Cov-2. Gli scettici sostengono che il vaccino sia stato creato \"di fretta\" per far guadagnare prima possibile le case farmaceutiche, pertanto non sarebbe sicuro. Anche l'ISS ha smentito questa teoria. Inoltre, come specificato dall'EMA (Agenzia Europea per i Medicinali), i tempi di approvazione dei vaccini Pfizer e Moderna sono stati minori rispetto ad altri perch\u00e9 per trovare fondi sufficienti sono state subito coinvolte pi\u00f9 aziende e Universit\u00e0, ci sono state minori difficolt\u00e0 nel trovare volontari rispetto a ricerche meno conosciute, non sono stati necessari studi su colture cellulari ed erano gi\u00e0 stati fatti studi su SARS e MERS.\nNonostante queste rassicurazioni, i risultati di una ricerca dell'EngageMinds HUB dell'Universit\u00e0 Cattolica fatta ad ottobre 2020 mostrarono che un italiano su due aveva dei grossi dubbi sul vaccino anti-COVID-19.\nIn diversi articoli sul web viene posta la questione etica sull'uso dei feti per produrre vaccini, dibattito aperto dai movimenti antivaccinisti, gi\u00e0 molto prima dell'arrivo della COVID-19 riguardo ai vaccini contro altre malattie.\nL'ISS ha smentito alcune notizie false sulla sicurezza ed efficacia dei due vaccini disponibili contro la COVID-19. Sui social circola un video falso sulla presunta morte a causa del vaccino di un'infermiera dell'Alabama. \u00c8 diventato virale sul web un post che sostiene erroneamente che il vaccino Pfizer avrebbe reso disabili 3000 persone in 5 giorni.\nUna volta nati i vaccini contro la Covid 19 sono state ipotizzate molte cure alternative alla vaccinazione, tra cui le cosiddette \"cure domiciliari\", tuttavia prive di validit\u00e0 scientifiche. Anche Giuseppe di Bella (figlio del professor Luigi Di Bella) ha illustrato su Telecolor e \"Radio Radio Tv\" una terapia inventata dal padre alternativa ai vaccini contro la Covid 19 di cui non \u00e8 stata dimostrata alcuna efficacia.\n\u00c8 stata smentita la credenza che il vaccino anti-COVID-19 o il virus stesso potessero essere causa di infertilit\u00e0. Sono state smentite diverse false notizie secondo cui i vaccini sarebbero pericolosi perch\u00e9 modificherebbero il DNA dei vaccinati; \u00e8 stato addirittura sostenuto che il vaccino italo-inglese di AstraZeneca trasformasse i vaccinati in scimmie. Circola anche la \"fake news\" che il vaccino Pfizer causerebbe la paralisi di Bell.\nAlcuni vaccini fasulli si trovano in vendita sul mercato nero nel dark web.\n\u00c8 stata smentita la notizia riportata da LAV apparsa su Twitter che i nuovi vaccini non sarebbero stati creati attuando la sperimentazione animale.\nSu Facebook un post ampiamente condiviso affermava nell'aprile 2020 che sette bambini senegalesi erano morti perch\u00e9 avevano ricevuto un vaccino per COVID-19, quando in tale periodo nessun vaccino contro la malattia era ancora stato sintetizzato.\n\u00c8 stato sostenuto erroneamente che Andrea Russi, consigliere comunale di Torino del Movimento 5 Stelle e tecnico radiologo dell'Ospedale San Luigi di Orbassano, fosse andato in coma dopo essersi vaccinato con il preparato Pfizer.\nUn volontario della sperimentazione sul vaccino sviluppato da AstraZeneca \u00e8 morto in Brasile per la COVID-19 e alcune notizie false riportarono che fosse morto a causa del vaccino.\nCircol\u00f2 sul web la notizia falsa di un'infermiera positiva al virus della COVID-19 anche dopo essere stata vaccinata. L'infermiera in questione, un'operatrice del sistema sanitario spagnolo, non era stata vaccinata, ma stava solo somministrando il vaccino.\nAltre false notizie sulla inefficacia del vaccino sono circolate dopo che Antonella Franco, direttrice del reparto Malattie Infettive dell'ospedale Umberto I, fu trovata positiva anche dopo il vaccino, cos\u00ec come 240 positivi vennero trovati in Israele subito dopo il vaccino. Tuttavia lei dichiar\u00f2 che il vaccino in certi casi non impedisce al virus di contagiare ma evita comunque danni gravi che il virus potrebbe causare senza il vaccino. Inoltre il virologo Roberto Burioni afferm\u00f2 che il vaccino non pu\u00f2 proteggere prima dei 14 giorni dalla somministrazione, cos\u00ec come sostenuto da altri esperti.\nVenne diffusa una falsa immagine di un vaccino Pfizer \"Made in China\". Si trattava in realt\u00e0 di un montaggio a scopo umoristico creato e ri-condiviso spacciandolo per vero.\n\u00c8 stato sostenuto erroneamente che padre John M. Fields, sacerdote della Pennsylvania noto per essere uno dei primi volontari del vaccino Moderna, fosse morto a causa del vaccino stesso.\nVenne diffusa la falsa notizia della morte di Elisa Granato, la prima volontaria per il vaccino.\nSecondo Peter Doshi, editore associato del \"British Medical Journal\" su cui ha scritto un articolo di commento (ripreso da molti organi d'informazione) non basato su dati ma su sue opinioni, l'efficacia dei vaccini Moderna e Pfizer sarebbe di molto inferiore a quella dichiarata. La scienziata Annamaria Colao ha criticato l'editoriale di Doshi ritenendolo infondato.\nLa notizia di alcune morti avvenute dopo le vaccinazioni in Norvegia fece il giro del mondo. Il Data Analyst Alberto Greco sostenne l'infondatezza della correlazione.\nUso della mascherina.\nNel marzo 2020 si \u00e8 tenuta in Francia una manifestazione di persone vestite da Puffi che, pur non essendo di natura negazionista, ha scatenato polemiche per il mancato rispetto delle norme di distanziamento e dell'uso della mascherina.\nSul web sono diventate virali \"fake news\" su presunti danni che farebbe all'organismo l'indossare la mascherina contro il contagio come il cancro e l'infarto che sono state ampiamente smentite.\nAl contrario da quanto sostenuto da alcune \"fake news\" riguardo ai presunti danni che le mascherine farebbero trattenendo la CO2, intrappolano l'anidride carbonica e rovinando la pelle, uno studio pubblicato sulla rivista dell'American Thoracic Society ha smentito e la Societ\u00e0 Italiana di Dermatologia Medica, Chirurgica, Estetica e delle Malattie Sessualmente Trasmesse ha dichiarato che chi soffre di acne, rosacea o altre malattie della cute pu\u00f2 indossare la mascherina protettiva senza rischiare fastidi o peggioramenti.\nSi \u00e8 diffuso su Facebook un falso testo che invita le persone a non usare le mascherine perch\u00e9 si rischierebbe di andare in alcalosi e lo svenimento.\nTramite l'errata traduzione di un articolo apparso sul \"New England Journal of Medicine\" \u00e8 stato erroneamente sostenuto che le mascherine siano inefficaci.\n\u00c8 stato pubblicato un post su Facebook da una dottoressa italiana che sosteneva che, in Germania, un bimbo si sarebbe sentito male a causa di un eccesso di anidride carbonica causato dalla mascherina che indossava; a smentire, tramite Twitter, \u00e8 stata la Polizia della Bassa Franconia.\nHa scatenato allarmismo un servizio del \"TGR Veneto\" riguardo ad una analisi su diversi lotti di mascherine chirurgiche sequestrate dalla Guardia di Finanza di Padova dove sarebbero state trovate fino a 2000 parti per milione (ppm) di biossido di titanio, una sostanza che la Francia ha messo al bando, ma ritenuta sicura nel resto dell'Unione europea. In realt\u00e0 i finanzieri non hanno sequestrato i lotti per via della biossido ma per mancata documentazione. Inoltre il biossido di titanio contenuto nelle mascherine \u00e8 in quantit\u00e0 irrisoria e non dannosa, infatti lo si usa nei medicinali, nel cibo, nei dentifrici, senza che mai ci siano state segnalazioni da parte dello IARC.\nIn alcuni esercizi commerciali statunitensi sono stati affissi dei cartelli contro l'uso della mascherina e il distanziamento sociale. In Florida un gruppo di manifestanti \"no mask\" \u00e8 entrato in un esercizio Target per mettere in scena una protesta.\"\"\n\u00c8 stato erroneamente sostenuto che per evitare il contagio gli uomini non dovessero portare la barba, per un'errata interpretazione di una infografica del \"Centers for Disease Control and Prevention\", che mostrava come indossare correttamente la mascherina sul luogo di lavoro.\nVenne diffusa online una falsa notizia secondo cui 10 bambini sarebbero stati ricoverati a Vienna per un'infezione fungina dovuta alla mascherina.\nOltre 34.000 mascherine chirurgiche contraffatte, pubblicizzate come prevenzione della COVID-19, sono state sequestrate da Europol nel marzo 2020.\nL'Operazione Pangea, lanciata dall'Interpol, ha sequestrato mascherine contraffatte, disinfettanti per le mani scadenti e farmaci antivirali non autorizzati in oltre 90 paesi, provocando l'arresto di 121 persone.\nDichiarazioni controverse.\nMedici e scienziati.\nAndrew Wakefield ha sostenuto che la COVID-19 sarebbe una bufala e nessuno dovrebbe vaccinarsi.\nIl medico Giulio Tarro ha sostenuto che non si tratta di un'emergenza e che gli asintomatici non sono contagiosi.\nL'imprenditore, ingegnere e scienziato indo-americano Shiva Ayyadurai ha assunto posizioni complottiste e negazioniste.\nI teorici della cospirazione Judy Mikovits e Rashid Buttar hanno girato due video intitolati \"Plandemic\", prodotti da Mikki Willis, dove promuovono disinformazione sulla pandemia COVID-19. Il primo video \u00e8 diventato virale, diventando uno dei pezzi pi\u00f9 diffusi di disinformazione sul COVID-19. \u00c8 stato presto rimosso da pi\u00f9 piattaforme.\nLa dottoressa americana Stella Immanuel, gi\u00e0 nota per affermazioni pseudoscientifiche, sostenne che si possono curare i pazienti di COVID-19 con l\u2019idrossiclorochina. Essa ricevette apprezzamenti e sostegno da Donald Trump che condivise questa sua teoria. Anche il professor Luigi Cavanna (primario di Oncologia di Piacenza) e Matteo Salvini sostennero l'uso di questo farmaco per la cura della COVID-19 scatenando polemiche.\nPolitici.\nTra i leader politici considerati negazionisti all'inizio della pandemia vi sono Donald Trump, Jair Bolsonaro, Boris Johnson, Aljaksandr Luka\u0161\u0117nka, Jeanc-Claude Karerwa Ndenzako.\nCarlo Maria Vigan\u00f2, arcivescovo ed ex ambasciatore del Vaticano negli Stati Uniti, ha sostenuto che il virus \u00e8 un complotto contro Donald Trump.\nMatteo Salvini, segretario del partito politico italiano della Lega Nord, a giugno 2020 ha dichiarato \"\"Perch\u00e9 dovrebbe esserci una seconda ondata? Inutile continuare a terrorizzare le persone\". Salvini poi ha dichiarato nel luglio 2020, durante la partecipazione senza mascherina a un convegno critico riguardo alle misure anti-COVID-19 insieme a Vittorio Sgarbi, \u00ab\"La mascherina non ce l'ho e non me la metto\u00bb\".\nIl presidente degli Stati Uniti Donald Trump ha sostenuto erroneamente che la COVID-19 faccia meno vittime della comune influenza.\nAngelo Ciocca, eurodeputato della Lega Nord, ha scatenato polemiche dichiarando: \"La Lombardia, \u00e8 un dato di fatto, \u00e8 il motore di tutto il Paese. Quindi se si ammala un lombardo vale di pi\u00f9 che se si ammala una persona di un'altra parte d'Italia. S\u00ec, \u00e8 un dato di fatto. Se si ammala un lombardo, economicamente, da imprenditori, vale di pi\u00f9 rispetto a un laziale\"\".\nIl movimento dei \"Gilet arancioni\" fondato e guidato dall'ex generale dei Carabinieri Antonio Pappalardo ha organizzato alcune manifestazioni negazioniste.\nHanno espresso dichiarazioni contro la pericolosit\u00e0 del virus anche il consigliere della Regione Lazio Davide Barillari, la deputata ex Movimento Cinque Stelle Sara Cunial, Giorgia Meloni e Alessandro Meluzzi.\nIl presidente del Brasile Jair Bolsonaro \u00e8 stato criticato per affermazioni ironiche e contrarie al vaccino Pfizer.\nIl commissario per la sanit\u00e0 calabrese Giuseppe Zuccatelli si \u00e8 dimesso nel novembre 2020 in seguito ad affermazioni sull'inutilit\u00e0 delle mascherine fatte tempo prima in un video finito in rete.\nIl politico e imprenditore statunitense Herman Cain si \u00e8 dichiarato \"no mask\" poco prima di morire proprio di COVID-19.\nIl 29 febbraio 2020, a seguito dell'isolamento di un ceppo virale detto \"italiano\" da parte del laboratorio dell'Ospedale Sacco di Milano, Vincenzo D'Anna scaten\u00f2 polemiche per alcune dichiarazioni tra cui \" [...] \"Quest'ultimo [il virus della COVID-19] poco pi\u00f9 che un virus para-influenzale. [...] Ne escono male le istituzioni sanitarie statali troppi asservite al conformismo, il silenzio di migliaia di scienziati, ricercatori ed accademici\".\"\nIn un video sul web Dolores Cahill, presidente del partito politico irlandese di estrema destra \"Irish Freedom Party\"e, esprime una serie di affermazioni infondate che mettono in relazione i vaccini antinfluenzali alla COVID-19 dei cani e scoraggiano il distanziamento sociale, poich\u00e9 a suo dire solo attraverso i contatti sociali la popolazione sarebbe in grado di immunizzarsi.\nAlcune figure conservatrici negli Stati Uniti, come Richard Epstein, minimizzarono la portata della pandemia dicendo che fosse parte di uno sforzo per danneggiare il presidente Trump.\nNel dicembre 2020, il politico americano Ron Johnson ha utilizzato un'audizione al Senato per promuovere teorie indimostrate sulla COVID-19. Tra i testimoni c'era Pierre Kory, un medico polmonare e di terapia intensiva, che erroneamente descrisse l'ivermectina come \"miracolosa\" contro COVID-19. Le riprese video delle sue dichiarazioni sono diventate virali sui social media, ricevendo oltre un milione di visualizzazioni. Anche David Gorski ha sostenuto questa infondata teoria.\nAlcuni sostenitori di QAnon, tra cui Jordan Sather, hanno promosso i gargarismi \"Miracle Mineral Supplement\" (in realt\u00e0 il biossido di cloro, una sostanza chimica utilizzata da alcune industrie come candeggina che pu\u00f2 causare reazioni pericolose per la vita e persino la morte) come un modo per prevenire o curare la malattia. La Food and Drug Administration ha avvertito pi\u00f9 volte che bere MMS \u00e8 pericoloso.\nGianfranco Librandi, politico lombardo di origini meridionali, sceten\u00f2 polemiche per la frase \"Noi calabresi resistiamo meglio al virus perch\u00e9 siamo africani bianchi\".\nIl Comune di Bergamo querel\u00f2 la consigliera leghista Eleonora Leoncini, che disse di ritenere una fake news la notizia secondo cui vi erano molti camion che portavano via le bare con i morti di COVID-19 da Bergamo.\nIn Olanda \u00e8 stato fondato il movimento negazionista Viruswaanzin, per iniziativa di Willem Engel.\nPersonaggi famosi.\nI musicisti Ian Brown e Van Morrison hanno criticato le misure anti-COVID-19 e pubblicato brani contro il lockdown; Brown ha anche sostenuto che la pandemia \u00e8 stata \"pianificata e progettata per renderci schiavi digitali\".\nL'Associazione Patto Trasversale per la Scienza ha denunciato il ricercatore Stefano Montanari per alcune dichiarazioni complottiste rilasciate in un'intervista a ByoBlu e Vittorio Sgarbi per alcune dichiarazioni negazioniste in un video su YouTube.\nMadonna nel 2020 ha pubblicato un video su Instagram (poi censurato dallo stesso social media) in cui si vedevano una serie di medici che promuovevano l'uso dell'idrossiclorochina contro la COVID-19 (pratica poi dichiarata inefficace) accompagnato da una didascalia in cui la cantante sosteneva che il vaccino \u00ab\u00e8 disponibile da mesi, ma c\u2019\u00e8 qualcuno che lo tiene nascosto per arricchirsi\u00bb. Tuttavia l'artista ha cambiato idea nel 2021 e si \u00e8 vaccinata. \nIl tennista Novak Djokovic si \u00e8 detto contrario all'obbligatoriet\u00e0 di un futuro vaccino contro il Coronavirus e ha suscitato polemiche per il mancato rispetto del distanziamento sociale e per lo scarso utilizzo dei dispositivi di protezione durante un torneo di beneficenza.\nL'imprenditore Elon Musk ha espresso dichiarazioni contrarie alle misure di restrizione e che minimizzano la pericolosit\u00e0 della COVID-19 ed ha falsamente affermato che \"I bambini sono essenzialmente immuni\". Inoltre ha dichiarato di essere contrario al vaccino contro la COVID-19.\nDomenico Guzzini, presidente di Confindustria Macerata, si \u00e8 dimesso per la frase \"Le persone sono stanche e vorrebbero venirne fuori, anche se qualcuno morir\u00e0 pazienza\".\nIl filosofo e professore universitario Paolo Becchi ha affermato \"L\u2019avete ora capito che il virus \u00e8 solo il cavallo di Troia per cambiare le nostre vite?\"\nIl cantante Andrea Bocelli ha sostenuto affermazioni contrarie al lock-down, per le quali ha poi pubblicamente chiesto scusa.\nIl cantante Miguel Bos\u00e9 \u00e8 stato bloccato temporaneamente dal social Twitter per aver diffuso dichiarazioni e fake news negazioniste.\nNell'agosto 2020 Thomas Berthold era presente alla protesta organizzata dall'associazione \u00abIniziative Querdenken\u00bb (iniziativa pensiero trasversale) e ha tenuto un discorso a Stoccarda nel quale ha chiesto al governo di ritirare le misure anti-COVID-19.\nIl film negazionista \"\"Hold Up\", realizzato da Pierre Barn\u00e9rias, che sposa la tesi secondo cui la COVID-19 sia un complotto organizzato dal governo e dai media \u00e8 uscito in Francia nel novembre 2020. \u00c8 stato sostenuto anche da Sophie Marceau e Juliette Binoche, la quale ha affermato \"\u00abSono operazioni organizzate da gruppi finanziari internazionali (principalmente americani), da tempo. Sono dei manipolatori (e non lo dico per paranoia!): i vaccini che stanno preparando ne fanno parte. Mettere a tutti un chip sotto la pelle: no! No alle operazioni di Bill Gates, no al 5G\u00bb\". \nLa soubrette Heater Parisi ha scatenato polemiche dopo la dichiarazione su Instagram \"Io e la mia famiglia non faremo il vaccino perch\u00e9 \u00e8 fuori di dubbio che si tratta di un vaccino sperimentale di cui non si hanno avuto modo di vedere gli effetti nel breve, nel medio e nel lungo periodo\"\". \nL'attrice Eleonora Brigliadori ha scatenato polemiche per dichiarazioni contro il vaccino anti-COVID-19.\nIl cantautore Noel Gallagher si \u00e8 dichiarato contrario all'uso della mascherina.\nL'attore italiano Massimo Boldi ha scatenato polemiche per aver scritto sui social \"Il popolo ha paura, teme la fine di un mondo a loro perfetto cos\u00ec come l\u2019hanno conosciuto, non vogliono tapparsi la bocca con mascherine da Pecos Bill\". \nL'attore Enrico Montesano ha sostenuto che la mascherina come protezione contro il diffondersi del virus \u00e8 \"\"inutile e dannosa\".\"\nSono state falsamente attribuite sui social alcune frasi sgradevoli sulla COVID-19 a Enrico Mentana ed Enrico Rossi.\nIl dietologo Adriano Panzironi ha sostenuto teorie sulle vitamine C e D, e l'Agcom ha bloccato per 6 mesi due canali TV che trasmettevano le sue teorie alimentari (il canale 880 SAT e il canale 61 DTT) per aver \"messo in pericolo la salute degli utenti\".\nL'attrice Kirstie Alley \u00e8 stata accusata dalla CNN di minimizzare la pandemia di COVID-19 dopo che lei aveva criticato l'emittente di indurre le persone a \"vivere nel terrore\".\nIn un'intervista a Telecolor Giuseppe Di Bella ha sostenuto senza basi scientifiche che la clorochina, il metodo inventato dal padre Luigi Di Bella e il lisozima siano efficaci contro la COVID-19. Inoltre ha affermato \u201c\"280 milioni degli italiani per un vaccino inutile alla prima mutazione del virus\"\u201d.\nNel febbraio 2020, il televangelista Jim Bakker ha promosso una soluzione di argento colloidale, venduta sul suo sito web, come rimedio per la COVID-19. La naturopata Sherrill Sellman, ospite del suo programma, ha affermato falsamente che \"\"non \u00e8 stato testato su questo ceppo di Coronavirus, ma \u00e8 stato testato su altri ceppi di coronavirus ed \u00e8 stato in grado di eliminarlo entro 12 ore\". La Food and Drug Administration degli Stati Uniti e l'ufficio del Procuratore generale di New York emanarono ordini di cessazione e desistenza contro Bakker, che fu citato in giudizio dallo stato del Missouri.\nIl guru dello yoga Ramdev ha affermato che si pu\u00f2 curare la COVID-19 versando olio di senape nel naso e facendo fluire il virus nello stomaco dove verrebbe distrutto dall'acido gastrico. Ha anche affermato che se una persona trattiene il respiro per un minuto, significa che non soffre di alcun tipo di COVID-19, sintomatico o asintomatico. Entrambe queste affermazioni sono state ritenute false.\nIl telepredicatore Kenneth Copeland ha falsamente affermato su Victory Channel durante un programma chiamato \"Standing Against Coronavirus\"\" che potesse curare i telespettatori malati di COVID-19 direttamente dallo studio televisivo toccando lo schermo.\nLa cantante e conduttrice televisiva Iva Zanicchi dichiar\u00f2 che il governo italiano sapeva gi\u00e0 a settembre 2019 dell'arrivo della COVID-19.\nL'attore Luca Barbareschi afferm\u00f2: \u201c\"I numeri sul Covid non tornano. E il vero vincitore della pandemia sar\u00e0 Big Pharma\"\u201d.\nHa scatenato polemiche la dichiarazione di Guido Bertolaso, ex capo della Protezione Civile italiana, in un'intervista a \"Libero\": \u00abUn ospedale con 100 malati di Covid in reparto riceve dalla propria Regione, e quindi dallo Stato, 200.000 euro quotidiani\u00bb.\nIl televangelista Pat Robertson e il Patriarca Filaret affermarono che l'aborto e il matrimonio omosessuale fossero in parte responsabili della COVID-19 in quanto esso sarebbe un \"castigo divino\" contro queste due leggi presenti in gran parte del mondo.\nLa modella Elle Macpherson, compagna di Andrew Wakefield, dichiar\u00f2 a proposito del vaccino contro la COVID-19 che \u00abNon vaccinarsi \u00e8 sacro e divino\u00bb scatenando polemiche.\nMassimo Cacciari e Carlo Freccero sostennero che la situazione sanitaria fosse migliore rispetto a prima che scoppiasse la pandemia.\nL'autore Stefano Scoglio diede scalpore per aver esternato teorie negazioniste e antivacciniste pubblicando un libro intitolato \"Apandemia\"\nIn occasione della programmazione di una manifestazione negazionista svoltasi nel settembre 2020, vengono riportati gli annunci di una volont\u00e0 di parteciparvi di Alessandro Meluzzi (opinionista e psichiatra), Carlo Taormina (avvocato), Povia (cantautore), Diego Fusaro (filosofo) e Carlo Maria Vigan\u00f2 (arcivescovo secondo il quale il Covid sarebbe \"una punizione di Dio\"). Povia ha smentito dicendo di prendere le distanze dalle idee dei partecipanti alla manifestazione. \nLa scrittrice e medico Silvana De Mari defin\u00ec il Covid \"innocuo\" (dando la colpa delle morti ai medici) e il vaccino uno \"stupro farmacologico\" con \"regie occulte\"."}
{"id": "8454429", "revid": "123087818", "url": "https://it.wikipedia.org/wiki?curid=8454429", "title": "Partito Libertario (Canada)", "text": "Il Partito Libertario (o Libertariano) del Canada (francese: \"Parti Libertarien du Canada\") \u00e8 un partito politico federale canadese fondato nel 1973. Il partito sostiene i principi liberali classici e libertari. La missione del partito \u00e8 ridurre le dimensioni, la portata e i costi del governo. Le politiche che il partito sostiene includono la fine del proibizionismo sulle droghe, la fine della censura da parte del governo, la riduzione delle tasse, la protezione dei diritti relativi alle armi e il non-interventismo.\nStoria.\nIl maggior risultato nazionale del partito fu alle elezioni federali del 2015, quando ottenne 37.407 voti, equivalenti allo 0,2% nazionale e allo 0,9% nelle circoscrizioni in cui il partito si era candidato, classificandosi come 6\u00b0 partito canadese e primo tra quelli extraparlamentari.\nPartiti regionali.\nVi sono inoltre diversi partiti di orientamento libertario attivi in specifiche province canadesi, non obbligatoriamente collegati con il Partito Libertario federale.\nPartito Libertario della Columbia Britannica.\nIl Partito Libertario (o Libertariano) della Columbia Britannica \u00e8 un partito politico di orientamento liberale e libertario (come constatabile dai loro 7 principi), attivo dal 1986 in Columbia Britannica.\nHa raggiunto il suo massimo risultato alle elezioni del 2017 nella provincia canadese, ottenendo 7.838 voti (0,4%) e nessun seggio, con 30 candidati e classificandosi quinto partito provinciale.\nPartito Libertario dell'Ontario.\nIl Partito Libertario (o Libertariano) dell'Ontario \u00e8 un partito politico di orientamento liberale e libertario, attivo dal 1975 in Ontario.\nIl partito \u00e8 stato influenzato dal Partito Libertario statunitense e dai principi della Scuola austriaca. Ha raggiunto il suo massimo risultato alle elezioni in termini di voti nel 2018 (42.918) e in termini di percentuale nel 2014 (0,8%).\nManitoba First.\nManitoba First \u00e8 un partito politico di orientamento libertario di destra e liberista, nato nel 2016 con il nome di Partito del Manitoba e rappresentato nel parlamento regionale del Manitoba dal settembre 2018 al settembre 2019 da Steven Fletcher.\nIl partito sostiene diverse riduzioni della tassazione."}
{"id": "8454430", "revid": "1810027", "url": "https://it.wikipedia.org/wiki?curid=8454430", "title": "Palazzo De Rosa", "text": ""}
{"id": "8454432", "revid": "1314312", "url": "https://it.wikipedia.org/wiki?curid=8454432", "title": "Partito Libertario del Canada", "text": ""}
{"id": "8454433", "revid": "380453", "url": "https://it.wikipedia.org/wiki?curid=8454433", "title": "Supercoppa argentina 2019 (pallavolo)", "text": "La Supercoppa argentina 2019 si \u00e8 svolta il 24 ottobre 2019: al torneo hanno partecipato due squadre di club argentine e la vittoria finale \u00e8 andata per la prima volta al .\nRegolamento.\nLe squadre hanno disputato una gara unica."}
{"id": "8454434", "revid": "1314312", "url": "https://it.wikipedia.org/wiki?curid=8454434", "title": "Partito Libertariano (Canada)", "text": ""}
{"id": "8454436", "revid": "1314312", "url": "https://it.wikipedia.org/wiki?curid=8454436", "title": "Partito Libertariano del Canada", "text": ""}
{"id": "8454439", "revid": "123008377", "url": "https://it.wikipedia.org/wiki?curid=8454439", "title": "Coppa araba 1982", "text": "La Coppa araba 1982 (\u0643\u0623\u0633 \u0627\u0644\u0639\u0631\u0628 1982) sarebbe dovuta essere la quarta edizione della Coppa araba, competizione calcistica per nazionali organizzata dalla UAFA. La competizione si sarebbe dovuta disputare in Libano, ma fu abbandonata a causa dello scoppio della Guerra del Libano.\nLa UAFA organizz\u00f2 questa competizione dal 1963 al 2012 a cadenza variabile. Sebbene la competizione non sia stata ufficialmente cancellata, non ci pi\u00f9 eventi dal 2012: si sono avute in totale 9 edizioni pi\u00f9 2 edizioni annullate (l'edizione del 1982 a causa della Guerra del Libano, mentre quella del 2009 per mancanza di sponsor). Durante la lunga interruzione che si \u00e8 avuta tra il 1966 e il 1985, il torneo fu rimpiazzato (o rinominato) dalla Coppa della Palestina, di cui tre edizioni si giocarono negli anni '70. L'edizione del 1992 \u00e8 stata parte integrante dei giochi arabi disputati in Siria."}
{"id": "8454440", "revid": "686936", "url": "https://it.wikipedia.org/wiki?curid=8454440", "title": "Ron Gardin", "text": "Carriera.\nGardin al college gioc\u00f2 a football all'Universit\u00e0 dell'Arizona. Fu scelto dai Baltimore Colts nel corso del sesto giro (148\u00ba assoluto) del Draft NFL 1970. Nella sua stagione da rookie disput\u00f2 tutte le partite tranne una, andando a vincere il Super Bowl V contro i Dallas Cowboys per 16-13. L'anno seguente, dopo avere disputato una partita con i Colts, pass\u00f2 ai New England Patriots, con cui disput\u00f2 le ultime 8 partite in carriera, chiusa con 21 presenze e un touchdown segnato su ritorno di punt."}
{"id": "8454441", "revid": "767487", "url": "https://it.wikipedia.org/wiki?curid=8454441", "title": "Nika (cantante)", "text": "Biografia.\nNika \u00e8 salita alla ribalta alla fine del 2007 con il suo singolo di debutto \"Sanot vaan\", che ha raggiunto la 7\u00aa posizione della Suomen virallinen lista ed \u00e8 stato seguito da altri due singoli. Il 25 febbraio 2009 \u00e8 uscito il suo album di debutto, \"Lauluni mun\".\nNegli anni successivi ha lavorato prevalentemente come produttrice, realizzando l'album \"Medium\" del 2011 di Pyhimys, e come autrice, scrivendo canzoni per Jannika B e Jussu P\u00f6yh\u00f6sen."}
{"id": "8454443", "revid": "465169", "url": "https://it.wikipedia.org/wiki?curid=8454443", "title": "Anni Mattila", "text": ""}
{"id": "8454445", "revid": "31886", "url": "https://it.wikipedia.org/wiki?curid=8454445", "title": "Episodi di Soy Luna (prima stagione)", "text": "La prima stagione di \"Soy Luna\", in America Latina, \u00e8 stata divisa in due parti da 40 episodi, la prima \u00e8 andata in prima TV dal 14 marzo 2016 al 6 maggio 2016, la seconda dal 4 luglio 2016 al 26 agosto 2016. Invece, in Italia, \u00e8 stata divisa in tre parti, la prima da 40 episodi \u00e8 andata in onda dal 9 maggio 2016 al 1\u00ba luglio 2016, la seconda da 20 episodi \u00e8 andata in onda dal 10 ottobre 2016 al 4 novembre 2016 e infine la terza da altri 20 episodi \u00e8 andata in onda dal 9 gennaio 2017 al 3 febbraio 2017."}
{"id": "8454447", "revid": "287204", "url": "https://it.wikipedia.org/wiki?curid=8454447", "title": "Pallamano ai Giochi della XXIII Olimpiade - Torneo femminile", "text": "Il torneo femminile di pallamano ai Giochi della XXIII Olimpiade si \u00e8 svolto dal 1\u00ba al 9 agosto 1984 ed \u00e8 stato ospitato dalla Titan Gymnasium dell'universit\u00e0 statale della California a Fullerton.\nLa medaglia d'oro \u00e8 stata vinta per la prima volta dalla , che si \u00e8 classificata al primo posto nel girone unico, col quale \u00e8 stato organizzato il torneo. La medaglia d'argento \u00e8 andata alla , seconda classificata, e la medaglia di bronzo alla , terza classificata.\nA causa del boicottaggio dei Giochi attuato dai Paesi del blocco orientale come risposta al boicottaggio dei Giochi di Mosca 1980 di molti Paesi del blocco occidentale, tre delle migliori quattro nazionali del campionato mondiale 1982 non parteciparono al torneo olimpico, sebbene qualificate. A Jugoslavia, terza classificata al campionato mondiale, e si aggiunsero la Corea del Sud, la e l', in sostituzione delle tre rinunciatarie.\nLa vinse il girone a punteggio pieno, sconfiggendo tutte le altre squadre. Risult\u00f2 decisiva la vittoria alla quarta giornata contro la , che garant\u00ec la conquista della medaglia d'oro con un turno di anticipo. Determinante fu l'apporto di Jasna Merdan, che realizz\u00f2 48 reti in 5 gare, incluse 17 reti nella sola partita contro le padrone di casa statunitensi.\nFormato.\nLe sei squadre partecipanti sono state inserite in un girone unico e ciascuna squadra affronta tutte le altre, per un totale di cinque giornate. La classifica finale del girone corrisponde con la classifica finale del torneo e le medaglie sono assegnate alle prime tre."}
{"id": "8454448", "revid": "1185701", "url": "https://it.wikipedia.org/wiki?curid=8454448", "title": "Vuelta a Espa\u00f1a 1947", "text": "La Vuelta a Espa\u00f1a 1947, settima edizione della corsa, si \u00e8 svolta in ventiquattro tappe, la sedicesima suddivisa in due semitappe, dal 12 maggio al 5 giugno 1947, per un percorso totale di 3893\u00a0km. La vittoria fu appannaggio del belga Edward Van Dijck, che complet\u00f2 il percorso in 132h27'00\", precedendo gli spagnoli Manuel Costa e Delio Rodr\u00edguez."}
{"id": "8454449", "revid": "1924342", "url": "https://it.wikipedia.org/wiki?curid=8454449", "title": "Sanot vaan", "text": "Sanot vaan \u00e8 un singolo della cantante finlandese Nika, pubblicato il 3 ottobre 2007 su etichetta discografica Poko Records come primo estratto dall'album \"Lauluni mun\"."}
{"id": "8454453", "revid": "76963", "url": "https://it.wikipedia.org/wiki?curid=8454453", "title": "Matteo de' Fedeli", "text": "Biografia.\nNon si sa molto della sua vita se non attraverso le sue opere. Era nato in Lombardia e il suo stile lo colloca nella scuola milanese. Dipinse principalmente opere a tema religioso per le commissioni delle chiese locali. Mor\u00ec nel 1505. Una delle sue opere \"San Cristoforo\" fa parte della collezione della Christ Church a Oxford."}
{"id": "8454454", "revid": "2026341", "url": "https://it.wikipedia.org/wiki?curid=8454454", "title": "Hyla perrini", "text": "La raganella padana (\"Hyla perrini\" ()) \u00e8 un anfibio della famiglia Hylidae, diffuso in Italia settentrionale, Svizzera e Slovenia.\nDescrizione.\n\u00c8 una raganella di dimensioni medio-piccole, che raggiunge una lunghezza di 4\u20135 cm. \n\u00c8 molto simile a \"Hyla arborea\" e \"Hyla intermedia\": la colorazione delle parti superiori \u00e8 spesso di colore verde brillante con un evidente striscia laterale di colore nero o marrone che dall'occhio raggiunge le zampe posteriori, a differenza delle altre specie la striatura di \"Hyla perrini\" \u00e8 visibile solo ai lati, e non di fronte. Le parti inferiori sono generalmente bianco-giallastre. I maschi, come in tutte le specie di raganella presentano un sacco vocale sotto la gola. Le dita sono dotate di ventose che permettono all'animale di arrampicarsi sugli alberi.\nBiologia.\nAlimentazione.\nLa raganella padana \u00e8 una specie esclusivamente insettivora.\nSi nutre principalmente di insetti ditteri (mosche, zanzare o moscerini), lepidotteri (farfalle e falene) e ragni.\nRiproduzione.\nNel periodo primaverile-estivo gli adulti di questa specie si recano in prossimit\u00e0 di pozze d\u2019acqua, laghi, canali e fiumi dove si accoppiano. Queste raganelle sono legate all\u2019acqua principalmente durante il periodo riproduttivo.\nDistribuzione e habitat.\nL\u2019areale di questa specie \u00e8 ristretto all'Italia settentrionale, prevalentemente in Pianura Padana, alla Svizzera (Canton Ticino) e alla Slovenia occidentale. Essendo stata scoperta solo nel 2018 la sua distribuzione geografica non \u00e8 ancora del tutto definita. \nIl suo habitat ideale \u00e8 in prossimit\u00e0 di arbusti, cespugli o canneti. Predilige aree pianeggianti o collinari piuttosto umide.\nTassonomia.\nFino a pochi anni fa questa raganella veniva considerata una sottospecie di \"Hyla intermedia\". Nel 2018 venne riconosciuta come specie a s\u00e9 stante.\nAltre specie di raganelle presenti in Italia.\nIn Italia, oltre alla raganella padana, sono presenti anche le seguenti specie appartenenti al genere \"Hyla\":"}
{"id": "8454455", "revid": "762947", "url": "https://it.wikipedia.org/wiki?curid=8454455", "title": "Aeroporti in Svezia", "text": "La seguente \u00e8 una lista di aeroporti in Svezia."}
{"id": "8454459", "revid": "46936", "url": "https://it.wikipedia.org/wiki?curid=8454459", "title": "Coppa della Palestina 1977", "text": "La Coppa della Palestina 1977 \"(\u0643\u0623\u0633 \u0641\u0644\u0633\u0637\u064a\u0646 1977)\" sarebbe dovuta essere la quarta edizione della Coppa della Palestina, competizione calcistica per nazionali organizzata dalla UAFA. La competizione si sarebbe dovuta disputare in Arabia Saudita, ma fu abbandonata.\nLa UAFA organizz\u00f2 questa competizione dal 1972 al 1977 e si giocarono tre edizioni (l'ultima del 1977 fu cancellata). La competizione apparentemente era la sostituta della Coppa araba durante la lunga interruzione che si \u00e8 avuta tra il 1966 e il 1985, anche se i titoli non vengono conteggiati nell'albo d'oro di quest'ultima."}
{"id": "8454470", "revid": "298229", "url": "https://it.wikipedia.org/wiki?curid=8454470", "title": "Mario Bazan", "text": ""}
{"id": "8454484", "revid": "1810027", "url": "https://it.wikipedia.org/wiki?curid=8454484", "title": "Palazzo De Rosa a largo Regina Coeli", "text": ""}
{"id": "8454490", "revid": "709565", "url": "https://it.wikipedia.org/wiki?curid=8454490", "title": "Ian Wilson (saggista)", "text": "Biografia.\nIan Wilson \u00e8 nato a Clapham e ha studiato storia moderna a Oxford al Magdalen College e si \u00e8 laureato nel 1963. Conclusi gli studi, ha lavorato per diversi anni nel settore della gestione aziendale. Convertitosi al cattolicesimo nel 1972, ha cominciato a studiare la Sindone di Torino e in seguito alla pubblicazione sulla rivista \"The Catholic Herald\" di un suo articolo sull'argomento, \u00e8 stato contattato da un editore che gli ha chiesto di scrivere un libro. Nel 1979 ha pubblicato il libro \"The Shroud of Turin\", che ha avuto un grande successo di vendite ed \u00e8 stato tradotto in diverse lingue. Dopo il successo editoriale, Wilson ha deciso di dedicarsi a tempo pieno alla scrittura. Nel 1984 ha pubblicato un altro libro di successo, \"Jesus: The Evidence\" e ha preso parte all'omonima serie televisiva in tre puntate trasmessa dall'emittente britannica Channel 4.\nWilson ha scritto numerosi libri, prevalentemente su argomenti religiosi riguardanti l'Antico Testamento (Esodo e storicit\u00e0 dei racconti biblici) e il Nuovo Testamento (morte e risurrezione di Ges\u00f9), ma anche sul paranormale religioso e i misteri connessi con le religioni (la Sindone, il velo della Veronica, la reincarnazione, le stigmate, la vita oltre la morte). Wilson \u00e8 sposato e ha due figli. Dopo avere vissuto a lungo in Inghilterra, nel 1995 si \u00e8 trasferito con la famiglia a Brisbane in Australia."}
{"id": "8454492", "revid": "1543377", "url": "https://it.wikipedia.org/wiki?curid=8454492", "title": "Anscar Chupungco", "text": "Biografia.\nDom Anscar Chupungco (O.S.B.), al secolo Jose Herminio Javier Chupungco, monaco benedettino filippino, \u00e8 stato un noto liturgista, teologo e mentore di tutti liturgisti filippini e di moltissimi studenti del Pontificio Ateneo Sant'Anselmo in Roma e della Universit\u00e0 San Beda di Manila. Si \u00e8 distinto per l'impegno nella inculturazione di costumi e tradizioni e tradizioni locali nelle liturgie cattoliche.\nInculturazione liturgica.\nIl benedettino liturgista Chupungco, in qualit\u00e0 di consulente cattolico, venne invitato dalla Federazione luterana mondiale nel gruppo di ricerca e studio per le relazioni fra liturgia e cultura. La terza consultazione della Federazione luterana, come frutto di questi confronti multiculturali ed ecumenici, present\u00f2 a Nairobi nel gennaio 1996 la dichiarazione: \"Nairobi statement on Worship and Culture\". Grazie anche a queste esperienze, \"nei circoli cattolici, Chupungco \u00e8 considerato il padrino dell'inculturazione liturgica poich\u00e9 ha scritto molto sull'argomento ed \u00e8 spesso citato da altri studiosi quando affrontano l'argomento\".\nAccuse di eresia.\nI movimenti cattolici cos\u00ec detti \"tradizionalisti\", appellandosi al magistero passato della Chiesa, hanno additato alcune affermazioni del monaco Chupungco come portatrici di eresia. In particolare, l'espressione: \"The diaconal proclamation \"\"Mysterium Fidei\" was mistakenly inserted in the words of Christ over the cup.\" It was probably to call the assembly's attention to the act of consecration that was being performed by the priest in silence\" andrebbe totalmente contro il Canone 6 sul Sacrificio della Messa (17 settembre 1562) che dice \"Se qualcuno dir\u00e0 che il canone della messa contiene degli errori, e che, quindi, bisogna abolirlo, sia anatema\".\nAltra bibliografia.\nMichael V. Angrosino, The Culture Concept and the Mission of the Roman Catholic ChurchAmerican Anthropologist, New Series, Vol. 96, No. 4 (Dec., 1994), pp. 824-832."}
{"id": "8454493", "revid": "767487", "url": "https://it.wikipedia.org/wiki?curid=8454493", "title": "Manna (cantante)", "text": "Biografia.\nNata nella capitale francese da padre algerino e madre finlandese, Manna ha studiato canto e teatro nell'infanzia e nell'adolescenza. \u00c8 salita alla ribalta nel 2007, con la pubblicazione del suo album di debutto, \"Sister\", che ha raggiunto la 33\u00aa posizione della top 50 finlandese, seguito da \"Songs of Hope and Desire\" nel 2009. Il suo terzo album del 2011, \"Shackles\", ha ottenuto maggior successo, raggiungendo il 14\u00ba posto in classifica. La sua musica ha anche successo fra la critica: il quarto album \"Blackbird\", uscito nel 2014, \u00e8 stato scelto come disco della settimana da varie pubblicazioni, fra cui \"Helsingin Sanomat\" e YleX e ha raggiunto il 49\u00ba posto. Manna canta inoltre nel collettivo pop Kerkko Koskinen Kollektiivi, con cui ha pubblicato due album: \"Kerkko Koskinen Kollektiivi\", primo posto in classifica nel 2012, e \"2\", secondo in classifica nel 2014."}
{"id": "8454497", "revid": "1924342", "url": "https://it.wikipedia.org/wiki?curid=8454497", "title": "Sister (Manna)", "text": "Sister \u00e8 l'album di debutto della cantante finlandese Manna, pubblicato il 9 maggio 2007 su etichetta discografica Suomen Musiikki."}
{"id": "8454505", "revid": "1009168", "url": "https://it.wikipedia.org/wiki?curid=8454505", "title": "Opere di Gian Lorenzo Bernini", "text": "La lista che segue \u00e8 un elenco incompleto delle opere scultoree, architettoniche e pittoriche di Gian Lorenzo Bernini."}
{"id": "8454509", "revid": "287204", "url": "https://it.wikipedia.org/wiki?curid=8454509", "title": "Nine Hundred Grandmothers", "text": "Nine Hundred Grandmothers \u00e8 una raccolta di racconti di fantascienza di R. A. Lafferty pubblicata nel 1970 dalla casa editrice Ace Books, per la collana \"Ace SF Special, Series 1\"\nL'opera ripropone 21 racconti pubblicati tra il 1960 e il 1968. La raccolta prende il nome da un breve racconto \"Novecento Nonne (Nine Hundred Grandmothers)\", pubblicato nel febbraio del 1966 sulla rivista If.\nNel 1971 l\u2019antologia ha ottenuto la nomination per il Premio Locus per la miglior Antologia nota nel \u201870 come \"Miglior Antologia/Collezione (Best Anthology/Collection)\"\nStoria.\nNine Hundred Grandmothers \u00e8 la prima antologia dello scrittore Lafferty.\nIn un\u2019intervista condotta da Tom Jackson all\u2019autore Lafferty, (stampata nel 39 \u00b0 numero della rivista di fantascienza \"Lan's Lantern\" nel 1991), lo scrittore racconta il grado di influenza, l\u2019effetto avuto sulla scrittura e quanta voce aveva nella scelta delle storie che sarebbero state pubblicate l\u2019autore Terry Carr, il quale aveva acquistato molti dei primi libri di Lafferty.\n\"Terry Carr mi ha insegnato che una storia deve iniziare con il botto ... Beh, forse tutte le storie non devono iniziare con il botto, ma tutti i magazzini di Terry Carr hanno dovuto iniziare con un botto di qualche tipo. Terry mi ha anche detto che 'Puoi perdere un lettore, completamente e per sempre, in quindici secondi. Non lasciarlo mai nemmeno per un intervallo di quindici secondi senza un modo per riprenderlo. \" Qualsiasi altra cosa che Terry mi ha detto \u00e8 contenuta in quei due ottimi consigli. In Novecento nonne, Terry mi ha dato le sue preferenze sulle storie da inserire nel libro e mi ha chiesto se volevo apportare modifiche. Erano tutte belle storie e non ho apportato alcuna modifica.\""}
{"id": "8454511", "revid": "827882", "url": "https://it.wikipedia.org/wiki?curid=8454511", "title": "Bica (bevanda)", "text": ""}
{"id": "8454513", "revid": "827882", "url": "https://it.wikipedia.org/wiki?curid=8454513", "title": "Bica (Romania)", "text": ""}
{"id": "8454518", "revid": "1409041", "url": "https://it.wikipedia.org/wiki?curid=8454518", "title": "Trentino Cricket Club", "text": ""}
{"id": "8454521", "revid": "125613846", "url": "https://it.wikipedia.org/wiki?curid=8454521", "title": "Episodi di Soy Luna (seconda stagione)", "text": "La seconda stagione di \"Soy Luna\", in America Latina, \u00e8 stata divisa in due parti da 40 episodi, la prima \u00e8 andata in prima TV dal 17 aprile 2017 al 9 giugno 2017, la seconda dal 7 agosto 2017 al 29 settembre 2017In Italia la prima da 40 episodi \u00e8 andata in onda dal 8 maggio 2017 al 30 giugno 2017 e infine la seconda da altri 40 episodi andata in onda dal 25 settembre 2017 al 7 dicembre 2017."}
{"id": "8454522", "revid": "2032913", "url": "https://it.wikipedia.org/wiki?curid=8454522", "title": "Kristiina Wheeler", "text": "Biografia.\nNata in una cittadina dell'Inghilterra da padre britannico e da madre finlandese, Kristiina Wheeler si \u00e8 trasferita con la famiglia in Finlandia all'et\u00e0 di 6 anni. \u00c8 salita alla ribalta nel 2005, quando ha cantato \"You'll Be Gone\", la colonna sonora del film \"Tytt\u00f6 sin\u00e4 olet t\u00e4hti\". Il brano ha raggiunto la 18\u00aa posizione della Suomen virallinen lista.\nNel 2008 \u00e8 uscito il suo album di debutto \"Hitchin to Helsinki\", prodotto da Chisu e anticipato dal singolo \"Sunny Day\" che si \u00e8 piazzato 19\u00ba in classifica. Il suo secondo disco del 2012, \"Sirpaleista koottu\", ha visto il passaggio della sua musica dalla lingua inglese al finlandese; ha debuttato alla 31\u00aa posizione della classifica degli album. Il suo terzo album, \"Kun katson kauempaa\", \u00e8 uscito nel 2015.\nDa febbraio a dicembre 2012 Kristiina Wheeler ha co-presentato con Cristal Snow il programma \"Sunnuntaisirkus\" su YleX. Nel maggio dello stesso anno ha inoltre presentato i punti finlandesi all'Eurovision Song Contest 2013."}
{"id": "8454526", "revid": "1409041", "url": "https://it.wikipedia.org/wiki?curid=8454526", "title": "Capannelle Cricket Club", "text": ""}
{"id": "8454529", "revid": "298229", "url": "https://it.wikipedia.org/wiki?curid=8454529", "title": "Angela Castro", "text": ""}
{"id": "8454530", "revid": "72396", "url": "https://it.wikipedia.org/wiki?curid=8454530", "title": "Pandemia di COVID-19 in Sudafrica", "text": "Il primo caso della pandemia di COVID-19 in Sudafrica \u00e8 stato confermato il 5 marzo 2020, si trattava di un cittadino sudafricano di ritorno dall'Italia.\nAl 2 febbraio 2021 il Sudafrica \u00e8 il Paese africano con pi\u00f9 casi totali, pi\u00f9 decessi e pi\u00f9 tamponi effettuati, con 1 456 309 casi totali, di cui 44 399 deceduti e 1 306 022 guariti, e 8 300 749 test diagnostici effettuati.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base della COVID-19, \u00e8 risultata essere molto pi\u00f9 ampia di quella del precedente virus del 2003, e ha portato a un numero totale di morti molto pi\u00f9 elevato.\nCronistoria.\nRisposta del governo.\nIl 5 marzo 2020 il presidente Cyril Ramaphosa ha dichiarato lo stato di calamit\u00e0 nazionale, vietando le riunioni di oltre 100 persone.\nIl 17 marzo, Ramaphosa, sostenuto dal vicepresidente David Mabuza, convoc\u00f2 la riunione inaugurale del Consiglio di comando nazionale su COVID-19, per guidare il piano nazionale per contenere la diffusione e mitigare l'impatto negativo del nuovo coronavirus. Il giorno seguente, il ministro Nkosazana Dlamini-Zuma ha firmato una legge che limita il numero di clienti in pub e ristoranti a 50. Il Parlamento ha sospeso tutte le attivit\u00e0 a partire dal 18 marzo. Le scuole sono state chiuse il 18 marzo 2020, con le vacanze di giugno ridotte di una settimana e le vacanze di settembre ridotte di tre giorni, anche la maggior parte delle universit\u00e0 hanno sospeso le lezioni in questo periodo. Il 19 marzo, il ministro del commercio e dell'industria, Ebrahim Patel, ha firmato un provvedimento che applica controlli sui prezzi degli articoli essenziali.\nIl 23 marzo, il presidente Cyril Ramaphosa si \u00e8 rivolto alla nazione e ha annunciato un blocco nazionale di 21 giorni in vigore dalla mezzanotte del 27 marzo al 16 aprile con lo spiegamento della forza di difesa nazionale sudafricana per sostenere il governo. Il 9 aprile il presidente ha annunciato un'estensione di blocco di altre due settimane. Esenti dal blocco sono le persone ritenute necessarie all'efficace risposta alla pandemia.\nDurante il blocco, tutti gli incontri con l'eccezione dei funerali erano proibiti. Tutti gli altri negozi che non vendono beni di prima necessit\u00e0 hanno dovuto chiudere durante il periodo di blocco. Le persone erano autorizzate a lasciare le proprie case solo per accedere ai servizi sanitari, raccogliere contributi sociali, partecipare a piccoli funerali (non pi\u00f9 di 50 persone) e fare acquisti per il cibo.\nTutti i confini del paese sono rimasti chiusi durante il blocco, con l'eccezione dei porti di entrata designati per il trasporto di carburante e merci. Sono vietati i voli passeggeri nazionali e internazionali, con l'eccezione dei voli autorizzati dal Ministero dei trasporti, per l'evacuazione dei cittadini sudafricani in paesi stranieri e per alcuni rimpatri.\nAndamento dei contagi.\nTest.\nL'Istituto Nazionale per le malattie trasmissibili (NICD) ha iniziato a fare test alle persone in Sudafrica per SARS-CoV-2 il 28 gennaio 2020. A met\u00e0 marzo, gli ospedali statali offrivano test COVID-19 gratuiti. Il 30 marzo 2020, il governo ha annunciato le sue intenzioni di avviare un programma rafforzato di screening e test. Il 3 aprile 2020, la NICD ha apportato modifiche alle sue linee guida per i test per consentire ulteriormente a chiunque avesse presentato sintomi COVID-19 pertinenti da testare. All'inizio di aprile erano state istituite 67 unit\u00e0 mobili di prova e persone erano state sottoposte al test.\nImpatto socio-economico.\nSaccheggi.\nNumerosi negozi di liquori e negozi di alimentari sono stati presi di mira dai saccheggiatori nella periferia di Citt\u00e0 del Capo del fiume Elsies, Delft South, Samora Machel, Manenberg, Sherwood Park, Nyanga Junction e Gatesville.\nDisinformazione.\nL'arrivo del virus COVID-19 in Sudafrica ha visto un aumento della diffusione della disinformazione sul virus sui social media e su altre piattaforme. Questo va dai messaggi che minimizzano il danno del virus nel paese alla propagazione delle teorie della cospirazione sulle azioni del governo per controllare il virus.\nDiffondere deliberatamente notizie false e altre informazioni sbagliate in Sudafrica sul virus \u00e8 stato dichiarato un reato punibile con una multa, sei mesi di prigione o entrambi.\nUn individuo \u00e8 stato arrestato per aver pubblicato un video che mostrava e incitava a bere in pubblico con gli amici, a seguito del blocco nazionale mentre affermava che non c'era \"niente chiamato corona qui\". In un altro incidente, un uomo ha affermato che 10 000 funzionari del governo sarebbero andati porta a porta utilizzando kit di test contaminati per testare le persone per il virus.\nUn'altra teoria della cospirazione \u00e8 quella che secondo la quale Bill Gates desiderava testare un \"vaccino\" COVID-19 in Africa o in Sudafrica\", questa ha causato per la prima volta importanti controversie sui social media in seguito alla pubblicazione di una storia ora ritratta in News24. Trevor Noah dichiar\u00f2 di aver ricevuto messaggi d'odio per aver condotto l'intervista su The Daily Show con Gates, dove era stato riportato erroneamente che Gates aveva fatto valere la propria tesi."}
{"id": "8454533", "revid": "827882", "url": "https://it.wikipedia.org/wiki?curid=8454533", "title": "Bika", "text": ""}
{"id": "8454538", "revid": "298229", "url": "https://it.wikipedia.org/wiki?curid=8454538", "title": "Edgar Baumann", "text": ""}
{"id": "8454572", "revid": "123812177", "url": "https://it.wikipedia.org/wiki?curid=8454572", "title": "Luna araba", "text": "Luna araba \u00e8 un singolo del duo italiano Colapesce Dimartino e Carmen Consoli, pubblicato l'8 maggio 2020 come quarto estratto dall'album in studio di Colapesce e Dimartino \"I mortali\".\nDescrizione.\nIl singolo \u00e8 stato scritto a quattro mani dai due cantautori siciliani Dimartino e Colapesce, che l'hanno interpretato insieme a Carmen Consoli.\nPer gli autori, \u201cLuna Araba\u201d \u00e8 un acquarello rock che ritrae l\u2019estate e i racconti dell\u2019isola dove le voci dei tre cantautori siciliani s\u2019intrecciano tra Normanni, lune arabe e le influenze spagnole di Ortigia.\nVideo musicale.\nIl videoclip \u00e8 stato pubblicato l'11 maggio 2020 sul canale YouTube del duo, dopo essere stato trasmesso in anteprima lo stesso giorno nel corso dell'edizione del TG1 delle 13.00.\n\u00c8 stato realizzato in animazione dal pittore e visual artist Tommaso Buldini."}
{"id": "8454575", "revid": "767487", "url": "https://it.wikipedia.org/wiki?curid=8454575", "title": "Ty (rapper)", "text": "Biografia.\nNacque a Londra da una coppia di nigeriani di etnia Igbo, ma trascorse molti anni della sua giovinezza crescendo nel Devon con genitori adottivi, ai quali era stato affidato affinch\u00e9 potesse avere una vita migliore. Ty comunque incontr\u00f2 la famiglia di origine in diverse occasioni.\nInizi\u00f2 a interessarsi alla musica nel 1995. Nel 1998 fece uscire il singolo d'esordio e nel 2001 \"Awkward\", il primo album.\nIl secondo disco di Ty, \"Upwards\", lanciato tre anni dopo, fu un grande successo in tutto il Regno Unito e venne anche candidato al premio Mercury del 2004.\nNel 2006 Ty pubblic\u00f2 il suo terzo album, \"Closer\", caratterizzato da partecipazioni illustri: De La Soul, Speech, Bahamadia e Sion I.\nGli ultimi suoi due lavori, usciti nel 2010 e nel 2018, non furono fortunati come i precedenti.\nTy \u00e8 morto nel maggio del 2020, dopo aver contratto il COVID-19, a soli 47 anni."}
{"id": "8454577", "revid": "117918400", "url": "https://it.wikipedia.org/wiki?curid=8454577", "title": "Scusa caro vicino (Mao)", "text": "Scusa caro vicino \u00e8 un singolo del cantautore italiano Mao, pubblicato dalla Incipits Records e distribuito da EGEA Music nel 2020. Il singolo nasce dalla collaborazione artistica tra la scrittrice Enrica Tesio e Mao ed \u00e8 accompagnato da un videoclip, per la regia di Hiram Gellona, girato in piena emergenza Covid-19."}
{"id": "8454582", "revid": "977364", "url": "https://it.wikipedia.org/wiki?curid=8454582", "title": "KF Cargo", "text": "KF Cargo \u00e8 una compagnia aerea cargo canadese, con sede a Kelowna nella Columbia Britannica. Il suo hub principale \u00e8 l'Aeroporto Internazionale di Kelowna.\nStoria.\nLa compagnia aerea \u00e8 stata fondata nel 1970 ed ha iniziato le operazioni di volo nel 1974 mentre nel 1979 \u00e8 stato acquistato il primo Convair 440. Nel 1985 \u00e8 stato costruito un hangar all'Aeroporto Internazionale di Kelowna e nel 1987 sono stati acquisiti due Boeing 727-100. Nel 1996 il vettore aereo ha modificato le sue operazioni di volo, dal trasporto dei passeggeri al cargo, grazie alle variazioni effettuate sugli aeromobili presenti nella flotta. Nel 2008 \u00e8 stato introdotto nella flotta un McDonnell Douglas DC-10-30 mentre dal 2014 \u00e8 stato introdotto il Boeing 737-300.\nFlotta.\nA maggio 2020 la flotta KF Cargo risulta composta dai seguenti aerei:\nFlotta storica.\nNel corso degli anni KF Cargo ha operato con i seguenti modelli di aeromobili:"}
{"id": "8454583", "revid": "112845102", "url": "https://it.wikipedia.org/wiki?curid=8454583", "title": "Ben Chijioke", "text": ""}
{"id": "8454584", "revid": "76963", "url": "https://it.wikipedia.org/wiki?curid=8454584", "title": "Itamar Moses", "text": "Biografia.\nNato in una famiglia ebrea californiana, Moses ha studiato a Yale e all'Universit\u00e0 di New York. Ha cominciato a scrivere per il teatro a partire dal 2001 con \"Dorothy and Alice\", scrivendo una dozzina di commedie e drammi tra il 2002 e il 2013. Nel 2014 fece il suo debutto come librettista con il musical \"The Fortress of Solitude\", mentre nel 2017 ha firmato il libretto del musical di David Yazbek \"The Band's Visit\". Il musical si rivel\u00f2 un successo sia nell'Off Broadway che a Broadway e valse a Moses il Tony Award al miglior libretto di un musical nel 2018. Ha insegnato drammaturgia e scrittura teatrale all'Universit\u00e0 di New York e Yale."}
{"id": "8454585", "revid": "773636", "url": "https://it.wikipedia.org/wiki?curid=8454585", "title": "Coppa di Svizzera 2019-2020 (pallavolo femminile)", "text": "La Coppa di Svizzera 2019-2020 si \u00e8 svolta dal 28 agosto 2019 al 23 febbraio 2020: al torneo hanno partecipato 107 squadre di club svizzere e 1 liechtensteinese e la vittoria finale non \u00e8 stata assegnata ad alcuna squadra a causa della cancellazione di tutte le competizioni svizzere a seguito della pandemia di COVID-19; la finale si sarebbe dovuta tenere il 28 marzo 2020 alla St.-Leonhard-Halle di Friburgo."}
{"id": "8454587", "revid": "15756", "url": "https://it.wikipedia.org/wiki?curid=8454587", "title": "Thor Chuan Leong", "text": "Carriera.\nDilettantismo (2009-2014).\nDopo aver perso la finale nei Giochi del Sud-est asiatico nel 2009, Thor Chuan Leong riesce a vincere questo evento, in formato 6 rosse, nel 2013. Nel 2014 si laurea campione asiatico, battendo Hung Chuang Ming in finale per 7-3, e guadagnandosi un posto da professionista per le stagioni 2014-2015 e 2015-2016.\nProfessionismo (2014-).\nNella sua annata di esordio, il malese disputa solo il Six-Red World Championship, dove esce ai gironi, e il Welsh Open, in cui viene eliminato al primo turno. Nella stagione 2015-2016 si piazza al 31\u00ba posto nell'ordine di merito del Players Tour Championship, rimanendo ancora tra i professionisti, dopo aver raggiunto per due volte gli ottavi ed essere sempre approdato al secondo turno. Al World Open 2016, Thor si qualifica sconfiggendo Jack Lisowski 5-2. Nel tabellone principale, il malese batte per 5-3 Luca Brecel, ma perde contro Neil Robertson. Thor arriva al terzo turno all'English Open 2017, dopo aver sconfitto il campione del mondo 2006 Graeme Dott e Cao Yupeng, prima di essere eliminato da Kyren Wilson. Nella stagione 2018-2019 raggiunge per quattro volte il secondo turno (allo European Masters, all'English Open, al Welsh Open e allo Shoot-Out), riuscendosi anche a qualificare per l'Indian Open e il China Open. Allo Shoot-Out 2020 realizza, in una sola visita al tavolo, una rara serie da 133, la migliore di tutto il torneo."}
{"id": "8454622", "revid": "599013", "url": "https://it.wikipedia.org/wiki?curid=8454622", "title": "Ashley Nazira", "text": "Carriera.\nClub.\nHa giocato nella massima serie mauriziana e nella seconda divisione nordamericana (statunitense).\nNazionale.\nTra il 2015 e il 2019, ha giocato 16 partite con la nazionale mauriziana, realizzandovi anche 7 reti."}
{"id": "8454626", "revid": "1305772", "url": "https://it.wikipedia.org/wiki?curid=8454626", "title": "Viz (videogioco)", "text": "Viz, chiamato anche Viz: The Game in copertina e Viz: The Computer Game o Viz: The Soft Floppy One su schermo, \u00e8 un videogioco tratto dal fumetto britannico \"Viz\", pubblicato nel 1991 per gli home computer Amiga, Amstrad CPC, Atari ST, Commodore 64 e ZX Spectrum e nel 1992 per MS-DOS dalla Virgin Games. Consiste in una gara di corsa a ostacoli con situazioni assurde e l'umorismo trash tipico del fumetto.\nAlcune edizioni includevano in omaggio il libro di barzellette \"Viz Book of Crap Jokes\".\nModalit\u00e0 di gioco.\nSi partecipa a una gara di corsa sportiva tra tre personaggi del fumetto: Johnny Fartpants caratterizzato da flatulenza superpotente, Buster Gonad dotato di testicoli giganteschi tenuti fuori dai pantaloni, e Biffa Bacon, un attaccabrighe da bar. Il giocatore pu\u00f2 selezionare uno dei tre e il computer controlla gli altri due. Ci sono cinque tappe ambientate rispettivamente in campagna, su una strada di citt\u00e0, in un cantiere edile, su una spiaggia e dentro una discoteca. I concorrenti e gli altri personaggi pronunciano alcune frasi comiche in inglese tramite nuvolette, disattivabili su richiesta. Il cronista Roger Mellie commenta la gara con messaggi di testo esterni alla scena.\nLa corsa avviene con visuale 2,5D a scorrimento orizzontale. I concorrenti si possono spostare in tutte le direzioni, restando sempre rivolti verso destra. Il pulsante di fuoco, premendolo brevemente oppure premendolo a lungo e poi dandogli un colpetto, pu\u00f2 attivare due poteri speciali diversi per ogni personaggio, disponibili in quantit\u00e0 limitata.\nLungo i percorsi si devono evitare ostacoli e pericoli di ogni genere, tra cui altri personaggi del fumetto. Ogni concorrente dovrebbe anche cercare di restare nella sua corsia, sebbene spesso sia ostruita, altrimenti pu\u00f2 apparire l'arbitro Rodney Rix che gli lancia un mattone.\nI concorrenti sono momentaneamente fuori gioco se finiscono contro ostacoli o nei precipizi o fuori dallo schermo. Il giocatore \u00e8 eliminato se gli succede per tre volte in una tappa, mentre i personaggi del computer possono subire le stesse disgrazie ma non sono mai eliminati. Per poter passare alla tappa successiva il giocatore deve necessariamente arrivare primo, in caso contrario potr\u00e0 ripetere la stessa tappa con un altro personaggio.\nPrima di ogni tappa si affronta un minigioco in solitario, che pu\u00f2 essere di due tipi diversi per ciascun personaggio, quasi tutti basati sullo \"smanettamento\" (veloce oscillazione del joystick). Il successo nei minigiochi determina il numero di volte che si potranno usare i poteri speciali nella tappa successiva.\nLe caratteristiche uniche dei personaggi giocabili sono le seguenti.\nAccoglienza.\nLa critica dei suoi tempi diede giudizi molto variabili a \"Viz\". La versione ZX Spectrum debutt\u00f2 al numero 2 nella classifica britannica di vendita di giochi a prezzo pieno, e mantenne la posizione anche il mese successivo."}
{"id": "8454627", "revid": "287204", "url": "https://it.wikipedia.org/wiki?curid=8454627", "title": "Songs of Europe", "text": "Il Songs of Europe \u00e8 stato un evento musicale televisivo svoltosi nella citt\u00e0 di Mysen, in Norvegia il 22 agosto 1981 per commemorare il 25\u00ba anniversario della nascita dell'Eurovision Song Contest.\nIl programma, ideato dall'Unione europea di radiodiffusione (UER), \u00e8 stato prodotto dall'emittente norvegese Norsk rikskringkasting (NRK), ed \u00e8 stato trasmesso in Eurovisione oltre che su svariati canali principali e secondari delle emittenti nazionali dell'UER.\nOrganizzazione.\nSede.\nIl concerto \u00e8 andato in onda dal vivo nella localit\u00e0 di Mysen, nella contea di Viken. Questo \u00e8 stato il primo evento dell'Eurovisione che venne ospitato in Norvegia. Nel corso degli anni a seguire, nel paese scandinavo si sono tenuti anche l'Eurovision Song Contest 1989, 1996 e 2010, oltre al Junior Eurovision Song Contest 2004.\nPresentatori.\nI presentatori dell'evento sono stati: Rolf Kirkvaag, giornalista e personaggio televisivo norvegese e Titten Tei, un burattino mascotte dell'emittente nazionale comandato dall'attrice ventriloqua Birgit Str\u00f8m. Mentre il conduttore d'orchestra Sigurd Jansen, ha accompagnato gli artisti durante le varie esibizioni proposte.\nShow.\nAl concerto sono stati invitati a partecipare tutti i vincitori dell'Eurovision Song Contest dall'edizione del 1956 all'edizione del 1981, dove si sono esibiti con i brani con cui hanno vinto la manifestazione. Tra un'esibizione e l'altra, inoltre, sono stati proiettati su uno schermo dei video montaggi dove sono stati presentatati il momento dell'incoronazione dei vari vincitori.\nPartecipanti.\nI brani sono stati eseguiti e mostrati in video, secondo l'ordine cronologico dei vincitori della manifestazione dalla prima edizione del 1956 fino all'edizione del 1981 inclusa; sebbene il 1981 \u00e8 stata la ventiseiesima edizione, si tenne alcuni mesi prima del concerto e quindi furono inclusi anche i vincitori di quest'edizione. Alcuni spezzoni di esibizioni precedenti dell'ESC si sono mescolati allo spettacolo.\nAlla fine al concerto hanno preso parte 21 dei 29 vincitori dell'epoca (tra cui tre dei quattro vincitori dell'edizione del 1969), dove hanno eseguito i loro brani vincenti dal vivo (anche se l'irlandese Dana si \u00e8 esibita in playback).\nI restanti otto vincitori, contrassegnati in rosa, sono stati mostrati in spezzoni delle loro esibizioni nelle rispettive edizioni dell'Eurovision Song Contest, ove disponibili."}
{"id": "8454631", "revid": "1869172", "url": "https://it.wikipedia.org/wiki?curid=8454631", "title": "Mangfallplatz (metropolitana di Monaco di Baviera)", "text": ""}
{"id": "8454637", "revid": "1869172", "url": "https://it.wikipedia.org/wiki?curid=8454637", "title": "Manors (metropolitana del Tyne and Wear)", "text": ""}
{"id": "8454638", "revid": "125411151", "url": "https://it.wikipedia.org/wiki?curid=8454638", "title": "Jim Breuer", "text": "Carriera.\nCarriera televisiva.\nLa carriera di Breuer \u00e8 iniziata nel noto programma televisivo settimanale \"Uptown Comedy Club\", con sede ad Harlem, New York. Si \u00e8 poi unito al cast del \"Saturday Night Live\" dal 1995 al 1998. Su \"SNL\", i personaggi di Breuer includevano \"Goat Boy\" (che ha ospitato il programma di MTV dal titolo \"Hey, Remember the 80s?\") e Glen Henderson, il fratello maggiore del personaggio di Todd Henderson/Azrael Abyss di Chris Kattan negli sketch di \"Goth Talk\".\nIn precedenza aveva recitato in \"Home Improvement\", dando origine alla sitcom Buddies (che ha avuto una breve durata). Inizialmente era stato assunto per essere il co-protagonista insieme all'amico e collega Dave Chappelle, ma \u00e8 stato rimosso dal ruolo dopo aver girato l'episodio pilota. Tra le sue imitazioni c'era quella dell'attore Joe Pesci, spesso accompagnato da Colin Quinn nel ruolo del collega e attore Robert De Niro. In un episodio del 1997 del Saturday Night Live, sia Pesci che De Niro fecero una comparizione per \"affrontare\" Breuer.\nNel 1998 Breuer ha condotto \"The Jim Breuer Show\" su MTV, in cui interpretava diversi personaggi e ospitava numerosi comici di stand-up, tra cui Judah Friedlander, Jeff Ross e Tracy Morgan. Inoltre ha partecipato a diversi episodi di \"Premium Blend\" su Comedy Central e ha fatto diverse apparizioni in altri spettacoli comici.\nBreuer ha condotto la terza stagione dello spettacolo \"Web Junk 20\" su VH1, sostituendo Patrice O'Neal che aveva condotto le prime due stagioni e, nel 2002, ha presentato in anteprima il suo primo speciale di un'ora per Comedy Central dal titolo \"Hardcore\". Lo stesso anno, ha pubblicato un album comico intitolato \"Smoke 'n' Breu\".\nNel 2005 Breuer \u00e8 apparso nel documentario di VH1 \"When Metallica Ruled the World\", in cui ha parlato dell'evoluzione delle canzoni dei Metallica nel corso degli anni.\nIl 25 luglio 2009 \u00e8 stato presentato il secondo speciale di Breuer per Comedy Central, dal titolo \"Let's Clear the Air\".\nA partire dal 2016, \u00e8 apparso nel ruolo ricorrente di padre Philip nella sitcom della CBS \"Kevin Can Wait\", ambientata e filmata nella contea di Nassau, New York, (di cui Breuer \u00e8 originario).\nBreuer \u00e8 apparso anche negli spot di Pizza Hut, pubblicizzando le pizze ripiene di crosta di formaggio usando lo slogan \"Jackpot!\"\nCarriera radiofonica.\nBreuer \u00e8 stato un comico dell\"'Opie and Anthony Show\" per molti anni durante il loro spettacolo alla stazione radiofonica WNEW-FM. In seguito alla fusione con Sirius XM, \u00e8 tornato a partecipare allo show, rimanendo un ospite frequente del programma.\nDal 2009 \u00e8 il conduttore di \"Fridays with Jim Breuer\" (precedentemente noto come \"Breuer Unleashed\" ) in onda ogni venerd\u00ec pomeriggio dalle 16 alle 18 (fuso orario della costa est) sul canale della radio satellitare Sirius \"Raw Dog Comedy\". Durante lo spettacolo del 12 aprile 2017, mentre Breuer stava cantando la canzone dei Judas Priest \"Devil's Child\", Rob Halford, cantante storico della band, entr\u00f2 nello studio e si un\u00ec a Breuer nella canzone.\nAltri lavori.\nNel 2008 Breuer ha fatto il suo primo tour (durato sei anni) noto come \"Breuniversity Tour\", dove ha girato oltre 20 college e locali di cabaret in tutto il paese. Il filmato tratto dagli spettacoli \u00e8 stato utilizzato poi nel documentario \"More Than Me\", cos\u00ec come nel DVD dal titolo \"The Jim Breuer Road Journals,\" entrambi pubblicati nel 2010.\nIl 5 ottobre 2010 ha pubblicato un libro intitolato \"I'm Not High (But I've Got a Lot of Crazy Stories about Life as a Goat Boy, a Dad, and a Spiritual WarriorNot\" (ovvero: \"Non sono sballato (Ma ho un sacco di storie folli sulla vita come un ragazzo-capra, un pap\u00e0 e un guerriero spirituale).\"\nNel gennaio 2011 ha lanciato un podcast intitolato \"The Podcast Masters\" con il collega comico Pete Correale e, nel dicembre dello stesso anno, ha presentato lo spettacolo per il 30 \u00b0 anniversario dei Metallica. Inoltre, ha fatto lo spettacolo d'apertura per il tour della band nel 2018.\nVita privata.\nA partire dal 2005 Breuer vive a Chester Township, nel New Jersey, con sua moglie Dee e tre figlie.\n\u00c8 un grande fan dei New York Mets."}
{"id": "8454639", "revid": "1869172", "url": "https://it.wikipedia.org/wiki?curid=8454639", "title": "Manoteras (metropolitana di Madrid)", "text": ""}
{"id": "8454641", "revid": "767487", "url": "https://it.wikipedia.org/wiki?curid=8454641", "title": "Millie Small", "text": "Biografia.\nCantante dalla voce acutissima, fu la prima stella femminile della musica ska. Raggiunse il successo nel 1964 a soli 17 anni col brano \"My Boy Lollipop\", numero 2 nelle classifiche dei singoli britannica e statunitense.\nFu sentimentalmente legata per qualche tempo a Peter Asher del duo Peter and Gordon.\nMillie Small \u00e8 morta a Londra nel maggio del 2020 per un ictus, lasciando una figlia. Da qualche tempo risiedeva nella capitale britannica, dopo aver vissuto per anni a Singapore."}
{"id": "8454642", "revid": "709565", "url": "https://it.wikipedia.org/wiki?curid=8454642", "title": "Ma il cielo \u00e8 sempre blu", "text": "Ma il cielo \u00e8 sempre blu \u00e8 un singolo del supergruppo italiano Italian Allstars 4 Life, pubblicato l'8 maggio 2020.\nDescrizione.\nSi tratta di una speciale cover corale (registrata a distanza) del singolo \"Ma il cielo \u00e8 sempre pi\u00f9 blu\" in origine inciso da Rino Gaetano nel 1975 e contenuto nell'album \"Gianna e le altre...\" del 1990, inciso e pubblicato come singolo da cinquantacinque fra i pi\u00f9 popolari cantanti e musicisti taliani, che hanno dato vita per l'occasione ad un supergruppo denominato Italian Allstars 4 Life a sostegno della Croce Rossa Italiana. Tra i partecipanti troviamo anche Alessandro Gaetano, nipote di Rino Gaetano.\nL\u2019iniziativa benefica \u00e8 stata ideata dal giornalista musicale Franco Zanetti sul sito Internet di \"Rockol\", \u00e8 concretizzata e guidata dai produttori Takagi &amp; Ketra e Dardust e promossa da Amazon insieme alle principali associazioni industriali del settore musicale italiano, AFI, FIMI e PMI. Tutti i diritti della traccia saranno devoluti alla Croce Rossa Italiana per sostenere \"Il Tempo della Gentilezza\", progetto a supporto delle persone pi\u00f9 fragili colpite dall'emergenza Covid-19.\nIl brano viene rilasciato in anteprima su Amazon.com il 7 maggio 2020 e poi pubblicato il giorno seguente in download digitale su tutte le piattaforme musicali.\nVideo musicale.\nIl videoclip diretto dal regista Mauro Russo viene trasmesso in anteprima il 7 maggio 2020 dopo il TG1 serale di Rai 1 e pubblicato il giorno seguente sul canale YouTube."}
{"id": "8454644", "revid": "1310927", "url": "https://it.wikipedia.org/wiki?curid=8454644", "title": "Ra\u00fal Mendiola", "text": "Carriera.\nIn carriera ha giocato 3 partite nella fase a gironi della CONCACAF Champions League con i , con cui ha inoltre disputato anche 13 partite nella MLS."}
{"id": "8454646", "revid": "767487", "url": "https://it.wikipedia.org/wiki?curid=8454646", "title": "The Night Rose", "text": "The Night Rose (rieditato come \"Voices of the City\") \u00e8 un film muto del 1921 diretto da Wallace Worsley. Prodotto e distribuito dalla Goldwyn Pictures Corporation, aveva come interpreti Leatrice Joy, Lon Chaney, John Bowers, Cullen Landis, Richard Tucker, Edythe Chapman, Mary Warren, Betty Schade, Maurice B. Flynn.\nAmbientato nei bassifondi criminali di San Francisco (quella che un tempo veniva definita \"La costa dei barbari\"), il film incontr\u00f2 seri problemi con la censura. Nello stato di New York ne venne vietata la proiezione e, per permetterne la distribuzione, il produttore dovette rimaneggiare la storia, tagliare alcune scene incriminate, farlo rimontare e cambiargli titolo.\nTrama.\nA San Francisco, mentre si trova in un caff\u00e8 insieme a Jimmy, il suo innamorato, Georgia Rodman assiste a una sparatoria tra alcuni malavitosi e un agente di polizia. O'Rourke, il proprietario del locale, che Jimmy conosce e che crede suo amico, manda uno dei suoi uomini al tavolo dei due per chiedere informazioni sulla ragazza che \u00e8 in sua compagnia. La polizia, dopo la sparatoria, vuole trattenere i due testimoni per interrogarli e la madre di Georgia, scandalizzata, butta fuori di casa la figlia. O'Rourke, allora, ospita la coppia in una stanza del suo albergo, facendoli sparire dalla circolazione. L'assistente procuratore distrettuale Steven Graham collega la coppia scomparsa con le attivit\u00e0 di O'Rourke, raccogliendo prove contro di lui e le sue attivit\u00e0 criminose. Il malavitoso ha in progetto di corrompere Graham e di sbarazzarsi di Jimmy, che si frappone tra lui e Georgia, facendogli sparare durante il ballo annuale. Sally, l'ex amante di O'Rourke, venuta a conoscenza del piano, informa Georgia. La giovane, trovando Jimmy ferito, vorrebbe vendicarsi ma viene preceduta dalla gelosa Sally che spara all'amante. Georgia, perdonata dalla madre, torna a casa, riunita a Jimmy, mentre Graham si fidanza con Mary, la sorella di Georgia.\nProduzione.\nIl film fu prodotto dalla Goldwyn Pictures Corporation con il titolo di lavorazione \"Flower of Darkness\". Per la realizzazione del film, il regista Wallace Worsley avrebbe chiamato William A. Pinkerton, figlio del famoso Allan Pinkerton, fondatore della Pinkerton Detective Agency, come consulente sull'ambiente del sottobosco criminale e sulle procedure di polizia.\nDistribuzione.\nIl copyright del film, richiesto dalla Goldwyn Pictures, fu registrato il 5 ottobre 1921 con il numero LP17040.&lt;br&gt;\nDistribuito dalla Goldwyn Pictures Corporation, il film usc\u00ec negli Stati Uniti nel dicembre 1921. \"Exhibitors Herald\" del 4 febbraio 1922 riporta che \"The Night Rose\" fu presentato a Chicago il 23 gennaio con il titolo originale e senza alterazioni di sorta. La nuova versione, \"spurgata\" delle scene pi\u00f9 contestate, usc\u00ec nell'agosto 1922 con il nuovo titolo, \"Voices of the City\", proiettata in prima al Capitol Theatre di Broadway.\nIl film ebbe un distribuzione internazionale, uscendo nell'aprile 1923 in Argentina con il titolo \"La rosa nocturna\", in Danimarca (2 aprile 1923) come \"Nattens rose\", in Francia come \"Le Prince des t\u00e9n\u00e8bres\", in Polonia, come \"G\u0142osy miasta\".\nCensura.\nLa commissione di censura dello stato di New York (la \"New York State Picture Commission\"), dopo avere visionato il film, ne viet\u00f2 la visione nello stato: il vice procuratore generale Rose sostenne che: \"avrebbe corrotto la morale incitando al crimine\"(26 novembre 1921). Piuttosto che tagliare alcune scene discutibili, la commissione condann\u00f2 l'intero film. Il divieto assoluto avrebbe fatto perdere al produttore Goldwyn non meno di quarantamila dollari a fronte di una pellicola costata duecentomila dollari e, secondo la petizione presentata in appello dall'avvocato Gabriel L. Hess per conto della produzione, il giudizio della commissione statale avrebbe influito negativamente anche per ci\u00f2 che riguardava la distribuzione in altri stati. Il 10 agosto 1922 la corte conferm\u00f2 il divieto e Goldwyn si vide costretto a rimontare il film, tagliando diverse scene nelle quali appariva Lon Chaney (il cui personaggio da O'Rourke pass\u00f2 a chiamarsi Duke McGee), cambiandone anche il titolo in \"Voices of the City\" prima di presentarlo al Capitol Theatre di New York.\nCritica.\nUna recensione di \"Voices of the City\" apparsa su \"Film Daily\" del 20 agosto 1922 riconosceva che lo studio aveva rimosso tutti i fotogramma discutibili, le allusioni alla tratta delle bianche e cos\u00ec via, non lasciando nel film niente che potesse offendere lo spettatore. Tuttavia, il giornale notava che la storia era diventata in qualche modo sconnessa e illogica nonch\u00e9 piuttosto difficile da seguire. Il personaggio di O'Rourke, ribattezzato Duke McGee, era stato fortemente ridimensionato eliminando molte delle sue scene e sminuendo la prova di attore di Lon Chaney che lo impersonava.\nConservazione.\nCopia completa della pellicola si trova conservata negli archivi della MGM."}
{"id": "8454647", "revid": "481666", "url": "https://it.wikipedia.org/wiki?curid=8454647", "title": "Voices of the City", "text": ""}
{"id": "8454648", "revid": "228587", "url": "https://it.wikipedia.org/wiki?curid=8454648", "title": "Ratto di Europa", "text": ""}
{"id": "8454658", "revid": "135224", "url": "https://it.wikipedia.org/wiki?curid=8454658", "title": "Erotic Family", "text": "Erotic Family \u00e8 un film del 1980, diretto da Mario Siciliano.\nTrama.\nLa giovane e bellissima siciliana Carla scappa di casa per evitare di sposarsi con un uomo che non ama. Decide quindi di conoscere il ricco zio. Arrivata l\u00ec, conoscer\u00e0 anche gli altri membri della sua dissoluta famiglia."}
{"id": "8454681", "revid": "767487", "url": "https://it.wikipedia.org/wiki?curid=8454681", "title": "Sognando il ring", "text": "Sognando il ring (\"The Main Event\") \u00e8 un film del 2020 prodotto dai WWE Studios e distribuito su Netflix\nIl 10 aprile 2020.\nTrama.\nCon i poteri speciali di una maschera magica, un giovane fan del wrestling scatena il caos partecipando a una competizione e affrontando un rivale minaccioso.\nProduzione.\nNel giugno 2019, \u00e8 stato annunciato che la produzione del film sarebbe iniziata in settimana a Vancouver. Inoltre, \u00e8 stato annunciato che Seth Carr, Tichina Arnold, Ken Marino e Adam Pally avrebbero recitato nel film, insieme ai wrestler professionisti come The Miz, Kofi Kingston, Otis, Keith Lee e Sheamus. Successivamente, \u00e8 stato annunciato che avrebbero preso parte al film i due commentatori Renee Young e Corey Graves.\nAccoglienza.\nSul sito web delle recensioni Rotten Tomatoes, il film ha una valutazione di approvazione del 29% basata su 17 recensioni e una valutazione media di 4,97 su 10. Su Metacritic, il film ha un punteggio medio ponderato di 53 su 100, basato su 6 critici, che indica \"recensioni contrastanti o medie\"."}
{"id": "8454685", "revid": "767487", "url": "https://it.wikipedia.org/wiki?curid=8454685", "title": "Foxhound americano", "text": "Il foxhound americano, noto anche con il nome anglofono di american foxhound, \u00e8 una razza canina sviluppata negli Stati Uniti per la caccia alla volpe, a partire dal suo stretto cugino e antenato, l'English Foxhound.\nOrigini.\nQuando gli inglesi colonizzarono il Nordamerica, portarono con loro sia le volpi, sia i cani che davano loro la caccia. Nello specifico, due razze di cane da volpe contribuirono maggiormente alla creazione del foxhound americano: il foxhound inglese e il Talbot, un'antica razza di segugio inglese, oggi estinto, da cui in realt\u00e0 derivano tutte e cinque le razze di cani da volpe oggi esistenti (oltre ai due foxhound, anche l'harrier, il beagle e il beagle-harrier). Le due razze furono incrociate svariate volte, fino ad ottenere l'american foxhound. In verit\u00e0 la storia \u00e8 molto pi\u00f9 complessa, e almeno per quanto riguarda i primordi, non esistono fonti del tutto certe al riguardo. Ad esempio, si suppone che fu immesso sangue di greyhound (levriero inglese a pelo raso), onde rendere il cane pi\u00f9 scattante e dinamico.\nFin da subito, il foxhound americano godette del favore dei cittadini americani, che lo elevarono a cane simbolo della nazione. La grande abilit\u00e0 e duttilit\u00e0 del foxhound venne utilizzata anche nella creazione di altre razze, tra cui il Black and Tan Virginia Foxhound (nato dall'incrocio tra cani dei nativi, Talbot e foxhound), che diede poi origine al primo dei coonhounds, il black and tan coonhound, altro iconico cane da caccia statunitense.\nInoltre uno dei primi e pi\u00f9 importanti cultori della razza fu il primo presidente degli Stati Uniti, George Washington: nel 1785 ricevette in dono dall'allora generale francese Gilbert du Motier de La Fayette due Gascon saintongeois, che incroci\u00f2 con i foxhound al fine di migliorarne le prestazioni venatorie. Venne aggiunto nel 1830 sangue di setter irlandese per renderlo pi\u00f9 prestante e possente, e come ultimo fu utilizzato anche l'Hannoverscher Schweisshund, per potenziarne l'olfatto. L'American Kennel Club lo riconobbe come razza ufficiale nel 1886.\nCaratteristiche fisiche.\nAspetto generale.\n\u00c8 un cane di media taglia, di tipologia braccoide, simile in dimensioni al foxhound inglese, sebbene rispetto a questo abbia un aspetto pi\u00f9 snello, allungato e alto. Dolicomorfo e mesocefalo. La testa \u00e8 piuttosto lunga e il cranio piuttosto largo. Le orecchie sono inserite moderatamente basse, mentre gli occhi sono grandi. Il torace non deve essere troppo largo, ma profondo. Il pelo \u00e8 chiuso e duro, di varia colorazione. L'aspetto \u00e8 quello tipico di un segugio di taglia medio-grande. L'espressione denota intelligenza e vivacit\u00e0.\nDescrizione fisica.\nIl torace deve essere ampio per offrire uno spazio sufficiente ai polmoni, pi\u00f9 stretto rispetto alla profondit\u00e0 che nel foxhound inglese. Le costole sono ben evidenti; le false costole sono stirate verso il posteriore. La giusta elasticit\u00e0 \u00e8 data dai fianchi, la cui larghezza \u00e8 di circa 8 cm. Il dorso \u00e8 di lunghezza moderata, muscoloso e forte; il rene \u00e8 largo e leggermente arcuato. La testa \u00e8 abbastanza lunga, con l'occipite leggermente bombato e il cranio largo e sviluppato. Il muso \u00e8 di buona lunghezza, dritto e quadrato, con stop moderato. Il tartufo deve essere proporzionato con le con le dimensioni della testa, mentre la dentatura, completa, corretta e potente, si chiude a forbice. Il collo \u00e8 libero e ben attaccato alle spalle, forte senza sembrare tozzo, di lunghezza media e senza pliche, tranne una sottile plica di commessura labiale in alcuni esemplari. Le orecchie sono attaccate leggermente in basso e sono lunghe, se estese orizzontalmente raggiungono il tartufo. Sono di struttura fine e abbastanza larghe; possono essere appena sollevate e ricadono verso la testa. La parte anteriore \u00e8 leggermente ricurva verso l'interno, mentre le estremit\u00e0 sono arrotondate. Gli occhi sono grandi, arrotondati, di color bruno o nocciola, e con la tipica espressione dolce del cane da caccia. Gli arti anteriori sono dritti, con buona ossatura potente, dotati di metacarpi corti e dritti. Quelli posteriori invece possiedono cosce e anche forti e muscolose, capaci di dare una buona propulsione, con le articolazioni delle ginocchia salde e ben discese e i garretti solidi, simmetrici e moderatamente a gomito. I piedi sono \"da gatto\", ben serrati e compatti, con dita arcuate, unghie forti e cuscinetti plantari duri e saldi. Le spalle sono oblique, muscolose e asciutte, n\u00e9 pesanti n\u00e9 sporgenti. La muscolatura in tutto il corpo \u00e8 asciutta e molto ben sviluppata; l'andatura \u00e8 sciolta. La coda \u00e8 attaccata moderatamente in alto, ed \u00e8 portata generalmente ricurva, ma non avanti al di sopra del dorso. Alla base vi \u00e8 un ciuffo di peli molto leggero. La pelle \u00e8 elastica e il pelo \u00e8 folto e rozzo, tipico dei cani da caccia; pu\u00f2 essere di qualunque colorazione.\nCome gi\u00e0 detto, le proporzioni corporee dell'american foxhound sono molto simili a quelle dell'english: l'altezza massima \u00e8 per i maschi di 56-64 cm, e per le femmine di 53,5-61 cm; il peso per i primi \u00e8 di 30-34 kg, e per le seconde di 26-30 kg.\nCarattere.\nIl foxhound americano \u00e8 un cane intelligente, che si affeziona al padrone e alla famiglia e ne rimane devoto. Tuttavia, come tutti i segugi, mantiene un carattere indipendente e autonomo; non conosce il servilismo, sebbene si presti pi\u00f9 volentieri degli altri cani da seguita ad esercizi e comandi richiesti dal padrone. Non \u00e8 un cane aggressivo, e sopporta bene i bambini, con i quali pu\u00f2 diventare uno spassionato compagno di giochi.\nSi adatta bene alla convivenza con altri cani, poich\u00e9 \u00e8 nato per cacciare in muta, e l'istinto del branco \u00e8 in lui molto forte. Allo stesso tempo \u00e8 per\u00f2 ben radicato anche l'istinto del cacciatore, cosa che rende invece estremamente complicata, se non impossibile, la convivenza tra un american foxhound e altri piccoli animali, quali gatti e conigli.\nAll'aperto, la sua attivit\u00e0 preferita \u00e8 vagare libero per spazi verdi e aperti, fiutando le tracce del selvatico e rincorrendo l'eventuale preda. Non desidera ardentemente, nell'attivit\u00e0 esterna, il contatto e il gioco con il padrone, e questo rispecchia il suo passato di cacciatore, poich\u00e9 nella caccia alla volpe il cane precede cavallo e cavaliere seguendo l'odore del piccolo canide. Che lo si voglia lasciare libero o tenere al guinzaglio, il foxhound americano necessita comunque di una grande quantit\u00e0 di moto, essendo dotato di un'energia e di una resistenza incommensurabili.\nNon \u00e8 un buon cane da guardia, poich\u00e9 non riconosce nell'uomo, neanche nell'estraneo, una minaccia da segnalare e affrontare.\nSalute.\nL'american foxhound \u00e8 un cane generalmente sano, ma alcuni esemplari sono esposti geneticamente alla piastrinopenia, un'insufficienza di piastrine o trombotici nel sangue che comporta grandi emorragie anche per piccole lesioni, e alla displasia dell'anca. Al momento dell'acquisto del cucciolo, \u00e8 importante, per questa come per qualsiasi altra razza, informarsi anticipatamente sullo stato di salute dei genitori. La vita media degli american foxhound si attesta intorno agli 11-13 anni.\nPopolarit\u00e0.\nSe altrove nel mondo \u00e8 ben poco conosciuto, negli Stati Uniti l'american foxhound \u00e8 invece molto apprezzato e diffuso, potendo contare su una popolazione nazionale di 100.000 esemplari. Dal 1966, \u00e8 la razza nazionale degli Stati Uniti e un foxhound americano \u00e8 il simbolo animale dello stato della Virginia."}
{"id": "8454686", "revid": "1924342", "url": "https://it.wikipedia.org/wiki?curid=8454686", "title": "Straight to Hell (Ozzy Osbourne)", "text": "Straight to Hell \u00e8 un singolo del cantautore britannico Ozzy Osbourne, pubblicato il 22 novembre 2019 come secondo estratto dall'undicesimo album in studio \"Ordinary Man\" ed \u00e8 la prima traccia dell'album.\nDescrizione.\nAl brano hanno partecipato Chad Smith, batterista dei Red Hot Chili Peppers, Slash e Duff McKagan, rispettivamente chitarrista e bassista dei Guns N' Roses."}
{"id": "8454692", "revid": "217591", "url": "https://it.wikipedia.org/wiki?curid=8454692", "title": "Santuario di Rosa Mistica", "text": ""}
{"id": "8454712", "revid": "767487", "url": "https://it.wikipedia.org/wiki?curid=8454712", "title": "Isterzannye du\u0161i", "text": "Isterzannye du\u0161i (\"\u0418\u0441\u0442\u0435\u0440\u0437\u0430\u043d\u043d\u044b\u0435 \u0434\u0443\u0448\u0438\") \u00e8 un film del 1917 diretto da Vladimir Kas'janov."}
{"id": "8454715", "revid": "767487", "url": "https://it.wikipedia.org/wiki?curid=8454715", "title": "Kak oni lgut", "text": "Kak oni lgut (\"\u0418\u0441\u0442\u0435\u0440\u0437\u0430\u043d\u043d\u044b\u0435 \u0434\u0443\u0448\u0438\") \u00e8 un film del 1917 diretto da Vja\u010deslav Viskovskij."}
{"id": "8454740", "revid": "72396", "url": "https://it.wikipedia.org/wiki?curid=8454740", "title": "Pandemia di COVID-19 in Egitto", "text": "Il primo caso della pandemia di COVID-19 in Egitto \u00e8 stato confermato il 14 febbraio 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nGennaio.\nTutti i voli dalla Cina verso l'Egitto sono stati banditi dal 26 gennaio. Il 14 febbraio il ministero della salute dell'Egitto ha annunciato il primo caso nel paese nell'aeroporto internazionale del Cairo, si trattava un cittadino cinese. Le autorit\u00e0 egiziane avevano notificato l'Organizzazione mondiale della sanit\u00e0 (OMS) e il paziente era stato messo in isolamento in quarantena in ospedale. Successivamente sono state adottate misure preventive per monitorare coloro che sono entrati in contatto con la persona, che per\u00f2 sono risultati tutti negativi.\nFebbraio.\nAlla fine di febbraio e all'inizio di marzo, sono stati segnalati diversi casi di coronavirus associati a viaggi in Egitto; inclusi due casi negli Stati Uniti, due casi in Tunisia (oltre a diversi potenziali casi come due casi iniziali che facevano parte di un gruppo di 1.000 sostenitori del calcio che hanno affrontato la quarantena che hanno visitato l'Egitto da Tunisi dal 27 febbraio al 1 marzo) due casi in Francia, un caso in Canada, e un caso a Taiwan.\nIl 28 febbraio, il gabinetto egiziano ha ufficialmente smentito le voci sulla copertura dei casi di SARS-CoV-2. Il 1 \u00b0 marzo, il Qatar ha vietato tutti gli arrivi dall'Egitto, ad eccezione dei cittadini del Qatar, come misura di sicurezza per prevenire la diffusione del virus. Lo stesso giorno, l'Egitto ha annunciato il rilevamento di un secondo caso di SARS-CoV-2. Il 2 marzo, il Kuwait ha annunciato che avrebbe testato tutti gli arrivi dall'Egitto e dalla Siria per SARS-CoV-2. \u00c8 stato stimato da Egypt Watch che l'Egitto aveva 20 casi confermati di laboratorio di SARS-CoV-2, che \u00e8 stato riportato da Middle East Monitor il 2 marzo. Le persone con casi confermati sono state dichiarate detenute in ospedali militari, inaccessibili al Ministero della Salute egiziano e statistiche sanitarie ufficiali riportate all'OMS. Casi confermati presumibilmente assenti dalle statistiche ufficiali includevano una famiglia all'ospedale militare di Tanta e quattro persone all'ospedale Qasr El Eyni.\nMarzo.\nL'8 marzo un cittadino tedesco di 60 anni \u00e8 morto a Hurghada; si \u00e8 trattato del primo decesso tedesco causato dal virus.\nIl 9 marzo l'Organizzazione mondiale della sanit\u00e0 ha dichiarato che ci sono stati 56 casi confermati in Egitto. Lo stesso giorno, il ministro del turismo egiziano ha dichiarato di aver scoperto altri 3 casi, si trattava di persone che lavoravano in un hotel.\nIl 12 marzo il Ministero della salute ha annunciato la seconda morte a causa del virus e che il numero totale di casi era salito a 80.\nIl 13 marzo il Ministero della salute ha annunciato 13 nuovi casi sono risultati positivi, portando il totale dei casi a 93. Lo stesso giorno, un secondo tunisino di ritorno dall'Egitto \u00e8 risultato positivo al virus e la Tunisia ha ufficialmente aggiunto l'Egitto a un elenco di aree di focolaio chiudendo i suoi confini e imponendo una quarantena a chiunque provenga dal paese.\nIl ministro dell'aviazione ha deciso di chiudere gli aeroporti e sospendere tutti i viaggi aerei. Questa decisione entr\u00f2 in vigore il 19 marzo.\nIl 18 marzo la polizia ha arrestato quattro attivisti dopo aver protestato di fronte al quartier generale del gabinetto chiedendo il rilascio di prigionieri politici per proteggerli dalla diffusione del coronavirus.\nIl 19 marzo: il Ministero della Salute in Egitto ha annunciato una nuova morte e 46 nuovi casi di coronavirus, portando il numero totale di infetti a 256 casi, inclusi 7 decessi e 28 guariti. Il governo egiziano ha inoltre deciso di chiudere tutti i ristoranti, i caff\u00e8, i locali notturni e i luoghi pubblici in tutto il paese dalle sette di sera alle sei di mattina, a partire da gioved\u00ec 19 marzo fino al 31 marzo 2020. La decisione ha escluso negozi alimentari, farmacie e servizi di consegna a domicilio. La decisione di sospendere i voli in Egitto \u00e8 entrata in vigore dal 19 marzo fino al 31 marzo.\n20 marzo: il Ministero della salute egiziano ha annunciato la morte di un cittadino egiziano di 60 anni che era tornato dall'Italia e 29 nuovi casi hanno dimostrato analisi di laboratorio positive sul virus tra cui un caso di uno straniero e 28 egiziani, alcuni dei quali sono di ritorno dall'estero, mentre altri che sono entrati in contatto con casi positivi, che sono stati scoperti e annunciati in precedenza, portando il totale a 285 casi, di cui 39 guariti e dimessi dall'ospedale di isolamento, e 8 morti.\nIl 21 marzo \u00e8 stata presa la decisione di sospendere le preghiere in tutte le moschee egiziane per un periodo di due settimane al fine di limitare lo scoppio del virus sulla base della necessit\u00e0 dell'interesse legittimo e nazionale. La Chiesa copta ortodossa ha anche annunciato la chiusura di tutte le chiese e la sospensione dei servizi rituali, delle masse e delle attivit\u00e0 per preservare la salute degli egiziani dal pericolo della diffusione del coronavirus.\nIl 22 marzo il Ministero della sanit\u00e0 e della popolazione ha annunciato 74 nuovi casi e che i casi sono registrati in 24 dei 27 governatorati egiziani.\nInoltre, \u00e8 stato annunciato che sono stati rilevati 33 nuovi casi, tutti egiziani in contatto con casi precedentemente scoperti e annunciati, 4 di questi casi sono deceduti: un cittadino di 51 anni, un cittadino di 80 anni, un 73enne cittadino anziano e cittadino di 56 anni. Il numero totale registrato in Egitto comprende 327 casi, di cui 56 guariti e che hanno lasciato l'ospedale di isolamento, e 14 morti.\nAprile.\nAgli inizi di aprile l'Egitto era il secondo paese africano per numero di contagi e decessi dopo il Sudafrica. Il 4 aprile i casi hanno superato quota 1000 e i decessi superarono quota 70. Alla fine del mese il numero dei contagi dall'inizio della pandemia ammontava a 5537 casi. Il numero dei morti sal\u00ec a quota 392 e quello dei guariti sal\u00ec a 1381 per un totale di 3764 guarigioni.\nMaggio.\nIl 13 maggio il Ministero della salute e della popolazione egiziano ha riportato 347 nuovi casi di COVID-19, portando il totale dei casi di coronavirus registrati in Egitto dall'inizio dell'epidemia a 10.093. Ci\u00f2 segna un aumento di quasi 3.000 casi dalla settimana precedente. Con la revoca delle misure di confinamento il governo egiziano si prepar\u00f2 a iniziare la stagione turistica, in quanto il turismo vale il 12% del prodotto interno lordo dello stato: gli alberghi avrebbero riaperto con il 25% della capacit\u00e0 ricettiva, la quale sarebbe diventata del 50% nel mese successivo. Ogni albergo avrebbe ricevuto un certificato sulla salute e la sicurezza con una validit\u00e0 di un anno.\nAlla fine del mese vennero registrati 19.448 nuovi casi, per un totale di 24.985 e 959 decessi. Il numero dei pazienti guariti aument\u00f2 fino a 6037, lasciando 17.989 casi attivi alla fine del mese.\nGiugno.\nNel mese di giugno vennero registrati 43.326 nuovi casi, per un totale di 68.311 contagi e 2953 decessi. Il numero dei pazienti guariti aument\u00f2 fino a 18.460, lasciando 46.898 casi attivi alla fine del mese.\nLuglio.\nNel mese di luglio vennero registrati 25.767 nuovi casi, per un totale di 94.078 contagi e 4805 decessi. Il numero dei pazienti guariti aument\u00f2 fino a 39.638, lasciando a 49.635 casi attivi alla fine del mese (il 6% in pi\u00f9 rispetto alla fine di giugno).\nAgosto.\nNel mese di agosto vennero registrati 4861 nuovi casi, per un totale di 98.939 contagi e 5421 decessi. Il numero dei casi attivi alla fine del mese arriv\u00f2 a 20.589.\nSettembre.\nNel mese di settembre vennero registrati 4140 nuovi casi, per un totale di 103.079 contagi e 5914 decessi.\nOttobre.\nNel mese di ottobre vennero registrati 4476 nuovi casi, per un totale di 107.555 contagi e 6266 decessi. Il numero di casi attivi alla fine del mese arriv\u00f2 a 1837.\nNovembre.\nNel mese di novembre vennero registrati 8356 nuovi casi, per un totale di 115.911 contagi e 6650 decessi. Il numero dei pazienti guariti sal\u00ec a 102.718, lasciando 6543 casi attivi alla fine del mese.\nDicembre.\nIl 10 dicembre l\u2019Egitto ricevette 50.000 dosi del vaccino BBIBP-CorV, sviluppato da Sinopharm, da parte degli Emirati Arabi Uniti.\nVennero registrati 22,151 nuovi casi nel mese di dicembre, per un totale di 138.062 contagi e 7631 decessi. Il numero dei pazienti guariti sal\u00ec a 112.105, lasciando 18,326 casi attivi alla fine del mese.\nGennaio 2021.\nIl governo egiziano inizi\u00f2 a vaccinare gli operatori sanitari del governatorato di Ismailia con il vaccino di Sinopharm, dato che fino al 24 gennaio 300 dottori erano morti di COVID-19. A seguire vennero vaccinati i malati di malattie croniche e gli anziani. L\u2019Egitto ha firmato degli accordi con delle agenzie cinesi, russe ed inglesi per ottenere 100 milioni di dosi del vaccino, sufficienti per met\u00e0 della popolazione del paese, dato che la maggior parte dei vaccini richiede due dosi per l\u2019immunit\u00e0. Il 31 gennaio 50.000 dosi del vaccino Vaxzevria, sviluppato da AstraZeneca, giunsero in Egitto.\nVennero registrati 27.889 nuovi casi nel mese di gennaio, per un totale di 165.951 contagi e 9316 morti. Il numero dei pazienti guariti sal\u00ec a 129.636, lasciando 26,999 casi attivi alla fine del mese.\nFebbraio 2021.\nIl 23 febbraio l\u2019Egitto ricevette altre 300,000 dosi del vaccino BBIBP-CorV da parte della Cina.\nVennero registrati 16.473 nuovi casi nel mese di febbraio, per un totale di 182.424 contagi e 10,688 decessi. Il numero dei pazienti guariti sal\u00ec a 140.892, per un totale di 30.844 casi attivi alla fine del mese.\nMarzo 2021.\nDurante questo mese l\u2019Egitto ricevette altre 300.000 dosi del vaccino BBIBP-CorV.\nIl 28 marzo 2021, il governo annunci\u00f2 che avrebbe vaccinato 250.000 persone, incluso il personale sanitario, in una settimana. Il 31 marzo l\u2019Egitto ricevette 854.000 dosi di vaccini contro la COVID-19 ed autorizz\u00f2 le preghiere nelle moschee durante il Ramadan.\nAlla fine del mese il numero dei contagiati era salito a 200.739 e quello dei morti a 11.914. Il numero dei pazienti guariti sal\u00ec a 153.630, lasciando 35.195 casi attivi alla fine del mese.\nAprile 2021.\nNel mese di aprile in Egitto inizi\u00f2 la terza ondata e, anche se era non al suo apice, il numero giornaliero dei casi era in aumento. Lo stato di emergenza venne prorogato.\nIl settore del turismo egiziano era stato colpito duramente dalla diffusione della COVID-19 nel paese. Le entrate del turismo nel paese erano crollate del 70% nel 2020, mentre il numero di turisti stranieri era sceso da 13,1 milioni nel 2019 a 3,5 milioni nel 2020. Le entrate turistiche perse ammontavano a 6-7 miliardi di dollari, ed ora l\u2019Egitto mirava a riconquistarle.\nVennero registrati 27.845 nuovi casi nel mese di aprile, per un totale di 228.584 contagi e 13.402 decessi. Il numero dei pazienti guariti sal\u00ec a 171.542, lasciando 43.640 casi attivi alla fine del mese.\nMaggio 2021.\nIl 13 maggio l\u2019Egitto ricevette pi\u00f9 di 1,7 milioni di dosi del vaccino Vaxzevria, sviluppato da AstraZeneca, e 500.000 dosi del vaccino di Sinopharm dalla Cina.\nVennero registrati 34.066 nuovi casi nel mese di maggio, per un totale di 262.650 contagi e 15.096 decessi. Il numero dei pazienti guariti sal\u00ec a 192.112, lasciando 55.442 casi attivi alla fine del mese.\nGiugno 2021.\nVennero registrati 18.632 nuovi casi nel mese di giugno, per un totale di 281.282 contagi e 16.169 decessi. Il numero dei pazienti guariti sal\u00ec a 211.384, lasciando 53.729 casi attivi alla fine del mese.\nLuglio 2021.\nIl 13 luglio 2021 venne registrato il numero dei decessi giornalieri pi\u00f9 basso dall'inizio della pandemia (7 morti in 24 ore).\nVennero registrati 2980 nuovi casi nel mese di luglio, per un totale di 284.262 contagi e 16.524 decessi. Il numero dei pazienti guariti sal\u00ec a 230.368, lasciando 37.370 casi attivi alla fine del mese.\nAgosto 2021.\nIl 6 agosto, il governo della Romania annunci\u00f2 che avrebbe iniziato a consegnare 1,3 milioni di vaccini gratuiti a quattro nazioni per aiutarle a fronteggiare la pandemia. All'Egitto vennero donate 525.000 dosi di vaccino.\nVennero registrati 4179 nuovi casi nel mese di agosto, per un totale di 288.441 contagi e 16.736 decessi. Il numero dei pazienti guariti sal\u00ec a 239.343, lasciando 32.362 casi attivi alla fine del mese.\nSettembre 2021.\nVennero registrati 16.083 nuovi casi nel mese di settembre, per un totale di 304.524 contagi e 17.331 decessi. Il numero dei pazienti guariti sal\u00ec a 256.886, lasciando 30.307 casi attivi alla fine del mese.\nOttobre 2021.\nVennero registrati 26.493 nuovi casi nel mese di ottobre, per un totale di 331.017 contagi e 18.651 decessi. Il numero dei pazienti guariti sal\u00ec a 278.267, lasciando 34.099 casi attivi alla fine del mese.\nCronistoria.\nCasi tracciati di ritorno di viaggi dall'Egitto.\nOltre ai casi confermati in Egitto, ci sono stati un certo numero di casi documentati che sono stati rilevati in altri paesi e tracciati per viaggi dall'Egitto. La stima di tali casi era di almeno 97 casi alla fine di febbraio 2020, secondo i dati sulla sanit\u00e0 pubblica e le notizie.\nRisposta del governo.\nIn Egitto al 7 maggio 2020 sono stati effettuati 90\u00a0000 test.\nAlcuni critici del governo sono stati arrestati per presunta diffusione di informazioni false sulla pandemia di coronavirus.\nGli specialisti in malattie infettive dell'Universit\u00e0 di Toronto, che hanno studiato la disparit\u00e0 tra i tassi ufficiali e presunti di infezione, basandosi in parte su molteplici casi confermati di COVID-19 in altri paesi legati al viaggio in Egitto, hanno stimato che il numero di casi COVID-19 in Egitto si aggiri intorno tra i 6.270 e i 45.070 al 15 marzo 2020, uno studio che \u00e8 stato riportato da vari media stranieri, tra cui il quotidiano britannico \"The Guardian\" e il quotidiano americano \"The New York Times\". Le cifre previste erano molto pi\u00f9 alte del conteggio ufficiale al momento. Il Ministero della salute egiziano ha respinto questa stima come \"completamente falsa\", e il ministero ha anche affermato di riferire casi confermati nel paese con \"piena trasparenza\".\nMS River Anuket.\nIl 6 marzo, il Ministero della sanit\u00e0 egiziano e l'OMS hanno confermato 12 nuovi casi di SARS-CoV-2. Le persone infette facevano parte del personale egiziano a bordo di una nave da crociera sul Nilo, in viaggio da Assuan a Luxor. Questa nave \u00e8 variamente conosciuta come MS River Anuket o Asara. Tutti coloro che sono risultati positivi al coronavirus non avevano mostrato alcun sintomo della malattia. Secondo i test, il virus si diffuse da una donna-turista taiwanese-americana sulla nave.\nIl 7 marzo, le autorit\u00e0 sanitarie hanno annunciato che 45 persone a bordo erano risultate positive e che la nave era stata messa in quarantena in un molo di Luxor."}
{"id": "8454767", "revid": "92723", "url": "https://it.wikipedia.org/wiki?curid=8454767", "title": "Lessons in Love and Violence", "text": "Lessons in Love and Violence \u00e8 un'opera del compositore britannico George Benjamin. Ha avuto la sua prima rappresentazione alla Royal Opera House di Londra nel maggio 2018. Il libretto di Martin Crimp si bassa sulla tragedia di Christopher Marlowe \"Edoardo II\", che narra della caduta e morte dell'omonimo re inglese in seguito alla sua relazione con Pietro Gaveston. L'opera fu realizzata in co-produzione con De Nationale Opera, l'Opera di Amburgo, l'Op\u00e9ra national de Lyon, l'Opera di Chicago, il Gran Teatre del Liceu e il Teatro Real. La prima statunitense \u00e8 dell'ottobre 2020 all'Opera di Chicago.\nTrama.\nMortimer critica l'ossessione del re per il suo amante Gaveston, particolarmente fuori luogo in un momento in cui il popolo soffre per le conseguenze di guerre e carestia. Il re, furioso, priva Mortimer del suo rango e della sua ricchezza. L'aristocratico allora cerca l'appoggio della regina Isabella, che accoglie la richiesta di Mortimer di cercare di rovesciare Gaveston. Il favorito del re viene dunque arrestato e ucciso, causando cos\u00ec una rottura irreparabile tra Edoardo e Isabella.\nIsabella, divenuta l'amante di Mortimer, collabora con lui per portare sul trono il figlio Edoardo. Edoardo II viene catturato e chiuso in carcere, dove Mortimer lo convince ad abdicare; la morte si presenta al re sotto le spoglie di Gaveston e lo porta via con lei. Il giovane Edoardo viene incoronato re, rinnega la madre Isabella e ordina l'esecuzione di Mortimer."}
{"id": "8454776", "revid": "1305772", "url": "https://it.wikipedia.org/wiki?curid=8454776", "title": "Michael Andrew Law", "text": "Biografia.\nCarriera.\nLaw ha studiato pittura con un docente della Central Academy of Fine Arts di Pechino e con il pittore classico newyorkese Dan Anderson. Nel 2008 ha fornito i fondi per la Eco Association Ltd e ha co-fondato la Nature Art Workshop. Nel 2015 ha fondato la Galleria Michael Andrew Law e nel 2016, la Scuola di Belle Arti Michael Andrew Law.\nOpere.\nI suoi primi lavori sono stati principalmente nel campo del fumetto e dell\u2019illustrazione, pubblicati in diverse riviste come il Kung Kao Po, la Catholic Children's Bible e diversi altri libri di preghiere.\nIn quanto \u201cFine Artist\u201d Law ha lavorato a diverse opere di realismo figurativo in grande scala. Umanit\u00e0 \u00e8 un dipinto ad olio ambientato in un prato sull\u2019isola di Hong Kong, questa tela narrativa ci mostra un gruppo di bambini che condividono un angolo della pacifica natura, mentre gli adulti si accalcano verso la giungla del dio-denaro.\nL\u2019opera \u00e8 stata esposta all\u2019Avenue of Stars di Hong Kong e a Queen Victoria Street ad Hong Kong nel 2009.\nFernandes Terresita Fern\u00e1ndez, ex membro della Federal Art Commission degli Stati Uniti, Theaster Gates, direttore del dipartimento di arti visive alla University of Chicago, e Marilyn Minter, direttore di dipartimento alla New York Academy of Visual Arts, ed altre celebrit\u00e0 inclusi gli artisti ed imprenditori Jeff Koons, Takashi Murakami, e il dott. Tony Nader annoverano opere di Law nelle loro collezioni private. Ha partecipato a mostre di gruppo in location di tutto il mondo, incluso l\u2019Art Basel Hong Kong. Attualmente Law vive e lavora ad Hong Kong con la sua compagna Michelle Yu Ting-Yan.\nUn altro elemento preponderante della sua carriera sono le opere a tema biblico, Law ha realizzato diversi ritratti di importanti figure della Chiesa Cattolica, come Papa Giovanni Paolo II, Papa Benedetto XVI, Madre Teresa, e li ha esposti a livello nazionale essendo riconosciuto dalla Chiesa, con collezionisti come Joseph Zen Ze-kiun, il Cardinale cinese della Chiesa Cattolica.\nL\u2019esibizione di Law chiamata \u201cFrom Unmanifest to Manifest in the Art of Hyper Pop Surrealism.\u201d ha raccolto con la David Lynch Foundation un fondo di beneficenza per ridurre l\u2019epidemia di traumi e stress tossici nelle popolazioni a rischio. Sono stati esposti ritratti ad olio raffiguranti Maharishi Mahesh Yogi, il Presidente John Hagelin, il regista David Lynch Professor Fred Travis, and Bob Roth, il professor Fred Travis e Bob Roth, CEO della David Lynch Foundation."}
{"id": "8454782", "revid": "1543377", "url": "https://it.wikipedia.org/wiki?curid=8454782", "title": "Chiesa dei Santi Pietro e Paolo (Chienes)", "text": "La chiesa dei Santi Pietro e Paolo \u00e8 la parrocchiale di Chienes, in provincia di Bolzano e diocesi di Bolzano-Bressanone; fa parte del decanato di Brunico.\nStoria.\nLe prime attestazioni dell'esistenza di una chiesa a Chienes risalgono al XI secolo .&lt;br&gt;La chiesetta romanica venne sostituita da una nuova in stile gotico nel Quattrocento.&lt;br&gt;All'inizio del XIX secolo la chiesa quattrocentesca si rivel\u00f2 insufficiente a soddisfare le esigenze dei fedeli e, cos\u00ec, si decise di edificarne una nuova pi\u00f9 ampia. La prima pietra dell'attuale parrocchiale venne posta nel 1835; l'edificio, progettato dal parroco di Val di Vizze don Jakob Prantl, fu ultimato e consacrato nel 1838.\nDescrizione.\nL'interno della chiesa, ad un'unica navata, \u00e8 caratterizzato da paraste e dalla volta a botte ribassata; l'aula termina con l'abside a tre lati.&lt;br&gt;Il campanile, addossato alla facciata, risale al XV secolo ed \u00e8 caratterizzato da due ordini di bifore."}
{"id": "8454794", "revid": "183114", "url": "https://it.wikipedia.org/wiki?curid=8454794", "title": "Politik als Beruf", "text": ""}
{"id": "8454795", "revid": "1310927", "url": "https://it.wikipedia.org/wiki?curid=8454795", "title": "Coventry City Football Club 2017-2018", "text": "Questa voce raccoglie le informazioni riguardanti il Coventry City Football Club nelle competizioni ufficiali della stagione 2017-2018.\nOrganico.\nRosa.\n\"Dati aggiornati al 28 febbraio 2018\""}
{"id": "8454807", "revid": "287204", "url": "https://it.wikipedia.org/wiki?curid=8454807", "title": "Vicino da Ferrara", "text": "Viene spesso identificato con Baldassarre d'Este. \nBiografia.\nIl nome \"Vicino da Ferrara\" fu proposto dallo storico dell'arte Roberto Longhi, negli anni 1930, per designare l'autore di numerosi dipinti che gli sembravano appartenere a un pittore, non ancora identificato con precisione ma appartenente alla scuola di Ferrara e vicino a Ercole de' Roberti. \nLonghi sugger\u00ec che questo pittore potesse essere Baldassarre d'Este. La menzione \"Vicino da Ferrara\" rimane tuttavia ancora utilizzata per alcune opere, in particolare nella galleria d'arte di Ferrara. "}
{"id": "8454810", "revid": "112848731", "url": "https://it.wikipedia.org/wiki?curid=8454810", "title": "Torre dei signori di Quart", "text": ""}
{"id": "8454813", "revid": "1474249", "url": "https://it.wikipedia.org/wiki?curid=8454813", "title": "Petals for Armor III", "text": ""}
{"id": "8454815", "revid": "123905476", "url": "https://it.wikipedia.org/wiki?curid=8454815", "title": "Stefano Folchetti", "text": " Lavor\u00f2 tra la fine del XV e l'inizio del XVI secolo, principalmente nelle Marche.\nBiografia.\nNacque a San Ginesio, nelle Marche, da Francesco Folchetti. Sconosciuto alle fonte - di lui conosciamo solamente il periodo in cui pratic\u00f2 la professione di pittore - la formazione artistica che Stefano segu\u00ec rimane anch'essa sconosciuta. Tuttavia le sue opere sembrano indicare che egli non sia mai uscito dalle Marche, infatti la sua arte riflette la complessa situazione artistica con le sue diverse correnti parallele del XV secolo. Dai suoi dipinti \u00e8 possibile capire le correnti artistiche che lui segu\u00ec, come quella delle scuole di San Severino e di Camerino. Importanti furono gli influssi di Girolamo di Giovanni, Lorenzo d'Alessandro, del \"Maestro di Patullo\" - pseudonimo di un pittore del XV secolo - e di Niccol\u00f2 Alunno, ma le influenze pi\u00f9 importanti per Folchetti furono quelle di Carlo e di Vittore Crivelli. Nelle sue opere i temi crivelleschi vengono rappresentati con un espressionismo ben dettagliato, alcune volte rappresentato in chiave popolaresca, accogliendo l'eleganza veneziana con un'arte rozza e l'interesse quasi neogotico per il prezioso e il decorato. A causa della mancanza di personalit\u00e0 e di un'elevata presenza di staticit\u00e0 in alcune composizioni, le sue opere risultano pi\u00f9 arretrate rispetto ad altre dello stesso periodo.\nOpere.\nOpere conservate altrove.\nIl trittico rappresenta, sul pannello centrale, lo \"Sposalizio di s\". \"Caterina\", sui laterali \"S. Lorenzo e s\". \"Metro\" e \"l'Annunciazione\", \"i ss\". \"Sebastiano\", \"Francesco\", \"Nicola da Tolentino\", \"Rocco\", \"Agata\", \"Apollonia\", e sulla predella \"Cristo tra i dodici apostoli\"."}
{"id": "8454820", "revid": "767487", "url": "https://it.wikipedia.org/wiki?curid=8454820", "title": "Francesco de' Franceschi", "text": "Biografia.\nNon si sa molto di lui se non attraverso le sue opere. Dipinse principalmente opere a tema religioso a seguito di commissioni da parte di chiese. Il suo stile mostra l'influenza di Michele Giambono ed \u00e8 possibile che abbia collaborato con Antonio Vivarini a Venezia. A lui \u00e8 stata attribuita una pala d'altare (1447) che molto probabilmente proveniva da una chiesa di Padova o Venezia e ora si trova nel Museo Civico di Padova. Due pannelli di \"Santa Maria Maddalena\" e \"Santa Caterina d'Alessandria\" si trovano nel Museo Ashmolean di Oxford."}
{"id": "8454843", "revid": "363629", "url": "https://it.wikipedia.org/wiki?curid=8454843", "title": "Sieroterapia", "text": ""}
{"id": "8454845", "revid": "110157", "url": "https://it.wikipedia.org/wiki?curid=8454845", "title": "Druga crnogorska fudbalska liga 2008-2009", "text": "La Druga crnogorska fudbalska liga 2008-2009 (\"seconda lega calcistica montenegrina 2008-2009\"), conosciuta semplicemente anche come 2.CFL 2008-2009, \u00e8 stata la 3\u00aa edizione di questa competizione, la seconda divisione del campionato montenegrino di calcio.\nStagione.\nAvvenimenti.\nAl campionato sono iscritte 12 squadre. Nella edizione precedente sono state promosse e e retrocesse e ; sono state sostituite da , (retrocesse dalla 1.CFL 2007-2008), e (promosse dalla 3.CFL 2007-2008 dopo gli spareggi fra le vincitrici dei gironi, il Polimlje \u00e8 la squadra esclusa).\nFormula.\nIn stagione le squadre partecipanti sono 12: 2 che sono retrocesse dalla 1.CFL, 8 che hanno mantenuto la categoria e 2 promosse dalla 3.CFL.\nLe 12 squadre disputano un girone andata-ritorno; al termine delle 22 giornate ne disputano ancora 11 secondo uno schema prefissato (totale 33 giornate), al termine di queste:\nClassifica.\nLegenda:\nRegolamento:\nNote:\nSpareggi.\nPenultima e terzultima della prima divisione sfidano seconda e terza della seconda divisione per due posti in Prva crnogorska fudbalska liga 2009-2010. Il ha conquistato la promozione."}
{"id": "8454847", "revid": "15756", "url": "https://it.wikipedia.org/wiki?curid=8454847", "title": "Alfabeto paleo-ebraico", "text": "Lalfabeto ebraico (Ebraico: \u05d4\u05db\u05ea\u05d1 \u05d4\u05e2\u05d1\u05e8\u05d9 \u05d4\u05e7\u05d3\u05d5\u05dd) \u00e8 il sistema di scrittura Biblica in uso nei regni di Israele e di Giuda. La presenza della lingua ebraica \u00e8 attestata sin dal X secolo a.C. Prima di questo periodo l'ebraico, il fenicio e gli altri dialetti cananei erano in larga misura indistinguibili. L'alfabeto paleo-ebraico \u00e8 un abjad di 22 lettere consonantiche derivato dall'alfabeto proto-sinaitico, che era in uso durante la tarda et\u00e0 del bronzo. Il conio del termine \"Alfabeto paleo-ebraico\" \u00e8 da attribuire a Solomon Birnbaum.\nLe prime iscrizioni in ebraico a noi pervenute sono datate al X secolo a.C. A partire dal V secolo a.C., presso gli ebrei, questo alfabeto era stato in gran parte rimpiazzato dall'alfabeto aramaico (esso stesso derivato dall'alfabeto proto-sinaitico), nella versione usata nell'impero persiano. La variante quadrata, alla base dell'alfabeto ebraico moderno, si svilupp\u00f2 a partire dall'alfabeto aramaico intorno al III secolo (nonostante per la forma di alcune lettere non esistesse uno standard fino al I secolo a.C.). Al contrario l'alfabeto samaritano \u00e8 un discendente diretto dell'alfabeto ebraico. Inoltre, in certi contesti religiosi (in particolare in alcune sezioni dei manoscritti del mar morto), l'uso dell\u2019ebraico biblico \u00e8 attestato fino al I secolo a.C.\nStoria.\nOrigini.\nL'alfabeto paleo-ebraico e quello fenicio si svilupparono dall'alfabeto proto-sinaitico nel periodo successivo al collasso dell'et\u00e0 del bronzo.\nIl primo esempio a noi noto di scrittura in paleo-ebraico \u00e8 la pietra di Zayit, un abecedario rinvenuto nel 2005 su un muro a Tel Zayit, nella valle di Beth Guvrin (circa 50\u00a0km a sud-est di Gerusalemme). La pietra, che pesa intorno ai 17\u00a0kg e ha la forma di una scodella, presenta su uno dei lati un'incisione raffigurante tutte e 22 le lettere dell'alfabeto. Il reperto \u00e8 fatto risalire alla met\u00e0 del X secolo a.C. Altre testimonianze probabilmente coeve, ma sulle cui datazioni ci sono alcuni dubbi, sono il calendario di Gezer e l'iscrizione di Ophel.\nTutte queste incisioni sono un esempio di una prima versione dell'alfabeto paleo-ebraico e sono ancora quasi identiche alle iscrizioni in alfabeto fenicio sul sarcofago di Ahiram. A partire dall'VIII secolo alcune caratteristiche regionali inizieranno a farsi pi\u00f9 marcate e a dare vita ai vari alfabeti nazionali, come l'israelita (Israele e Giuda), il moabita (Moab e Ammon), l'edomita, il fenicio e l'aramaico.\nDall'VIII secolo in poi le epigrafi in paleo-ebraico diventano pi\u00f9 comuni, testimoniando una maggior diffusione dell'alfabetizzazione nel regno di Israele e nel regno di Giuda. Le parti pi\u00f9 antiche della Tanakh, sebbene giunte a noi nelle forme revisionate durante il periodo del Secondo Tempio, vengono fatte risalire a loro volta a questo periodo.\nUso nei regni israelitici.\nDurante l'VIII e il VII secolo a.C. nei regni di Israele e di Giuda l'alfabeto paleo-ebraico era d'uso comune. Tuttavia nel corso del VI secolo, il periodo dell'esilio babilonese, esso venne gradualmente sostituito dall'alfabeto aramaico imperiale. Durante il periodo del Secondo Tempio, alle lettere di quest'ultimo furono date forme caratteristiche per la scrittura dell'ebraico, dando origine alla forma quadrata dei caratteri dell'alfabeto ebraico attuale\".\"\nI Samaritani, che erano rimasti nella terra di Israele, continuarono invece a usare la loro variante dell'alfabeto paleo-ebraico, l'alfabeto samaritano. Dopo la caduta dell'impero persiano gli ebrei iniziarono ad usare entrambi gli alfabeti, salvo poi assestarsi sull'aramaico quadratico.\nNel corso del tempo l'alfabeto paleo-ebraico and\u00f2 sviluppando numerosi tratti corsivi, mentre le caratteristiche lapidarie tipiche dell'alfabeto fenicio divennero meno marcate. Ci\u00f2 potrebbe indicare che l'abitudine di erigere steli ai sovrani e di offrire iscrizioni votive alle divinit\u00e0 non era molto diffusa in Israele. Anche le incisioni dell'VIII secolo presentano alcuni elementi tipici della scrittura corsiva, come le sfumature, che sono particolarit\u00e0 della scrittura con inchiostro e stilo. Alcuni esempi di incisioni con queste caratteristiche sono l'iscrizione di Siloam, numerose iscrizioni tombali a Gerusalemme, gli amuleti di Ketef Hinnom, le centinaia di sigilli ebraici datati al periodo tra l'VIII e il VI secolo e il rotolo del Levitico rinvenuto a Tel Qumran. Tra i reperti in cui la tendenza allo stile corsivo \u00e8 pi\u00f9 evidente vi sono le lettere di Lachish, missive spedite da un officiale del governo di Lachish appena prima della distruzione del primo tempio nel 586 a.C. Un'iscrizione simile ma leggermente precedente (circa 620 a.C.) \u00e8 presente su un ostrakon dissotterrato vicino a Yavne, contenente una richiesta di indennizzo da parte di un contadino per la confisca del suo mantello, ritenuta dal lui ingiusta.\nDeclino e sopravvivenza.\nDopo la conquista babilonese della Giudea, quando la maggior parte dei nobili era stata esiliata, l'alfabeto paleo-ebraico continu\u00f2 a essere usato da chi era rimasto. A questo periodo risalgono le maniglie di una giara ritrovate a Gabaon, sulle quali erano incisi nomi di viticoltori. Dal V secolo in avanti l'Aramaico e il suo sistema di scrittura diventarono un mezzo di comunicazione ufficiale. Il paleo-ebraico era ancora in uso presso gli scribi.\nQuesto alfabeto era ritenuto un sistema di scrittura arcaicizzante e conservativo. Se ne trova ancora qualche esempio in alcuni testi della Torah dei rotoli del Mar Morto, risalenti al I o al II secolo a.C.:i manoscritti 4Q12, 6Q1: Genesi. 4Q22: Esodo. 1Q3, 2Q5, 4Q11, 4Q45, 4Q46, 6Q2, e il rotolo del Levitico (11QpaleoLev). In alcuni testi di Qumran YHWH \u00e8 scritto in paleo-ebraico, mentre il resto in aramaico quadrato. La grande maggioranza delle monete coniate durante il regno degli Asmonei, la prima guerra giudaica e la rivolta di Bar Kokhba presentano incisioni in paleo-ebraico. L'alfabeto paleo-ebraico cadde definitivamente in disuso solamente dopo il 135 d.C.\nEredit\u00e0.\nAlfabeto Samaritano.\nL'alfabeto paleo-ebraico continu\u00f2 a essere usato dai Samaritani e nel corso del tempo si svilupp\u00f2 fino a diventare l'alfabeto samaritano. I samaritani hanno continuato a scrivere l'ebraico e l'aramaico con questo sistema di scrittura fino ai nostri giorni.\nTalmud Babilonese.\nNelle saghe talmudiche non si trova una presa di posizione univoca nei confronti del paleo-ebraico. Alcuni sostenevano che esso fosse l'originale sistema di scrittura degli israeliti al tempo dell'esodo, altri invece credevano che fosse solamente una misura temporanea nel periodo in cui il ktav ashuri (l'alfabeto ebraico) era andato perso. Secondo entrambe le opinioni lo scriba Esdra lo introdusse (o reintrodusse) come sistema di scrittura primario per la lingua ebraica. Gli argomenti a favore o a sfavore di queste opinioni sono radicati nella tradizione ebraica.\nUna terza linea di pensiero nel Talmud ritiene che l'alfabeto ebraico non fosse mai cambiato. Sembrerebbe che il saggio che espresse questa opinione ritenesse che l'alfabeto paleo-ebraico, nonostante le molte prove a favore, non fosse mai esistito. La sua presa di posizione deriva da un verso della scrittura che fa riferimento alla forma della lettera vav. Il saggio sostiene inoltre che, a causa del comandamento di copiare un rotolo della Torah direttamente da un altro, l'alfabeto non avrebbe mai potuto essere stato modificato. La sua opinione fu accettata da alcuni primi studiosi ebraici e rigettata da altri, parzialmente perch\u00e9 era possibile scrivere la Torah in greco.\nUso contemporaneo.\nOggigiorno l'uso del paleo-ebraico in Israele \u00e8 trascurabile.Tuttavia, talvolta, questo alfabeto \u00e8 utilizzato per dare un tocco di antichit\u00e0, per esempio sulla moneta da uno shekel (su cui \u00e8 inciso \ud802\udd09\ud802\udd04\ud802\udd03 \"Giudea\") e sul logo della citt\u00e0 di Nahariya (Deuteronomio 33:24 \ud802\udd01\ud802\udd13\ud802\udd05\ud802\udd0a \ud802\udd0c\ud802\udd01\ud802\udd0d\ud802\udd09\ud802\udd0c \ud802\udd00\ud802\udd14\ud802\udd13 \"Benedetto sia Asher tra i figli di Israele\").\nArcheologia.\nNel 2019, durante alcuni scavi nella Citt\u00e0 di David, l'autorit\u00e0 israeliana per le antichit\u00e0 ha dissotterrato un sigillo risalente circa al VI secolo a.C. contenente iscrizioni in paleo-ebraico. Si ritiene che sia appartenuto a un certo \"Nathan-Melech\", un ufficiale della corte di re Giosia.\nCaratteri.\nI caratteri fenici e paleo-ebraici non furono mai standardizzati e ne sono state trovati di varie forme. Durante il periodo tra il IX e il VI secolo \u00e8 osservabile una certa predilezione per il corsivo. Non c'\u00e8 alcuna differenza tra le forme delle lettere dei due alfabeti. La distinzione tra i due avviene in base alla lingua dell'iscrizione o, se questa non pu\u00f2 essere dedotta, al luogo del ritrovamento: lungo la costa l'alfabeto \u00e8 considerato fenicio, mentre sugli altopiani paleo-ebraico.\nCollegamenti esterni.\nUnicode Sito ufficiale per il fenicio (documenti in pdf) (PDF), su unicode.org"}
{"id": "8454848", "revid": "1005847", "url": "https://it.wikipedia.org/wiki?curid=8454848", "title": "Elezioni comunali in Liguria del 1995", "text": "Il 23 aprile 1995 (con ballottaggio il 7 maggio) e il 19 novembre (con ballottaggio il 3 dicembre) in Liguria si tennero le elezioni per il rinnovo di numerosi consigli comunali. "}
{"id": "8454850", "revid": "112850480", "url": "https://it.wikipedia.org/wiki?curid=8454850", "title": "Millicent Small", "text": ""}
{"id": "8454851", "revid": "1924342", "url": "https://it.wikipedia.org/wiki?curid=8454851", "title": "Stuck with U", "text": "Stuck with U \u00e8 un singolo della cantante statunitense Ariana Grande e del cantante canadese Justin Bieber, pubblicato l'8 maggio 2020 sulle etichette Def Jam Recordings, Republic Records e RBMG.\nPubblicazione.\nIl 2 maggio 2020 entrambi gli interpreti hanno annunciato la collaborazione tramite i loro social media.\nDescrizione.\n\"Stuck with U\" \u00e8 composto in chiave La bemolle maggiore ed ha un tempo di 60 battiti per minuto.\nAccoglienza.\nAnna Gaca di Pitchfork ha elogiato il brano per la sua semplicit\u00e0, paragonandolo positivamente alla reinterpretazione di \"Imagine\" eseguita da Gal Gadot con molte altre celebrit\u00e0 mentre si trovavano in quarantena per la pandemia di COVID-19.\nVideo musicale.\nIl video musicale della canzone \u00e8 stato reso disponibile l'8 maggio 2020, in concomitanza con l'uscita del singolo.\nControversie.\nNello stesso giorno d'uscita del brano, il rapper statunitense 6ix9ine ha pubblicato il proprio singolo \"Gooba\". Seppur quest'ultimo abbia debuttato alla vetta della classifica dello streaming statunitense compilata da \"Billboard\", il medesimo ha esordito al 3\u00ba posto della Hot 100 statunitense nella pubblicazione del 23 maggio 2020. Il 18 maggio 2020 il rapper ha insinuato tramite i social media che la rivista abbia manipolato tale classifica, accusando nell'occasione sia la Grande che Bieber di \u00abaver fatto in modo\u00bb di debuttare direttamente al numero uno della Billboard Hot 100. Secondo un video reso disponibile tramite il suo profilo Instagram, il rapper ha sostenuto che i due artisti abbiano usato sei carte di credito per comprare copie del loro brano. Questi ultimi due hanno respinto le accuse, in particolare Ariana Grande tramite un proprio post sullo stesso social network ha affermato che:\nDi conseguenza, \"Billboard\" ha colto l'opportunit\u00e0 di realizzare un articolo con l'intento di chiarire le regole e quali fattori sono stato presi in considerazione per la compilazione della classifica. La rivista ha anche chiarito che i dati diffusi dal rapper qualche giorno prima erano fasulli in quanto i numeri ufficiali non vengono rivelati in anticipo ad alcuna casa discografica, management o artista.\nTracce.\nTesti e musiche di Ariana Grande, Justin Bieber, Gian Stone, Freddy Wexler, Skyler Stonestreet, Whitney Phillips e Scooter Braun.\nSuccesso commerciale.\n\"Stuck with U\" ha esordito alla vetta della Billboard Hot 100, diventando la terza numero uno di Ariana Grande e la sesta di Justin Bieber. Per entrambi \u00e8 risultato il terzo debutto al vertice della classifica, eguagliando il record stabilito da Mariah Carey e Drake. Inoltre Grande \u00e8 diventata la prima artista a debuttare al numero uno in tre anni consecutivi. Nella sua prima settimana ha venduto vendite pure, segnando il numero di download pi\u00f9 alto distribuito in una singola settimana da \"Me!\" di Taylor Swift e divenendo la sesta numero uno digitale di Grande e la dodicesima per Bieber. Quest'ultimo ha cos\u00ec superato Drake divenendo l'artista maschile ad averne accumulati di pi\u00f9, e al terzo posto in assoluto dietro Rihanna e Taylor Swift. Ha inoltre accumulato 28,1 milioni di riproduzioni in streaming e 26,3 milioni di ascoltatori radiofonici, salendo dalla 43\u00aa posizione alla 33\u00aa nella Radio Songs a seguito della sua prima settimana completa di rotazione radiofonica. La settimana successiva \u00e8 sceso alla 13\u00aa posizione.\nDiscorso analogo per il Canada, dove \u00e8 risultata la canzone pi\u00f9 scaricata della settimana, tanto da fare il suo ingresso direttamente al numero uno della Billboard Canadian Hot 100.\nNella Official Singles Chart britannica ha debuttato alla 4\u00aa posizione con copie distribuite, di cui il 2% \u00e8 dovuto ai download a pagamento, durante la sua prima settimana di disponibilit\u00e0. \u00c8 diventata cos\u00ec la sedicesima top ten di Ariana Grande e la ventesima di Justin Bieber. In Irlanda ha fatto il suo ingresso alla 2\u00aa posizione, bloccato per 800 unit\u00e0 da \"Rockstar\" di DaBaby, divenendo la quindicesima top ten della Grande e la ventesima di Bieber.\nIn Nuova Zelanda ha debuttato al vertice della classifica nazionale redatta dalla Recorded Music NZ, rendendola la quinta numero uno di Ariana Grande e la nona di Justin Bieber."}
{"id": "8454853", "revid": "287204", "url": "https://it.wikipedia.org/wiki?curid=8454853", "title": "Ceramica egizia", "text": "La ceramica egizia \u00e8 l'insieme di oggetti antichi in ceramica (in gran parte vasi) che sono stati trovati in Egitto. Splendidi oggetti risalenti al periodo della sua pi\u00f9 antica civilizzazione e nei dipinti delle camere sepolcrali sono state scoperte rappresentazioni dell'arte ceramica, con vasi modellati al tornio, che risalgono almeno alla IV dinastia (da uno a duemila ottocento anni avanti Cristo).\nI vasi smaltati con lacca erano in uso gi\u00e0 dalla XII dinastia (uno duemila anni a.C.) e prima, nei magazzini sotterranei della Piramide di Djoser (intorno al 2650\u00a0a.\u00a0C.) si impiegarono parimenti piastrelle smaltate per rivestimento interno dei muri. Le figure chiamate \"rispondenti\" (Ushabti) e vari amuleti di maiolica (fango cotto e smaltato di colore azzurro/verde) abbondano nelle tombe del Nuovo Regno.\nLe forme di vasi funerari pi\u00f9 usati, a giudicare dai ritrovamenti dovevano essere i vasi canopi (semiconici od ovoidali con coperchio, rifinito con testa di divinit\u00e0) e la coppa a forma di fior di loto aperto, semplici decorazioni e qualche geroglifico inciso o dipinto. Tuttavia la ceramica egizia non raggiunse mai la perfezione ed eleganza di quella greca, senza dubbio poich\u00e9 i vasi di lusso in Egitto erano d'oro e alabastro.\nUna delle pi\u00f9 importanti collezioni di ceramica egizia \u00e8 la collezione di tredici vasi egizi, antichi di seimila anni, conservati nel Museo della natura e dell'uomo di Santa Cruz de Tenerife (Isole Canarie, Spagna). Uno di questi vasi corrisponde al periodo Naqada ed considerato il reperto pi\u00f9 antico di questa cultura in un museo spagnolo."}
{"id": "8454855", "revid": "125327089", "url": "https://it.wikipedia.org/wiki?curid=8454855", "title": "Nona generazione delle console", "text": "La nona generazione delle console per videogiochi \u00e8 iniziata nel 2020 con l'uscita di Xbox Series X, Xbox Series S e PlayStation 5.\nQuesta generazione \u00e8 caratterizzata principalmente dalla diffusione di console con architetture simili a quelle usate dai PC, che dovrebbero facilitare le operazioni di porting dei vari giochi da una piattaforma all'altra, dall'introduzione del SSD e dall'implementazione del ray tracing, una tecnica di calcolo della luce mediante l'uso di core specializzati."}
{"id": "8454858", "revid": "1409389", "url": "https://it.wikipedia.org/wiki?curid=8454858", "title": "Castel San Giovanni (Finale Ligure)", "text": ""}
{"id": "8454864", "revid": "1456683", "url": "https://it.wikipedia.org/wiki?curid=8454864", "title": "Assedio di Hased\u014d", "text": ""}
{"id": "8454866", "revid": "33689", "url": "https://it.wikipedia.org/wiki?curid=8454866", "title": "Francesco di Pesello", "text": " \nBiografia.\nGiorgio Vasari nella sua opera \"Le vite de' pi\u00f9 eccellenti pittori, scultori e architettori\" racconta che Pesello era un pittore italiano che fior\u00ec dal 1390 circa e mor\u00ec dopo il 1457. Suggerisce il nome completo dell'artista come Francesco di Pesello, ma sembra aver combinato elementi della vita di Giuliano Pesello (1367-1446) e di suo genero Stefano di Francesco (morto nel 1427)."}
{"id": "8454868", "revid": "1456683", "url": "https://it.wikipedia.org/wiki?curid=8454868", "title": "Rusu Masageka", "text": ""}
{"id": "8454870", "revid": "1456683", "url": "https://it.wikipedia.org/wiki?curid=8454870", "title": "Rusu Masagake", "text": ""}
{"id": "8454874", "revid": "1956443", "url": "https://it.wikipedia.org/wiki?curid=8454874", "title": "Stimatore asintoticamente corretto", "text": ""}
{"id": "8454876", "revid": "363629", "url": "https://it.wikipedia.org/wiki?curid=8454876", "title": "Vaccino Diffondente Salvioli", "text": ""}
{"id": "8454878", "revid": "112850947", "url": "https://it.wikipedia.org/wiki?curid=8454878", "title": "Godimento massimo godimento", "text": ""}
{"id": "8454881", "revid": "3732", "url": "https://it.wikipedia.org/wiki?curid=8454881", "title": "Johannes Galensis", "text": ""}
{"id": "8454884", "revid": "363629", "url": "https://it.wikipedia.org/wiki?curid=8454884", "title": "Anticorpi neutralizzanti Hiv- 1", "text": ""}
{"id": "8454889", "revid": "1456683", "url": "https://it.wikipedia.org/wiki?curid=8454889", "title": "Rusu Masakage", "text": ""}
{"id": "8454907", "revid": "765341", "url": "https://it.wikipedia.org/wiki?curid=8454907", "title": "Tito Mattei", "text": "Biografia.\nNato a Campobasso, ha studiato a Napoli con Sigismond Thalberg, Carlo Conti (compositore), Michele Ruta, Luigi Lablache.\nDefinito un prodigio musicale, tenne il primo concerto nel 1846 all'et\u00e0 di 7 anni. Inizi\u00f2 ad esibirsi in tutta Italia, Francia e Germania.\nNel 1852 fu nominato professore all'Accademia Nazionale di Santa Cecilia di Roma. Diede la prima esibizione pubblica a Londra nel 1853, anno in cui suon\u00f2 al Vaticano per Papa Pio IX che lo insign\u00ec con una medaglia d'oro; Vittorio Emanuele II di Savoia era solito chiamarlo \"il mio pianista\".\nNel 1863 si trasfer\u00ec a Londra dove divenne direttore d'orchestra al Her Majesty's Theatre. Mattei divenne cavaliere dell'Ordine dei Santi Maurizio e Lazzaro e fece parte di importanti societ\u00e0 musicali come la Societ\u00e0 Filarmonica di Firenze. Nel 1870 organizz\u00f2 e condusse una stagione operistica a Londra.\nNel 1871 spos\u00f2 Amalia Colombo (nata nel 1845) a Kensington (Londra). La loro figlia Mona Mattei nacque a Londra nel 1875.\nNel 1888 si un\u00ec alla loggia massonica Rothesay N\u00b01687 a Londra.\nOltre a comporre, Mattei amava guidare auto sportive. Nel 1909, Mattei, quasi settantenne fu fermato dalla polizia per eccesso di velocit\u00e0 mentre guidava un'auto con a bordo l'avvocato americano Rufus Applegarth. Applegarth difese Mattei alla corte di giustizia nonostante non gli fosse permesso di difendere un cliente in una corte Inglese.\nNonostante fosse un musicista celebre, nell'ultimo periodo della sua vita non era ricco; nel 1901 viveva da solo a Paddington. Tito Mattei mor\u00ec a Londra nel 1914.\nOpere.\nScrisse centinaia di brani per pianoforte e alcuni ebbero un moderato successo tra cui il balletto \"Il ragno e la mosca\", \"Per il bene del passato\", \"Dear Heart\", \"Non torn\u00f2\", \"Non \u00e8 ver\", e \"Oh! Oh! Ascoltate soffiare il vento selvaggio\".\nLe sue opere includono \"Maria di Gand\" e l'opera comica \"La Prima Donna\".\nContribu\u00ec alla musica del balletto \"O Leave Me Not, Dear Heart\" per l'opera burlesque \"Monte Cristo Jr.\" (1886). La esegu\u00ec al Gaiety Theatre di Londra, con un cast composto da Nellie Farren, Letty Lind and Marion Hood.\nMolti dei suoi lavori sono stati eseguiti ai BBC Prom tra cui 'Non \u00e8 ver' e 'Bianca'."}
{"id": "8454909", "revid": "767487", "url": "https://it.wikipedia.org/wiki?curid=8454909", "title": "Giovanni da Gaeta", "text": "Biografia.\nSi conoscono pochi dettagli della sua vita. Gli viene attribuita una pala d'altare dell\"'Assunzione\" trovata a San Giovanni a Carbonara a Napoli. Potrebbe essere stato influenzato da Leonardo da Besozzo o dal Pisanello, durante i loro soggiorni a Napoli."}
{"id": "8454910", "revid": "762947", "url": "https://it.wikipedia.org/wiki?curid=8454910", "title": "State Opera South Australia", "text": "State Opera South Australia \u00e8 una compagnia d'opera professionale ad Adelaide, nell'Australia Meridionale, fondata nel 1976. Ogni anno State Opera presenta almeno due importanti produzioni liriche oltre a produrre o supportare altre produzioni in altre localit\u00e0 in tutta l'Australia Meridionale.\nStoria.\nState Opera South Australia \u00e8 stata fondata nel 1976 come societ\u00e0 statale ai sensi dello \"State Opera of South Australia Act 1976\", un'iniziativa di Don Dunstan. Il Board creato da questa legge riferiva all'Arts SA (successivamente Arts South Australia) dal 1993 al 2018, quando inizi\u00f2 a riferire direttamente al Department of the Premier and Cabinet (Dipartimento del Premier e Gabinetto).\nIl suo obiettivo \u00e8 \"presentare, produrre, gestire e condurre spettacoli operistici che attirino un pubblico diversificato locale, nazionale e, potenzialmente, internazionale\".\nIl suo direttore artistico e CEO dal 2011 al 2017 \u00e8 stato Timothy Sexton. Il direttore artistico Stuart Maunder e il direttore esecutivo Yarmila Alfonzetti hanno iniziato all'inizio del 2018 e il loro primo programma annuale \u00e8 stato annunciato nel settembre del 2018."}
{"id": "8454913", "revid": "1305887", "url": "https://it.wikipedia.org/wiki?curid=8454913", "title": "La tigre \u00e8 ancora viva", "text": ""}
{"id": "8454914", "revid": "122246", "url": "https://it.wikipedia.org/wiki?curid=8454914", "title": "Villa romana di Newport", "text": "La villa romana di Newport \u00e8 una villa con fattoria di epoca romana ubicata nei pressi di Newport, sull'isola di Wight.\nStoria.\nLa casa fu costruita intorno al 280 ed apparteneva probabilmente ad una ricca famiglia. Non si conosce il motivo per cui la villa venne abbandonata: probabilmente ci\u00f2 avvenne intorno alla met\u00e0 del IV secolo, quando anche altre abitazioni della zona vennero abbandonate, sia per le minaccia da parte dei predoni anglosassoni, sia per le difficolt\u00e0 economiche. La villa fu scoperta nel 1926 durante la costruzione delle fondamenta di un deposito: il sito venne completamente esplorato e i resti portati alla luce. Grazie all'interesse del proprietario del terreno e della pubblica amministrazione le vestigia vennero restaurate. Successivamente la villa venne ricostruita, soprattutto la cucina e il giardino, seguendo le indicazioni degli archeologi. Nel 2009 l'edificio venne totalmente restaurato, con la sostituzione del tetto e l'attivazione di un impianto di climatizzazione per evitare il proliferare di muffe sui mosaici pavimentali. La villa \u00e8 dichiarata come scheduled monument.\nDescrizione.\nLa villa di Newport fu costruita utilizzando pietra locale, in particolare gesso e pietra calcarea e focaia. La copertura era in pietra calcarea di Bembridge, sostenuta da travi in legno. I frammenti di vetro ritrovati durante gli scavi fanno supporre che fossero presenti delle finestre vetrate, mentre resti di intonaco dimostrano che le pareti erano adornate con affreschi dai colori vivaci. La casa possedeva anche tre ambienti termali con pavimento ipocausto: la fornace per la produzione del vapore era posta fuori dalla villa e azionata da uno schiavo. La pavimentazione conserva resti di mosaici."}
{"id": "8454915", "revid": "767487", "url": "https://it.wikipedia.org/wiki?curid=8454915", "title": "Trollius altaicus", "text": "Trollius altaicus \u00e8 una pianta erbacea appartenente alla famiglia delle Ranunculaceae, originaria dell'Asia centrale.\nCresce in luoghi umidi, in particolare nelle valli, raggiunge i 70\u00a0cm di altezza con i fiori dal diametro di 3\u20135\u00a0cm con sepali arancioni."}
{"id": "8454916", "revid": "228587", "url": "https://it.wikipedia.org/wiki?curid=8454916", "title": "Hi-Hello", "text": "Hi-Hello \u00e8 il primo EP del cantante italiano Aiello, pubblicato il 26 maggio 2017 per l'etichetta Irma Records."}
{"id": "8454917", "revid": "1305887", "url": "https://it.wikipedia.org/wiki?curid=8454917", "title": "Sandokan alla riscossa!", "text": ""}
{"id": "8454919", "revid": "599013", "url": "https://it.wikipedia.org/wiki?curid=8454919", "title": "Mladen Drijen\u010di\u0107", "text": "Biografia.\nSi \u00e8 rifugiato in Germania nel 1994, dopo essere scappato dalla natia Bosnia-Erzegovina a causa della guerra; stabilitosi a Krefeld, ha prima lavorato come ingegnere meccanico, dedicandosi poi alla pallacanestro a tempo pieno dopo l'ottenimento del visto.\n\u00c8 il padre di Robert Drijen\u010di\u0107, a sua volta cestista."}
{"id": "8454923", "revid": "643662", "url": "https://it.wikipedia.org/wiki?curid=8454923", "title": "Danil Klenkin", "text": ""}
{"id": "8454925", "revid": "643662", "url": "https://it.wikipedia.org/wiki?curid=8454925", "title": "Denis Popovic", "text": ""}
{"id": "8454926", "revid": "1124164", "url": "https://it.wikipedia.org/wiki?curid=8454926", "title": "Chiesa di San Lazzaro (Bergamo)", "text": "La chiesa di San Lazzaro \u00e8 un luogo di culto cattolico di Bergamo posto sulla via omonima documentato gi\u00e0 dal XII secolo e sussidiaria della Basilica di Sant'Alessandro in Colonna.\nStoria.\nLa chiesa \u00e8 citata in un documento del 1179 del vescovo Guala che testimonia la presenza di un lebbrosario detto \"la casa dei miseri\" poi \"casa dei lebbrosi di san Lazzaro\" in prossimit\u00e0 della chiesa al santo dedicata e posta lontano dal suborbio cittadino, fuori dalle antiche Muraine, per venirne inglobata dopo il 1466. I vani dell'ospedale divennero nel 1410 luoghi d'accoglienza per le serve anziane e ammalate non pi\u00f9 idonee al lavoro. Nel medesimo anno la chiesa venne parzialmente distrutta durante gli scontri delle fazioni guelfe e ghibelline cittadine venendo restaurata dall'allora signore di Bergamo Pandolfo III Malatesta. L'ospedale fu chiuso nel 1458 con la costruzione del grande ospedale di San Marco, anche se continu\u00f2 ad accogliere le monache della chiesa di Santa Lucia Vecchia dal 1554 al 1563 e i mendicanti fino al 1617.\nCon la chiusura dell'ospedale la chiesa fu affidata all'ordine degli Umiliati detti \"de Osio\" per essere poi nel 1564 affidato alle \"Convertite\". Quando l'istituto si spost\u00f2 sulla parte alta cittadina la chiesa fu affidata ai frati Secolari che eseguirono lavori di restauro conservativo e arricchimento degli arredi.\nMalgrado non si conosca la data di dedicazione la croce posta sopra l'ingresso del coro riportante la data del 1551 potrebbe indicare la data di consacrazione da parte del vescovo Vittore Soranzo.\nDopo un primo restauro nel 1410, nel XVIII secolo la chiesa fu nuovamente restaurata sotto l'episcopato di Pietro Priuli, l'epigrafe posta su marmo nero a fianco dell'ingresso indica la data del 1722, mentre una presente sugli archi del pronao indicata la data del 1720 a ricordo del benefattore Ottavio Naldi. Dagli atti della visita pastorale del Borromeo del 1575 risulta che vi fosse in prossimit\u00e0 il cimitero. \"il cimitero esterno presentava ossa malcelate e visibili al passaggio\" Nei primi anni del Seicento la chiesa divenne sede dei disciplini detti \"color tane\" dagli abiti che indossavano. Questi costruirono dietro il presbiterio un locale per le assemblee. Avevano il diritto alla sepoltura all'interno dell'aula.\nL'edificio non sub\u00ec pi\u00f9 grandi trasformazioni se non lavori di ordinaria manutenzione e di mantenimento.\nDescrizione.\nEsterno.\nLa chiesa \u00e8 preceduta da un portico tetrastico rinascimentale che si affaccia direttamente sulla strada composto da quattro colonne in arenaria sulle quali poggiano tre archetti sorreggenti la trabeazione e il cornicione del tettuccio. La parte superiore rientrante ha due lesene laterali e una grande apertura centrale leggermente sagomata atta a illuminare l'aula. La facciata termina con il timpano sagomato. Nella tela di Alvise Cima non vi \u00e8 disegnato il portico, cos\u00ec come non \u00e8 stato inserito, anche se gi\u00e0 presente nella chiesa della Madonna del Giglio.\nInterno.\nL'interno si presenta a navata unica divisa in quattro campate da lesene in stucco lucido dalle quali partono le arcate e aventi la zoccolatura in marmo di Zandobbio, e terminanti con capitelli ionici che sorreggono la trabeazione e il cornicione dove vi sono nove finestre, che corre su tutta la navata dal quale parte la volta a botte. Delle nove finestre quattro sono chiuse ma ugualmente strombate. La quarta campata ha la volta a tazza circolare con cupolino illuminato dal lucernario del tamburo composto da quattro finestrelle.\nQuattro altari completano la navata. A sinistra vi \u00e8 l'altare di maggiori dimensioni e dedicato alla Vergine del Pianto. L'altare in marmo \u00e8 opera della bottega di Bartolomeo Manni di foggia barocca con il paliotto intarsiato e che conserva nella nicchia la statua della Madonna disegnata dal bergamasco Enea Salmeggia agli inizi del Seicento; lateralmente sono conservate due tele dell'artista: \"Madonna del latte\" firmato \"Aeneas Salmtia Bergomensis F.1590\" e \"Resurrezione di Lazzaro con fedeli\" entrambe del 1590. L'artista viene anche indicato tra i sindaci che amministravano la chiesa dal 1621 al 1624. I due dipinti sono posti in un riquadro di stucco dorato probabilmente provenienti da uno stendardo. Pare che la statua della Vergine fosse stata commissionata da alcune donne abitanti la contrada che aveva avuto modo in un viaggio a Roma di ammirare la medesima posta vicino le mura romane. Il secondo altare conserva la pala sempre del Salmeggia \"Santissima Trinit\u00e0 e santi\" olio su tela in cornice di stucco dorata, raffigura Ges\u00f9 Redentore posto sulle nubi con i santi Carlo Borromeo e Gregorio Magno intercessori delle anime purganti, nella parte superiore Dio Padre con la colomba dello Spirito paraclito. L'altare a destra conserva la pala posta nell'ancora in marmo \"Santa Teresa in estasi colpita dall'angelo con Luigi Gonzaga in adorazione del Bambino Ges\u00f9\" opera del 1755 di Giuseppe Antonio Orelli. Il secondo altare conserva la tela \"San Mauro e sant'Antonio\" di Giovanni Carobio. La tela inserita nell'ancona di stucco raffigura il santo in abiti benedettini che guarisce gli infermi mentre sulla parte il santo portoghese sulle nubi \u00e8 in adorazione del Bambino tra la gloria degli angeli del paradiso. Sulla parte superiore del coro vi \u00e8 il dipinto \"Vergine con san Lazzaro e san Giuseppe\" che viene considerato uno dei migliori lavori di Gian Giacomo Barbelli. Il dipinto, olio su tela, raffigura la Vergine del latte sulle nubi, ai suoi piedi i santi Giuseppe e Lazzaro.\nIl presbiterio \u00e8 accessibile da tra gradini, a pianta rettangolare con fondo piano, ha la copertura con volta a botte. Sulla controfacciata sopra la porta d'ingresso, \u00e8 ospitata la tela di autore ignoro raffigurante la \"Deposizione di Cristo con la Madonna addolorata\". Numerose sono le opere presenti sulle pareti dell'aula, tra queste il dipinto di Giovanni Raggi \"San Gregorio Barbarigo\".\nL'aula \u00e8 adornata anche dal pulpito ligneo scolpito da Giovanni Antonio Sanz.\nOpera pregevole \u00e8 l'acquasantiera posta a destra dell'ingresso ricavata da un blocco in marmo rosa di Verona. La vasca \u00e8 a forma di ottagono regolare e poggia su una colonna poggiante su di una base tonda avente quattro lingue angolari raffiguranti foglia d'acqua, e terminante in un capitello a foglie d'acanto. La vasca \u00e8 ornata da grandi foglie di cardo e nella parte superiore da piccole teste, una per ogni angolo, di cui sei maschili e due femminili."}
{"id": "8454927", "revid": "1873140", "url": "https://it.wikipedia.org/wiki?curid=8454927", "title": "Florence Foresti", "text": "Ha condotto i Premi C\u00e9sar 2016.\nFilmografia.\nCinema.\nAttrice\nDoppiatrice"}
{"id": "8454939", "revid": "112851744", "url": "https://it.wikipedia.org/wiki?curid=8454939", "title": "Chiesa di San Vincenzo (Saint-Vincent)", "text": ""}
{"id": "8454941", "revid": "76963", "url": "https://it.wikipedia.org/wiki?curid=8454941", "title": "Giovanni Battista di Giovannofrio", "text": " \nEra il fratello del pittore, Giacomo Giovannofrio.\nBiografia.\nDipinse un affresco raffigurante una \"Madonna in trono tra i santi Claudio (o Eligio), Sant'Antonio Abate, e un donatore\" mentre sopra vi \u00e8 un\"'Incoronazione della Vergine\", datato 1497, e dipinto per la chiesa di Sant'Agostino a Norcia. Dipinse anche una \"Gloria di Sant'Antonio da Padova\" (1501) per la chiesa di San Francesco a Norcia."}
{"id": "8454944", "revid": "767487", "url": "https://it.wikipedia.org/wiki?curid=8454944", "title": "La vie tr\u00e8s priv\u00e9e de Monsieur Sim", "text": "La vie tr\u00e8s priv\u00e9e de Monsieur Sim \u00e8 un film francese del 2015 diretto da Michel Leclerc.\nIl film \u00e8 basato sul romanzo \"I terribili segreti di Maxwell Sim\" (\"The Terrible Privacy of Maxwell Sim\"), scritto da Jonathan Coe e pubblicato nel 2010."}
{"id": "8454945", "revid": "755885", "url": "https://it.wikipedia.org/wiki?curid=8454945", "title": "Ex voto (album)", "text": "Ex voto \u00e8 il primo album in studio del cantante italiano Aiello, pubblicato il 27 settembre 2019 per l'etichetta RCA Records."}
{"id": "8454948", "revid": "112851849", "url": "https://it.wikipedia.org/wiki?curid=8454948", "title": "Chiesa di San Solutore (Issogne)", "text": ""}
{"id": "8454949", "revid": "309289", "url": "https://it.wikipedia.org/wiki?curid=8454949", "title": "Losicha", "text": "La Losicha () \u00e8 un fiume della Russia siberiana meridionale, affluente di destra dell'Ob'. Scorre nei rajon Kosichinskij e Pervomajskij del Territorio dell'Altaj.\nDescrizione.\nIl fiume ha origine ai margini occidentali dell'altopiano della Bija e del \u010cumy\u0161 (altopiano Bijsko-\u010cumy\u0161kaja), presso l'insediamento di Losicha, 35 chilometri a nord-est del villaggio di Kosicha. A Kosicha incontra il suo maggior affluente (di destra), la Malaja Losicha, lungo 91\u00a0km, tocca poi il villaggio di Malachovo, riceve da destra la \u017dilicha, passa a sud di Novoaltajsk e sfocia nell'Ob' entro il territorio di Barnaul.\nLa Losicha ha una lunghezza di 150\u00a0km e il suo bacino \u00e8 di 1\u00a0520\u00a0km\u00b2.\nScorre per lo pi\u00f9 in direzione ovest/sud-ovest in un territorio piatto e parzialmente paludoso. Nei tratti inferiori, il fiume \u00e8 dotato di una diga artificiale e di un sistema di l'irrigazione per i terreni agricoli adiacenti."}
{"id": "8454952", "revid": "287204", "url": "https://it.wikipedia.org/wiki?curid=8454952", "title": "Chiesa di San Solutore", "text": ""}
{"id": "8454955", "revid": "1762097", "url": "https://it.wikipedia.org/wiki?curid=8454955", "title": "Inverso sinistro", "text": ""}
{"id": "8454957", "revid": "1005847", "url": "https://it.wikipedia.org/wiki?curid=8454957", "title": "Gaspare Nuccio", "text": "Biografia.\nInizia l'attivit\u00e0 politica nel 1977 nel movimento studentesco alla facolt\u00e0 di Medicina dell'universit\u00e0 di Palermo.\nAderisce a Democrazia Proletaria e nel 1987 \u00e8 primo dei non eletti alla Camera nella circoscrizione Sicilia occidentale, dietro il segretario Mario Capanna. La direzione del partito obblig\u00f2 Capanna ad optare per Palermo, liberando il posto di deputato a Milano per Luigi Cipriani.\nConfluisce allora nella Rete di Leoluca Orlando, che aveva lasciato la DC, e alle elezioni politiche del 1992 \u00e8 eletto deputato alla Camera. \u00c8 stato membro della commissione ambiente e territorio e della vigilanza Rai.\nAlle elezioni politiche anticipate del 1994, candidato con i Progressisti nel collegio uninominale di Palermo Resuttana con il 36,8% dei voti, non \u00e8 confermato.\nNel 1996 Orlando lo nomina responsabile della comunicazione del comune di Palermo, fino al 1998. \u00c8 Pubblicista dal 1997. Dal 2001 al 2003 svolge lo stesso ruolo per il gruppo parlamentare all'ARS de La Margherita.\nNel 2004 \u00e8 componente della direzione regionale de La Margherita, fino al 2007.\nNel 2008 lascia il neo costituito Partito Democratico."}
{"id": "8454960", "revid": "125909765", "url": "https://it.wikipedia.org/wiki?curid=8454960", "title": "Amici speciali", "text": "Amici Speciali - con TIM insieme per l'Italia \u00e8 stato un programma televisivo italiano, spin-off di \"Amici di Maria De Filippi\", andato in onda in prima serata su Canale 5 dal 15 maggio al 5 giugno 2020.\nLa prima edizione \u00e8 formata da 4 puntate ed \u00e8 andata in onda di venerd\u00ec, mentre la conduzione \u00e8 sempre affidata a Maria De Filippi.\nIl programma.\nBasato sul format della trasmissione da cui deriva, \"Amici speciali\" \u00e8 un talent show in cui alcuni ex concorrenti delle passate edizioni e altri talenti conosciuti al mondo dello spettacolo vengono suddivisi in due squadre, una bianca e una blu.\nA differenza del programma originale, \u00e8 presente solo la fase del serale.\nA giudicare i concorrenti viene interpellata una \"giuria d'eccezione,\" composta da personaggi televisivi, attori, ballerini e coreografi, oltre a rappresentanti di emittenti radiofoniche.\nIl programma nasce come forma di intrattenimento a causa della Pandemia di COVID-19 del 2020-2021; per questo tutti i premi vinti dagli artisti sono donati al Dipartimento della Protezione Civile, che li impiegher\u00e0 nell'acquisto di altri macchinari per aiutare i pazienti.\nLa sigla \u00e8 la canzone \"Whatever It Takes\" degli Imagine Dragons."}
{"id": "8454963", "revid": "767487", "url": "https://it.wikipedia.org/wiki?curid=8454963", "title": "Les cowboys", "text": "Les cowboys \u00e8 un film franco-belga del 2015 diretto da Thomas Bidegain."}
{"id": "8454964", "revid": "287204", "url": "https://it.wikipedia.org/wiki?curid=8454964", "title": "Amici speciali (prima edizione)", "text": "La prima edizione del talent show musicale Amici speciali, ribattezzata per l'occasione Amici speciali - Con Tim insieme per l'Italia, spin-off di \"Amici di Maria De Filippi\", \u00e8 andata in onda in prima serata su Canale 5 dal 15 maggio al 5 giugno 2020 per 4 puntate con la conduzione di Maria De Filippi.\nL'edizione \u00e8 stata vinta da Irama.\nRegolamento.\nLe due squadre bianca e blu si scontrano nelle 3 manche e sbloccano degli obiettivi scelti direttamente dalla protezione civile a sostegno della sanit\u00e0 italiana per la lotta contro il Covid 19. Nella prima e seconda manche le squadre si scontrano con 3 componenti ciascuno, giudicati dalla giuria composta da Sabrina Ferilli, Eleonora Abbagnato (dalla seconda puntata), Gerry Scotti e Giorgio Panariello, che possono dare singolarmente un voto da 70 a 200 per ogni esibizione e al termine di ogni manche vi \u00e8 un campione, nella terza e ultima manche si sfidano tutti i 12 concorrenti, giudicati dal televoto, la squadra vincitrice decreta il concorrente vincitore di manche. Nello scontro finale i tre campioni vincitori delle 3 manche si sfidano con un recap delle esibizioni svolte, si votano tra loro con un punteggio sempre da 70 a 200, che va sommato al punteggio decretato dalla Giuria, Giuria Amici e dalle Emittenti radiofoniche. \nVi \u00e8 la possibilit\u00e0, nelle prime due manche, di schierare la Magic Ball per la squadra che dopo la terza prova \u00e8 in svantaggio. La Magic Ball consiste in un'ulteriore prova decisa dai concorrenti che si sono esibiti e svolta da uno dei tre. Questa prova viene giudicata esclusivamente da Peppe Vessicchio. Inoltre il risultato di questa prova annulla il precedente punteggio delle squadre (salvo in caso di parit\u00e0 anche per Vessicchio), quindi decreta direttamente la squadra vincitrice della manche.\nTabellone delle esibizioni.\nPrima puntata.\nTerza partita.\nVincitore di puntata\nA decretare il vincitore di puntata \u00e8 tutta la \"giuria d'eccezione\" nelle sue componenti di Giuria (Panariello, Scotti, Ferilli), Giuria \"Amici\" (Vessicchio, Celentano, Zerbi), i rappresentanti delle emittenti radiofoniche presenti in studio (Pettinelli, Cappelletti, Gentile, Sansone) e gli stessi vincitori delle 3 manche; anche loro, come le giurie, assegnano una valutazione da 70 a 200 punti ad entrambi gli altri due vincitori senza potersi in questo caso autovotare.\nI voti della giuria sono segreti mentre quelli dei tre vincitori sono palesi.\nSeconda puntata.\nTerza partita.\nVincitore di puntata\nA decretare il vincitore di puntata \u00e8 tutta la \"giuria d'eccezione\" nelle sue componenti di Giuria (Panariello, Scotti, Ferilli, Abbagnato), Giuria \"Amici\" (Vessicchio, Celentano, Zerbi), i rappresentanti delle emittenti radiofoniche presenti in studio (Pettinelli, Cappelletti, Gentile, Sansone) e gli stessi vincitori delle 3 manche; anche loro, come le giurie, assegnano una valutazione da 70 a 200 punti ad entrambi gli altri due vincitori senza potersi in questo caso autovotare.\nI voti della giuria sono segreti mentre quelli dei tre vincitori sono palesi.\nSemifinale.\nTerza partita.\nAl termine della puntata, i tre finalisti scelgono il quarto concorrente che garegger\u00e0 in finale, i The Kolors.\nNel corso della settimana la band si ritira. Il quarto finalista scelto \u00e8 Umberto."}
{"id": "8454969", "revid": "1418004", "url": "https://it.wikipedia.org/wiki?curid=8454969", "title": "Kaui Hart Hemmings", "text": "Biografia.\nNata nel 1975 nelle Hawaii, vive e lavora nell'isola di Oahu.\nDopo un Bachelor of Arts al Colorado College e un Master of Fine Arts al Sarah Lawrence College, ha frequentato l'Universit\u00e0 di Stanford.\nHa esordito nella narrativa nel 2005 con la raccolta di racconti \"House of Thieves\" e due anni dopo ha pubblicato il suo primo romanzo, \"The Descendants\".\nTrasposto in pellicola nel 2011, \u00e8 stato tradotto in 22 paesi."}
{"id": "8454975", "revid": "767487", "url": "https://it.wikipedia.org/wiki?curid=8454975", "title": "Comme un avion", "text": "Comme un avion \u00e8 un film francese del 2015 diretto, scritto e interpretato da Bruno Podalyd\u00e8s."}
{"id": "8454993", "revid": "112852208", "url": "https://it.wikipedia.org/wiki?curid=8454993", "title": "Palazzi di Pescara", "text": ""}
{"id": "8454994", "revid": "112852210", "url": "https://it.wikipedia.org/wiki?curid=8454994", "title": "Palazzi di Chieti", "text": ""}
{"id": "8454997", "revid": "585241", "url": "https://it.wikipedia.org/wiki?curid=8454997", "title": "Jean Beleth", "text": ""}
{"id": "8454999", "revid": "585241", "url": "https://it.wikipedia.org/wiki?curid=8454999", "title": "Giovanni Beleto", "text": ""}
{"id": "8455001", "revid": "767487", "url": "https://it.wikipedia.org/wiki?curid=8455001", "title": "Ercole Grandi", "text": "Biografia.\nViene citato come uno degli allievi preferiti del pittore Lorenzo Costa. Ercole Grandi apparve per la prima volta nelle fonti come al servizio della casa d'Este nel 1489. Tra il 1489 e il 1495, sembra aver lavorato a Bologna, sia a San Petronio che nella Cappella Bentivoglio di San Giacomo Maggiore, come assistente di Lorenzo Costa. Nel 1495, fu a Ferrara come capo architetto per la realizzazione dei progetti del duca Ercole tendenti ad abbellire la citt\u00e0 e rinnovare le chiese. La facciata e l'interno di Santa Maria in Vado furono eseguiti secondo il suo progetto. Collabor\u00f2 con Ludovico Mazzolino e altri alla decorazione del Castello e dipinse negli appartamenti di Lucrezia Borgia. Sempre a Ferrara, dipinse gli affreschi per la chiesa di San Pietro Martire (ora demolita), sebbene alcuni siano stati conservati. Un problema nell'assegnare l'attribuzione alla mano di Ercole Grandi \u00e8 che nessuna delle sue opere \u00e8 firmata o datata, o accompagnata da documenti identificativi, ma alcuni studiosi ritengono che abbia dipinto - alla maniera di Mantegna - o che abbia partecipato alla decorazione del soffitto affrescato nella Sala del Tesoro del Palazzo Costabili (Palazzo di Ludovico il Moro) a Ferrara tra il 1503 e il 1506. Altri studiosi attribuiscono l'opera a Benvenuto Tisi da Garofalo. L'identit\u00e0 di Ercole Grandi \u00e8 talvolta confusa con Garofalo, e un'Ercole da Bologna, e (pi\u00f9 famoso dallo storico rinascimentale, Giorgio Vasari) con quello di Ercole di Antonio Roberti o Ercole de' Roberti (vedi Filippini), che fu documentato per la prima volta a Ferrara nel 1479 e fu autore dei grandi affreschi della cappella Garganelli a Bologna. La maggior parte delle opere di Ercole Grandi sono state attribuite ad altri pittori ferraresi, come Giovan Francesco Maineri e Lorenzo Costa, mentre altri studiosi insistono sul fatto che Ercole Grandi sarebbe un personaggio mitico."}
{"id": "8455002", "revid": "628767", "url": "https://it.wikipedia.org/wiki?curid=8455002", "title": "Vai\u0161vilkas", "text": "Biografia.\nNon si sa nulla sulla giovane et\u00e0 di Vai\u0161vilkas, in quanto le fonti storiche parlano di lui solo dal 1254, anno in cui stipul\u00f2 un trattato facendo le veci del padre, re Mindaugas, con Danilo di Galizia-Volinia. Nel trattato, la Galizia-Volinia cedeva la Rutenia Nera e il suo centro principale Navahrudak alla Lituania. Per consolidare il trattato, il figlio di Danilo, \u0160varnas, spos\u00f2 la sorella di Vai\u0161vilkas. Quest'ultimo fu nominato duca di alcune di queste terre. Dopo che Vai\u0161vilkas fu battezzato secondo il rito greco-ortodosso, fu attratto dall'universo religioso cos\u00ec tanto da trasferire il suo titolo e i possedimento a Roman Danilovi\u010d, figlio di Danilo di Galizia. Fond\u00f2 un monastero tradizionalmente identificato con il monastero di Lavrashev sulla riva del fiume Neman e si fece monaco. Part\u00ec in pellegrinaggio sul Monte Athos in Grecia. Non raggiunse la destinazione a causa delle guerre nei Balcani, riuscendo a sostare solo in Bulgaria per poi far ritorno a Navahrudak, oggi Bielorussia.\nNel 1264, sfugg\u00ec al complotto ordito da Treniota e Daumantas ai danni di suo padre e di due suoi fratelli. Quando avvenne l'omicidio, Vai\u0161vilkas si trovava nel monastero di Pinsk: vi fugg\u00ec non appena saputa la notizia, essendo ancora tra i papabili legittimi eredi. Treniota fu assassinato nel 1264 da ex servitori di Mindaugas. Vai\u0161vilkas si alle\u00f2 con suo cognato \u0160varnas della Galizia-Volinia e riusc\u00ec ad assumere il controllo e della Rutenia nera e di alcuni dei vecchi territori del Ducato di Lituania persi nelle guerre contro alcuni gruppi di locali dissidenti. In seguito, intrapresero una guerra contro Nal\u0161ia e Deltuva, due insediamenti i quali si erano strenuamente opposti a Mindaugas in passato. Daumantas, duca di Nal\u0161ia, fu costretto a fuggire a Pskov. Suks\u0117 (o Suxe), un altro influente duca di Nal\u0161ia, fugg\u00ec in Livonia. Avendo eliminato usurpatore e congiurati, Vai\u0161vilkas divenne granduca di Lituania. In quanto cristiano, cerc\u00f2 di mantenere relazioni pacifiche con i cavalieri teutonici e l'ordine livoniano. Stipul\u00f2 un trattato di pace con la Livonia per quanto riguarda il commercio sul fiume Daugava. Il sostegno lituano alla grande rivolta prussiana cess\u00f2 e i guerrieri furono invece dirottati verso nord, per combattere contro semigalli e curi. Sempre affiancato da \u0160varnas, Vai\u0161vilkas attacc\u00f2 la Polonia nel 1265 per vendicare la devastazione causati dagli iotvingi nel 1264.\nAlla fine del 1267 scelse di riabbracciare la vita monastica: appena inizi\u00f2 l'anno successivo, Vai\u0161vilkas cedette il titolo di Granduca al cognato. Un anno dopo mor\u00ec per mano dal fratello di \u0160varnas, Lev I di Galizia, risentito per il fatto che il potere non fosse stato ripartito tra lui e suo fratello. Fu sepolto presso la Chiesa dell'Assunzione a Volodymyr-Volyns'kyj.\nNome.\nIl mistero del nome lituano reale di questo Granduca ha fatto scervellare linguisti e storici. Le varie ricostruzioni hanno condotto a due varianti credibili: \"Vai\u0161vilkas\", sulla base di \"Woyszwi\u0142k\" e \"Vai\u0161elga\", sulla base di \"Voj\u0161alk\". Il nome Vai\u0161vilkas fu ricostruito per la prima volta dal linguista lituano Kazimieras B\u016bga. In effetti, la prima parte del nome composto, \"vai\u0161-\", non genera problematiche ed \u00e8 presente in forme assai simili. \u00c8 la seconda parte, \"-vilka\", ovvero \"lupo\", ad essere estremamente rara o pressoch\u00e9 inesistente nei nomi lituani. Proprio per questo motivo lo studioso ha ritenuto che il nome originale avrebbe potuto essere \"Vai\u0161vilas\". \nA riscuotere pi\u00f9 popolarit\u00e0 negli scritti storici \u00e8 stata la variante \"Vai\u0161elga\"/\"Vai\u0161alga\", anche se le origini dell'elemento \"-alg\" e \"-elg\" non sono del tutto chiare. Nella raccolta di V. Iurgevi\u010d, uno studioso ucraino del XIX secolo, nomi come Vytautas, Mindaugas, Vai\u0161elga e tanti altri venivano ritenuti di origine slava e non lituana. La critica odierna senza dubbio definisce scarse le conoscenze linguistiche dell'autore ottocentesco.\nAccanto a queste due ipotesi, pu\u00f2 esserne individuata una terza, a dire il vero minoritaria: alcuni ricercatori suggeriscono addirittura che il Granduca avesse due nomi, uno dei quali era Vai\u0161vilas."}
{"id": "8455003", "revid": "300067", "url": "https://it.wikipedia.org/wiki?curid=8455003", "title": "Georgios Dedas", "text": ""}
{"id": "8455005", "revid": "585241", "url": "https://it.wikipedia.org/wiki?curid=8455005", "title": "Berno di Reichenau", "text": ""}
{"id": "8455008", "revid": "628767", "url": "https://it.wikipedia.org/wiki?curid=8455008", "title": "Vai\u0161elga", "text": ""}
{"id": "8455011", "revid": "1968257", "url": "https://it.wikipedia.org/wiki?curid=8455011", "title": "Telsy (azienda)", "text": ""}
{"id": "8455013", "revid": "1318658", "url": "https://it.wikipedia.org/wiki?curid=8455013", "title": "Guglielmo di J\u00fclich-Geldern", "text": "Origine.\nGuglielmo, secondo il \"Rerum Belgicarum Annales Chronici Et Historici\", era il figlio primogenito del Duca di J\u00fclich, Guglielmo II e della duchessa di Gheldria e Contessa di Zutphen, Maria di Gheldria, che, secondo il \"Kronijk van Arent toe Bocop\", era la figlia quartogenita del Duca di Gheldria e conte di Zutphen, Rinaldo II e della sua prima moglie, Sophia Berthout, erede della signoria di Malines, figlia del signore di Malines, Fiorenzo Berthout e di Matilde di Marck, e nipote del vescovo di Utrecht (1296-1301), Guglielmo Berthout.\n&lt;br&gt;Guglielmo II di J\u00fclich, secondo il documento n\u00b0 306 del \"Urkundenbuch f\u00fcr die Geschichte des Niederrheins, Volume 3\", era il figlio secondogenito del Duca di J\u00fclich, Guglielmo I e della moglie, Giovanna di Hainaut, figlia del Conte di Hainaut e conte d'Olanda e di Zelanda, Guglielmo e di Giovanna di Valois, la figlia terzogenita di Carlo di Valois e di Margherita d'Angi\u00f2, e come ci ricorda la \"Chronologia Johannes de Beke\", era sorella del futuro re di Francia (1328) Filippo VI.\nBiografia.\nSuo zio, il duca di Gheldria e Conte di Zutphen, Edoardo mor\u00ec il 24 agosto 1371, combattendo al fianco di suo padre, Guglielmo II, contro Venceslao I di Lussemburgo, che aveva attaccato il ducato di J\u00fclich, ma fu sonoramente sconfitto a Baesweiler, dove perse parte del suo esercito e parecchi nobili persero la vita e Venceslao stesso fu fatto prigioniero. Allora, l'altro zio, Rinaldo III, che era stato imprigionato da Edoardo, fu liberato e fu riconosciuto nuovamente duca di Gheldria.&lt;br&gt;Rinaldo III resse il ducato per poco pi\u00f9 di tre mesi, mor\u00ec il 4 dicembre di quello stesso anno. Siccome, n\u00e9 Rinaldo, n\u00e9 Edoardo avevano lasciato eredi, il ducato and\u00f2 alle sorellastre; siccome la primogenite, Margherita, era morta a Rinaldo succedette la secondogenita, Matilde, zia di Guglielmo, che fu contestata dalla sorella, sua madre, Maria; la contestazione port\u00f2 alla Prima guerra di successione gheldriana; infatti i suoi genitori, Guglielmo e Maria, con l'appoggio di una parte della popolazione, pretendevano il ducato a nome di Guglielmo, che allora aveva circa 7 anni; le due fazioni, degli Hekers, che sosteneva sua zia, Matilde, e dei Bronchoerit, che sosteneva sua madre, Maria, si scontrarono in armi e la guerra dur\u00f2 circa otto anni, e sua madre, con l'appoggio del Re di Boemia ed Imperatore del Sacro Romano Impero Carlo IV, ebbe la meglio, e, nel 1379, dopo un'ultima sconfitta, sua zia, Matilde ed il marito, Giovanni II di Blois-Ch\u00e2tillon, Conte di Blois di Dunois e di Soissons e Signore d'Avesnes, rinunciano definitivamente al ducato di Gheldria.\nSua madre, Maria, divenuta duchessa di Gheldria, nel 1380, cedette il ducato a Guglielmo, ormai maggiorenne, che era gi\u00e0 stato riconosciuto duca dall'Imperatori del Sacro Romano Impero, Carlo IV di Lussemburgo.\nGuglielmo prese parte alle crociate nella Prussia orientale nel 1383, 1388-1389 e 1393 (i cosiddetti viaggi prussiani) e, con suo padre, combatt\u00e9 con successo il ducato di Brabante: nel 1386, Guglielmo, alleato degli inglesi nella guerra dei cent'anni attacc\u00f2 il ducato del Brabante, governato da Giovanna di Brabante, che, non potendo contare sull'appoggio del figlio dell'imperatore, Carlo IV, l'imbelle Venceslao, chiese aiuto a Filippo l'Ardito (suo nipote acquisito in quanto marito di Margherita III delle Fiandre, figlia di sua sorella). Ben contento di estendere la propria influenza sui Paesi Bassi, Filippo convinse il re di Francia ad organizzare una spedizione contro Guglielmo, e un'armata di 100 000 uomini marci\u00f2 sulla Gheldria: allo scopo di risparmiare il Brabante Filippo fece compiere alle truppe una lunga e faticosa deviazione per le Ardenne, i ducati di Kleve e J\u00fclich. Guglielmo evit\u00f2 per poco il disastro facendo atto di sottomissione al re di Francia.\nNel 1393, alla morte di suo padre, Guglielmo II, mor\u00ec e Guglielmo gli succedette, nel Ducato di J\u00fclich, come Guglielmo III.\nNel 1397, Guglielmo combatt\u00e9 a fianco di suo cugino Duca Guglielmo II di Berg nella battaglia di Kleverhamm, nel Ducato di Kleve, dove fu sconfitto e catturato e rilasciato solo dopo la promessa di un riscatto, che non riusc\u00ec a pagare, per cui dovette cedere la citt\u00e0 di Emmerich.\nGuglielmo mor\u00ec nel 1403, senza eredi legittimi, per cui gli succedette il fratello minore, Rinaldo, come ci viene confermato dalla \"Chronique normande de Pierre Cochon\". \nMatrimonio e discendenza.\nSecondo sia la \"Oude Kronik van Brabant\", non consultata, che il \"Kroniek van Johannes de Beke\", Guglielmo aveva sposato Caterina di Baviera che, ancora secondo il \"Kroniek van Johannes de Beke\" era figlia del Baviera, conte d'Olanda e Zelanda e conte d'Hainaut, Alberto I e della prima moglie, Margherita di Brieg, che, secondo lo \"Scriptores rerum silesiacarum: oder, Sammlung schlesischer ..., Volume 1\" era figlia del duca di Breslavia, Liegnitz and Brieg, Ludovico I il Giusto e di sua moglie Agnese di Sagan. Caterina mor\u00ec nel novembre 1404, e pochi giorni prima di morire, il 3 novembre fece testamento, lasciando suo erede il marito, Guglielmo, duca di Gheldria e di J\u00fclich e conte di Zutphen (\"Wilhelmo Gelri\u00e6 ac Juliacensi Duci, Zutphani\u00e6que comiti\"), facendoci conoscere la localit\u00e0 in cui sta morendo, nel castello di Hattem (\"in castro oppidi de Hattem\") e indicando il luogo di sepoltura, il monastero di Monnikenhuizen (\"in claustro Monichusen\"), nei pressi di Arnhem (\"apud Arnhem\").&lt;br&gt;Guglielmo da Caterina non ebbe figli e non si conosce alcuna discendenza."}
{"id": "8455015", "revid": "585241", "url": "https://it.wikipedia.org/wiki?curid=8455015", "title": "Berno di Costanza", "text": ""}
{"id": "8455016", "revid": "1571097", "url": "https://it.wikipedia.org/wiki?curid=8455016", "title": "La mia ultima storia", "text": "La mia ultima storia \u00e8 un singolo del cantante italiano Aiello, pubblicato il 6 settembre 2019 e secondo estratto dal primo album in studio \"Ex voto\". In seguito \u00e8 stato certificato disco d'oro.\nVideo musicale.\nIl videoclip, diretto da Attilio Cusani, \u00e8 stato pubblicato il 10 settembre 2019 sul canale YouTube del cantante.\nIl video \u00e8 girato a Corviale e Ostia, dalle parti della periferia romana e vede la partecipazione di Marco Aiello e Irene Lenzi."}
{"id": "8455019", "revid": "125750259", "url": "https://it.wikipedia.org/wiki?curid=8455019", "title": "Mater Olbia Hospital", "text": "Il Mater Olbia Hospital \u00e8 un ospedale privato convenzionato con il servizio sanitario nazionale. Si trova ad Olbia ed \u00e8 il risultato della partnership fra Qatar Foundation e Policlinico Universitario A. Gemelli IRCCS.\nCon 500 dipendenti a regime e circa 400 collaboratori esterni, Il Mater Olbia Hospital \u00e8 un ospedale focalizzato sulla cura delle malattie e sul benessere psicofisico delle persone.\nStoria.\n13 luglio 2017\nQatar Foundation e Policlinico Universitario A. Gemelli IRCCS annunciano la firma di una joint venture per Mater Olbia a Olbia, in Sardegna. L'ospedale, acquisito da QFE attraverso la piattaforma di investimento europea nel maggio 2015, \u00e8 oggetto di notevoli interventi strutturali e tecnologici che portano alla definizione della struttura del nuovo ospedale di Olbia.\n12 dicembre 2018\nIniziano le prime attivit\u00e0 ambulatoriali e il Mater Olbia Hospital diventa progressivamente operativo.\n7 gennaio 2019\nNella fase di avvio vengono gestite 12 cliniche ambulatoriali: cardiologia, chirurgia generale, ultrasuoni, endocrinologia, fisiologia, gastroenterologia, ginecologia, mammografia, neurochirurgia, neurologia, otorinolaringoiatria e pneumologia.\n17 giugno 2019\nI servizi diagnostici, come il laboratorio di analisi, la diagnosi delle immagini e il servizio ambulatoriale specializzato vengono accreditati dall'amministrazione regionale della Sardegna.\n1 luglio 2019\nIl Mater Olbia Hospital diventa pienamente operativo: \u00e8 dotato di 248 posti letto, 202 dei quali convenzionati con il Sistema Sanitario Nazionale e 46 privati. I percorsi di diagnosi e cura sono organizzati con un approccio orientato all'assistenza sanitaria orientata all'innovazione nella prevenzione e nel trattamento delle malattie.\n26 Marzo 2020\nCon delibera della Giunta regionale del 26 marzo 2020 il Mater Olbia Hospital \u00e8 stato individuato quale struttura COVID-19 per l\u2019area del Nord Sardegna.\n27 Aprile 2020\nGrazie al costante e progressivo miglioramento della situazione epidemiologica regionale e nazionale, che ha determinato un allentamento della pressione sui presidi ospedalieri pubblici, d'intesa con la Regione Sardegna il Mater Olbia Hospital cessa la sua funzione di Struttura COVID-19.\n11 Giugno 2020\nViene dato l'annuncio della firma di un accordo per l'ospedale e le societ\u00e0 del Cagliari e dell'Olbia calcio per fornire assistenza sanitaria al Mater Olbia ai calciatori e allo staff tecnico delle due squadre di calcio.\n20 Giugno 2020\nGrazie ad un accordo tra Ambasciata d'Italia a Doha, Qatar Foundation e Hamad Medical Corporation, campioni di plasma di pazienti guariti dal COVID-19 in Qatar sono stati trasportati in Italia a bordo di un aereo dell\u2019Aeronautica italiana, con lo scopo di aiutare la ricerca di cure efficaci contro il virus. I risultati delle analisi dei campioni, effettuate dai laboratori dell\u2019Universit\u00e0 Cattolica del Sacro Cuore, sono stati esaminati presso l\u2019Ospedale Mater Olbia con l'obbiettivo di valutare gli anticorpi e le risposte del sistema immunitario umano nei confronti del plasma proveniente da pazienti guariti, solitamente ricco di anticorpi in grado di contrastare il progredire della malattia.\n20 Novembre 2021\nInaugurazione Reparto di Radioterapia Oncologica Il reparto dispone delle tecnologie pi\u00f9 avanzate nel panorama internazionale che permettono di eseguire tutte le modalit\u00e0 di radioterapia attualmente in uso per il trattamento del cancro.\nModello organizzativo e attivit\u00e0.\nLe specialit\u00e0 attive al Mater Olbia Hospital sono:\nIl Mater Olbia Hospital eroga prestazioni ambulatoriali grazie all\u2019ambito dell\u2019accreditamento con il Sistema Sanitario Nazionale. viene data inoltre la possibilit\u00e1 di richiedere visite specialistiche, indagini strumentali e ricoveri ospedalieri a pagamento nell'ambito dell'attivit\u00e0 di libera professione del personale medico specialista presente.\nAl 31 luglio 2019 sono state pi\u00f9 di 13.000 le prestazioni ambulatoriali erogate.\nTecnologie.\nLe sale operatorie rappresentano il cuore della struttura ospedaliera. Nel corso degli ultimi anni, grazie alla tecnologia, sono state completamente rivoluzionate per mettere a disposizione dei pazienti interventi sempre pi\u00f9 mininvasivi, sicuri e precisi. Da ambienti inizialmente isolati, le sale operatorie moderne sono oggi multimediali e in grado di comunicare con l\u2019esterno e con il sistema informativo ospedaliero, garantendo all\u2019equipe operatoria, un accesso costante alle informazioni del paziente.\nTutte le sale operatorie del Mater Olbia Hospital sono infatti dotate di sistemi in grado di garantire, contemporaneamente, visione in altissima definizione (Visione 4K), visione tridimensionale (3D) e visione a fluorescenza angiografica intraoperatoria.\nIl Mater Olbia Hospital \u00e8 dotato di Revolution EVO, progettato per supportare la pi\u00f9 ampia variet\u00e0 di pazienti e applicazioni, da traumi complessi o casi cardiaci.\nUno strumento unico \u00e8 la tecnologia neuroangiografica del biplano che permette al Mater Olbia Hospital di fornire cure potenzialmente salvavita con velocit\u00e0 e precisione elevate. Ha un'accuratezza superiore, essenziale per l'intervento in procedure neurologiche sensibili e visualizzazioni migliorate della neurovascolarizzazione del cervello e della colonna vertebrale.\nIl Mater Olbia Hospital ha a disposizione una mammografia digitale a campo pieno in cui il film radiografico \u00e8 sostituito da rivelatori a stato solido che convertono i raggi X in segnali elettrici. L'immagine pi\u00f9 chiara di questo dispositivo migliora l'interpretazione, facilitando la visualizzazione di tessuto mammario denso e piccoli tumori e spesso elimina la necessit\u00e0 di ulteriori immagini di follow-up.\nIl \"Centro diagnostico di senologia\" utilizza dispositivi convenzionali (come mammografia, tomosintesi, ultrasuoni, etc.) e strumenti ad alta tecnologia che includono ultrasuoni volumetrici automatizzati (ABUS), mammografia a contrasto (CESM) e risonanza magnetica (MRI) con contrasto medio. \nResponsabilit\u00e0 sociale.\nIl Mater Olbia nasce come Struttura finalizzata ad offrire sanit\u00e0 di eccellenza il cui programma di responsabilit\u00e0 sociale comprende:"}
{"id": "8455030", "revid": "919135", "url": "https://it.wikipedia.org/wiki?curid=8455030", "title": "Inverso destro e sinistro", "text": "In matematica e in particolare in algebra astratta, dato un magma formula_1 con elemento neutro formula_2 per ogni elemento formula_3 \u00e8 possibile definire inverso destro di formula_4 un elemento formula_5 tale che formula_6 e inverso sinistro di formula_4 un elemento formula_8 tale che formula_9\nPropriet\u00e0.\nSe l'operazione binaria formula_10 \u00e8 associativa, allora si ha che: "}
{"id": "8455033", "revid": "84184", "url": "https://it.wikipedia.org/wiki?curid=8455033", "title": "Neo-nazionalismo", "text": "Il neo-nazionalismo o nuovo nazionalismo \u00e8 una ideologia politica che si rif\u00e0 al nazionalismo ed \u00e8 sorto a met\u00e0 del 2010 in Europa e Nord America e in altre regioni. \u00c8 associato a diverse posizioni, come il populismo di destra, anti-globalizzazione, nativismo, protezionismo, opposizione all'immigrazione, islamofobia, sinofobia ed euroscetticismo. Secondo uno studioso, \"la resistenza nazionalista al liberalismo globale si \u00e8 rivelata la forza pi\u00f9 influente nella politica occidentale\" nel 2016. Esempi di forte espressione del neo-nazionalismo degne di nota includono il voto per l'abbandono nel referendum sulla permanenza del Regno Unito nell'Unione europea nel 2016 e l'elezione lo stesso anno di Donald Trump come 45\u00ba presidente degli Stati Uniti d'America.\nPanoramica e caratteristiche.\n\"Micheal Hirish descrive nel giornale Politico\", il nuovo nazionalismo come \"un aspro rifiuto populista dello status quo che le \u00e9lite globali hanno imposto al sistema internazionale dalla fine della Guerra fredda e che gli elettori a basso reddito hanno deciso - comprensibilmente - che risulta ad essere ingiusto\". Michael Brendan Dougherty ha scritto in \"The Week\" che il nuovo nazionalismo \u00e8 una \"vasta rivolta nativista\" contro la politica del dopoguerra a lungo \"caratterizzata da un'ortodossia di libero scambio, alimentando l'economia dei servizi, accordi commerciali neoliberali e politiche di immigrazione liberalizzate\".\n\"The Economist\" scritto a novembre 2016 che \"i nuovi nazionalisti stanno cavalcando le promesse di chiudere i confini e riportare le societ\u00e0 a un'omogeneit\u00e0 del passato\". ha descritto sul giornale \"Las Vegas Sun\" che \"un nuovo nazionalismo neo-tribale si \u00e8 ribollito nella politica europea e in misura minore negli Stati Uniti dal crollo economico globale del 2008\". Ryan Cooper in \"The Week\" e ricercatori del Centro per la ricerca di politica economica hanno collegato il populismo di destra del XXI secolo alla Grande recessione. Secondo il teorico politico di Harvard Yascha Mounk, \"la stagnazione economica tra i bianchi della classe media e inferiore \u00e8 stata un fattore trainante per l'ascesa del nazionalismo in tutto il mondo\". Secondo lo studioso di religione Mark L. Movesian, il nuovo nazionalismo \"pone lo stato-nazione contro i regimi sovranazionali e liberali come l'Europa o la Accordo Nordamericano per il Libero Scambio, nonch\u00e9 i costumi e le tradizioni locali, comprese le tradizioni religiose, contro le culture esterne\".\nDavid Brog e Yoram Hazony hanno scritto su \"National Review\" che alcuni conservatori considerano il nuovo nazionalismo associato a Brexit e Donald Trump come un tradimento dell'ideologia conservatrice, mentre lo vedono come un \"ritorno\". Secondo il commentatore conservatore Jonah Goldberg, il nazionalismo associato a Trump \u00e8 \"davvero poco pi\u00f9 di un marchio per la politica dell'identit\u00e0 bianca generica\".\nScrivendo per \"The Week\", Damon Linker ha definito l'idea del neo-nazionalismo \"razzista\" senza un pretesto e ha continuato dicendo che \"la tendenza dei progressisti a descriverlo come nient'altro che 'razzismo, islamofobia e xenofobia' \u00e8 il desiderio di delegittimare qualsiasi attaccamento o forma di solidariet\u00e0 particolaristica, sia esso nazionale, linguistico, religioso, territoriale o etnico.\"\nPer quanto riguarda il nuovo nazionalismo, \"The Economist ha\" affermato che \"Trump deve rendersi conto che le sue politiche si svilupperanno nel contesto del nazionalismo geloso di altri paesi\" e ha definito il nazionalismo stesso un \"concetto sfuggente\" che \u00e8 \"facile da manipolare\". Inoltre hanno ripetutamente contrastato il nazionalismo etnico e il nazionalismo civico e hanno insinuato che il nuovo nazionalismo potrebbe diventare \"arrabbiato\" e difficile da controllare, citando il nazionalismo cinese come esempio.\nPolitici, partiti ed eventi associati.\nBrasile.\nIl presidente del Brasile Jair Bolsonaro del Partito Social-Liberale del paese \u00e8 stato descritto come un nuovo nazionalista di spicco. L'ideologia e le politiche di Bolsonaro sono state fortemente influenzate dal suo consigliere, il pensatore nazionalista Olavo de Carvalho.\nCina.\nIl leader spicco della Cina, Xi Jinping ha assunto la carica di Segretario generale del Partito Comunista Cinese nel 2012. Il suo concetto di \"sogno cinese\" \u00e8 stato descritto come espressione di un nuovo nazionalismo. La sua forma di nazionalismo sottolinea l'orgoglio per la storica civilt\u00e0 cinese, abbracciando gli insegnamenti di Confucio e altri antichi saggi cinesi e respingendo cos\u00ec la campagna anticonfuciana del presidente Mao Zedong.\nHong Kong.\nIl nazionalismo di Hong Kong si \u00e8 evoluto dal movimento localista l\u00ec e sottolinea la distinta identit\u00e0 di Hong Kong in contrapposizione all'identit\u00e0 nazionale cinese promossa dal governo cinese e alla sua crescente violazione della gestione della citt\u00e0 dei propri affari politici, economici e sociali. La retorica localista presenta spesso il diritto all'autodeterminazione, alle posizioni anti-immigrazione contro immigranti e turisti sulla terraferma e preservando l'identit\u00e0 e la cultura locale simili al nuovo nazionalismo occidentale.\nEgitto.\nIl presidente egiziano Abdel Fattah al-Sisi (assunto nel 2014), \u00e8 stato descritto come un nuovo nazionalista.]\nUngheria.\nIl primo ministro ungherese Viktor Orb\u00e1n (assunto nel 2010), leader del partito al potere Fidesz, \u00e8 stato descritto come un nuovo nazionalista.\nIndia.\nIl primo ministro indiano Narendra Modi (che ha assunto l'incarico nel 2014) e il suo partito Bharatiya Janata (BJP) sono stati indicati come nuovi nazionalisti. Modi \u00e8 membro del Rashtriya Swayamsevak Sangh (RSS), un'organizzazione paramilitare di destra allineata con il BJP, che \u00e8 stato anche sostenuto per sostenere una nuova ideologia nazionalista. Le campagne nazionaliste di Modi sono state dirette dallo stratega del BJP Amit Shah, che attualmente ricopre il ruolo di Ministro degli Interni indiano (assunto in carica nel 2019), ed \u00e8 stato pubblicizzato come potenziale successore di Modi come Primo Ministro.\nYogi Adityanath, primo ministro dello stato indiano dell'Uttar Pradesh (assunto l'incarico nel 2017), \u00e8 stato anche identificato come un nuovo nazionalista. \u00c8 stato anche pubblicizzato come futuro Primo Ministro del Paese.\nIsraele.\nIl primo ministro israeliano Benjamin Netanyahu (in carica dal 2009), leader del partito Likud, \u00e8 stato descritto sia come promotore del nuovo nazionalismo, sia come perseguire una politica estera di stretti legami con altri nuovi leader nazionalisti, tra cui Trump, Orb\u00e1n, Salvini, Putin, Modi, Bolsonaro, Duterte e Sisi.\nNel 2019, Netanyahu ha stretto un'alleanza politica con l'Unione dei Partiti di Destra ultranazionalista.\nItalia.\nIl Presidente del Consiglio italiano Giuseppe Conte (in carica dal 2018 al 2021), capo della coalizione populista Governo del cambiamento, e in particolare l'ex Vicepresidente del Consiglio e Ministro dell'interno e leader della Lega Matteo Salvini (2018-2019), erano spesso descritti come nuovi nazionalisti. Mentre era in carica, Salvini \u00e8 stato descritto da alcuni media come il pi\u00f9 potente politico del paese e un \"primo ministro di fatto\".\nGiorgia Meloni, definita come donna fascista, \u00e8 la leader dei Fratelli d'Italia, un partito che ha sostenuto il governo caso per caso, ed \u00e8 stato anche descritto come un nuovo nazionalista.\nNell'agosto 2019, Salvini ha presentato una mozione di sfiducia nei confronti del governo di coalizione, chiedendo nuove elezioni per assumere \"pieni poteri\", tuttavia Conte ha formato un nuovo governo tra Movemento 5 Stelle (M5S) e Partito Democratico (PD). Alla guida di questo nuovo gabinetto, Conte attenu\u00f2 la sua retorica neo-nazionalista.\nGiappone.\nIl 63\u00b0 ex primo ministro Shinz\u014d Abe (2012-2020), membro dell'organizzazione di destra Nippon Kaigi, ha promosso idee di nuovo nazionalismo, cos\u00ec come il Partito Liberal Democratico del Giappone, che ha diretto fino al 2020.\nMessico.\nIl presidente messicano Andr\u00e9s Manuel L\u00f3pez Obrador (in carica dal 2018) \u00e8 stato descritto dai Neo-nazionalisti e spesso definito dai media \"Donald Trump messicano\".\nFilippine.\nIl presidente filippino Rodrigo Duterte (in carica dal 2016) \u00e8 stato descritto come un nuovo nazionalista.\nPolonia.\nIl sesto e attuale presidente della Polonia, Andrzej Duda (assunto l'incarico nell'agosto 2015), viene regolarmente citato come figura di spicco nel nuovo movimento nazionalista all'interno della Polonia. Inoltre, il partito al potere Diritto e Giustizia e la sua alleanza della destra unita, guidati da Jaros\u0142aw Kaczy\u0144ski, hanno promosso opinioni nazionaliste per ottenere la maggioranza assoluta alle elezioni nazionali del 2015 (un'impresa mai raggiunta prima). Nonostante non abbia un incarico governativo, Kaczy\u0144ski \u00e8 stato descritto come la figura che fa la \"chiamata finale\" su tutte le principali questioni politiche in Polonia.\nRussia.\nIl presidente della Russia Vladimir Putin (secondo presidente della Russia dal 2000 al 2008 e quarto presidente della Russia dal 2012) \u00e8 stato etichettato come un nuovo nazionalista. Putin \u00e8 stato descritto da Hirsh come \"il presagio di questo nuovo nazionalismo globale\". Charles Clover, capo dell'ufficio di Mosca del \"Financial Times\" dal 2008 al 2013, nel 2016 ha scritto un libro intitolato \"Vento Nero, Neve Bianca: L'avvento del nuovo Nazionalismo in Russia\". Il pensatore nazionalista russo Aleksandr Dugin in particolare ha avuto influenza sul Cremlino, prestando servizio come consigliere di membri chiave del partito al governo della Russia Unita, incluso l'attuale direttore della SVR Sergey Naryshkin.\nLa Russia \u00e8 stata accusata di sostenere nuovi movimenti nazionalisti in Europa e negli Stati Uniti.\nArabia Saudita.\nIl principe ereditario dell'Arabia Saudita, Mohammad bin Salman Al Sa'ud (in carica dal 2017), \u00e8 stato descritto da Kristin Diwan dell'Arab Gulf States Institute come un \"forte nuovo nazionalismo\". Il \"nuovo nazionalismo saudita\" \u00e8 stato utilizzato per rafforzare il sostegno alle politiche economiche e straniere del Regno e rappresenta uno spostamento dalla precedente dipendenza del Regno dalla religione per legittimit\u00e0. Molte delle azioni di politica estera del paese dal 2017 in poi, come il suo blocco del Qatar e la sua disputa diplomatica con il Canada sono state descritte come motivate da questo nazionalismo. Le politiche dell'amministrazione di Mohammad bin Salman sono state fortemente influenzate dal suo consigliere Saud al-Qahtani, che \u00e8 stato descritto come un \"ideologo nazionalista\" e il cui ruolo \u00e8 stato paragonato a quello di Steve Bannon.\nTurchia.\nNel 2014, Mustafa Akyol ha scritto di un nuovo \"marchio del neonazionalismo turco\" promosso dal Partito della Giustizia e dello Sviluppo (AKP), il partito al potere del paese, il cui leader \u00e8 il presidente Recep Tayyip Erdo\u011fan (in carica dal 2014). Il \"nuovo nazionalismo\" turco sostituisce il carattere secolare delle forme tradizionali di nazionalismo turco con un'identit\u00e0 \"assertivamente musulmana\".\nDevlet Bah\u00e7eli, il leader del Partito del Movimento Nazionalista (MHP), \u00e8 stato descritto come la creazione di un \"nuovo fronte nazionalista\" formando l'Alleanza popolare con l'AKP di Erdo\u011fan nel 2018. L'MHP \u00e8 affiliato all'organizzazione paramilitare dei Lupi grigi, per la quale anche Erdo\u011fan ha espresso sostegno.\nEmirati Arabi Uniti.\nGli Emirati Arabi Uniti, sotto la guida del principe ereditario di Abu Dhabi Mohammed bin Zayed (in carica dal 2004), sono stati descritti come propagatori di un \"nuovo nazionalismo arabo\", che sostituisce la vecchia forma di sinistra dell'ideologia nazionalista araba con una forma pi\u00f9 conservatrice, attraverso il suo forte sostegno alla nascita dei rispettivi nuovi leader di Egitto e Arabia Saudita, Abdel Fattah el-Sisi e il Principe Mohammad bin Salman, come mezzo per contrastare l'influenza iraniana e turca negli stati arabi.\nRegno Unito.\nIl referendum del 23 giugno 2016 nel Regno Unito per lasciare l'Unione europea (\"Brexit\") \u00e8 stato descritto come una pietra miliare del nuovo nazionalismo. Owen Matthews ha notato somiglianze nei motivi per il sostegno del movimento Brexit e Trump. Ha scritto su \"Newsweek\" che i sostenitori di entrambi sono motivati da \"un desiderio di controllare l'immigrazione, invertire la globalizzazione e ripristinare la grandezza nazionale disimpegnandosi dal vasto mondo minaccioso\".\nMatt O'Brien ha scritto della Brexit come \"il successo pi\u00f9 scioccante per il nuovo nazionalismo che sta investendo il mondo occidentale\". Leader della campagna Brexit, come Nigel Farage, ex leader del euroscettico Partito per l'Indipendenza del Regno Unito (ora del Brexit Party); Sindaco di Londra (ora primo ministro e leader del partito conservatore) Boris Johnson; Votazione per il congedo congiunto Michael Gove; l'ex segretario alla Brexit David Davis; e il presidente del gruppo di ricerca europeo Jacob Rees-Mogg, sono stati definiti \"nuovi nazionalisti\".\nStati Uniti.\nL'ascesa di Donald Trump alla candidatura repubblicana fu ampiamente descritta come un segno di crescente nuovo nazionalismo negli Stati Uniti. Un editoriale del \"Chicago Sun-Times\" nel giorno dell'inaugurazione di Donald Trump lo ha definito \"il nostro nuovo presidente nazionalista\". La nomina di Steve Bannon, dirigente di Breitbart News (in seguito cofondatore di \"The Movement\"), come capo stratega della Casa Bianca, \u00e8 stato descritto da un analista come un'eccitazione di un \"nuovo ordine mondiale, guidato dal patriottismo e da un forte desiderio di prendersi cura del proprio, un neo-nazionalismo che spazza all'infinito i musulmani e si sforza di riportare indietro il tempo sul libero commercio e sulla globalizzazione, un mondo in cui i militari potrebbero contare molto pi\u00f9 della diplomazia e del compromesso \".\nSulla scia delle elezioni di Trump, il senatore degli Stati Uniti Marco Rubio ha chiesto al Partito repubblicano di abbracciare un \"nuovo nazionalismo\" per contrastare l '\"elitarismo economico che ha sostituito un impegno per la dignit\u00e0 del lavoro con una cieca fiducia nei mercati finanziari e che guarda all'America semplicemente come economia anzich\u00e9 come nazione\".\nPersone.\nI seguenti politici sono stati tutti descritti in qualche modo come nuovi nazionalisti:\nPartiti.\nI seguenti partiti sono stati tutti descritti in qualche modo come nuovi partiti nazionalisti:"}
{"id": "8455035", "revid": "181699", "url": "https://it.wikipedia.org/wiki?curid=8455035", "title": "Inverso destro", "text": ""}
{"id": "8455039", "revid": "599013", "url": "https://it.wikipedia.org/wiki?curid=8455039", "title": "Eddie Hinton", "text": "Carriera.\nHinton fu scelto dai Baltimore Colts nel corso del primo giro (25\u00ba assoluto) del Draft NFL 1969. Vi gioc\u00f2 fino al 1972 vincendo nel 1970 il Super Bowl V battendo i Dallas Cowboys 16-13. Nel 1973 disput\u00f2 11 partite con gli Houston Oilers e chiuse la carriera nel 1974 scendendo in campo 9 volte per i New England Patriots. In seguito visse nei pressi di San Antonio, Texas, lavorando come conducente di autobus."}
{"id": "8455041", "revid": "628767", "url": "https://it.wikipedia.org/wiki?curid=8455041", "title": "Fort de Joux", "text": "Il forte di Joux () o castello de Joux \u00e8 un castello trasformato in un fortino situato a La Cluse-et-Mijoux nel Doubs tra le montagne del Giura in Francia. Il luogo dista 15 km dal confine con la Svizzera.\nIl 18 luglio 1996, il Ministero della Cultura francese ha designato il castello come monumento storico.\nStoria.\nAltopiano della Pelouse e della Rochette.\nSin dai tempi antichi, era previsto un pedaggio nel luogo dove oggi sorge il castello e esisteva una torre di guardia in legno sull'altopiano di La Rochette. Nel corso della conquista della Gallia, Giulio Cesare parla di un'alta montagna difesa da cinquanta uomini che consentiva l'ingresso nel paese dei Sequani. \u00c8 qui che gli Elvezi fuggirono nel 58 a.C. prima di essere raggiunti da Cesare presso il fiume Saona. \u00c8 nel 1039, con la morte di Corrado II il Salico e con l'avvento di Enrico III del Sacro Romano Impero, che il castello viene menzionato per la prima volta nella \"Vita Mathildis\" con il nome di \"Miroaltum\"; infatti, nel 1227, Enrico di Joux parlava del \"castello di Joux, detto anche Miroaz\" e si riscontrano varianti simili nelle carte geografiche del tempo (\"Miroual\", \"Miroal\", \"Miroaz\", \"Mirua\", \"Mirowaldum\", \"Miroaldum\", \"Mirouhaut\"). In epoca medievale, veniva sempre chiamato indifferentemente in francese \"Fort de Joux\" o \"chasteau puis ch\u00e2teau de Joux\": il nome Joux deriverebbe dal latino \"Juria\", ossia \"foresta montuosa\", e dal celtico \"Jor\", cio\u00e8 \"collina boscosa\".\nLa montagna di Joux, separata dalla spettacolare faglia di Larmont, \u00e8 divisa in tre zone: La Rochette, che sovrasta il villaggio di La Cluse-et-Mijoux; la Pelouse, che si affaccia su La Rochette; a sud-sud-ovest il Geran. Fort de Joux fu costruito su un terreno erboso, ma fin dall'inizio vi erano fortificazioni e un passaggio su La Rochette che consentiva l'accesso diretto al casello situato nel punto pi\u00f9 stretto, dove attualmente si trova il fortino Chauffaud. \u00c8 probabile che i signori di Salins esercitassero la propria autorit\u00e0 su gran parte del loro territorio (inclusa la valle d'Usie), forse in simultanea con l'abbazia territoriale di San Maurizio d'Agauno e con casata dei Joux. Nel 941, il monastero cedette in feudo ad Alberico di Salins tutta la valle composta da Goux-les-Usiers, Bians-les-Usiers e Sombacour. Grazie all'imperatore Federico Barbarossa, che conferm\u00f2 la loro carica al XII secolo, i signori di Joux furono in grado di espandere in modo significativo i propri possedimenti. I luoghi in mano alla casata locale si trovavano sulle montagne di Mouthe, Pontarlier e Montbeno\u00eet, lungo il fiume Doubs dal monte d'Oro, vicino a M\u00e9tabief, al monte della Grande-Combe, oltre che Cicon, Li\u00e8vremont e Naisey.\nIl sito, costruito all'ingresso della gola di Pontarlier, poich\u00e9 giace sull'unica strada che attraversa il massiccio del Giura, ispir\u00f2 subito i signori di turno a imporre un pedaggio che avrebbe garantito un reddito regolare: lo scopo finale era quello costruire un castello di pietra. La potente casata dei Joux, legata addirittura direttamente ai Burgundi, continu\u00f2 a prendere possesso dei vari feudi del posto tra il X e il XIII secolo, tanto da riuscire a raggruppare sotto la stessa giurisdizione la maggioranza dei villaggi situati presso le montagne di Giura: \u00e8 per questo che si auto-definirono i \"potenti signori con gli stendardi del Giura\" o \"i signori delle foreste del Giura\".\nI signori di Joux, probabilmente discendenti dai principi borgognoni, si arricchirono molto grazie ai dazi imposti, in virt\u00f9 del fatto che amministravano le uniche due rotte stradali disponibili tra la Borgogna e la Svizzera, oltre che pi\u00f9 a sud la Lombardia; in pi\u00f9, si trovava lungo la via del sale e sulla via Francigena. Le persone che dipendevano dall'abbazia di Montbeno\u00eet, Pontarlier e dai feudi dei Joux erano esentate dai pagamenti. Grazie inoltre alle miniere di ferro, sale e argento, alla produzione di calce e del vetro oltre che della carne affumicata, la quale rendeva famosa fin dall'antichit\u00e0 la regione, i luoghi circostanti al castello vissero un periodo felice. Inoltre, la grande disponibilit\u00e0 di legname, nello specifico di abeti rossi, costitu\u00ec un settore in costante crescita.\nNel corso di tutte le generazioni, i signori di Joux si comportarono in maniera quasi dispotica, ricattando i loro vicini e chiunque non avesse pagato loro ci\u00f2 che dovevano. Non c'\u00e8 dubbio che si schierarono con Oddone II di Blois quando il regno di Arles fu ceduto a Corrado II il Salico del Sacro Romano Impero durante la successione operata da re Rodolfo III nel 1032, scongiurando cos\u00ec la possibilit\u00e0 di venire governati da principi tedeschi: le lingue pi\u00f9 parlate nella zona erano d'altra parte il francoprovenzale e il latino. Nel 1039, ad Alderico di Joux e a tutte le persone che si trovavano nel castello in quell'anno furono tagliati il naso e le orecchie da Bonifacio di Canossa e dalle sue truppe lombarde: si tratt\u00f2 di un'aggressione volta a ricordare la necessit\u00e0 per loro di obbedire all'imperatore del Sacro Romano Impero, anzich\u00e9 fortificare il sito per altro senza alcun permesso. Forse per timore di ulteriori rappresaglie i signori di Joux si schierarono sempre contro i lombardi guelfi a favore dell'imperatore (ghibellini). In siffatto contesto, Amaury III, accompagnato da Ottone di Champagne, dichiar\u00f2 la sua fedelt\u00e0 nel 1168 a Federico Barbarossa, imperatore del Sacro Romano Impero. Nel 1175, quando i tedeschi esaurirono i propri assalti, Amaury conferm\u00f2 il sostegno all'imperatore fino al 1183, ragion per cui si ritiene che partecip\u00f2 alla terza crociata come Barbarossa, morto nel 1190. Per ricompensare la sua fedelt\u00e0, l'imperatore gli cedette la valle d'Usier e buona parte della pianura di Arlier. Furono avviati dei lavori di fortificazione delle postazioni a presidio del corso del fiume Doubs all'altezza di Pontarlier ed in particolare il quartiere di \"Morieux\" divenendo cos\u00ec la \"roccaforte di Molar\". Nel 1246 Amaury IV fu costretto da Giovanni I di Chalon (conte reggente di Borgogna e barone di Salins) a trattare con i \"baroni borghesi\" di Pontarlier: grazie ai diritti concessi agli uomini liberi, diminuirono i diritti sulle foreste e il banvino (diritto di imporre tasse straordinarie) di Pontarlier; anche per rappresaglia e ignorando il divieto, Amaury IV impose diritti di pedaggio esorbitanti a coloro che attraversavano le sue terre per andare a prendere il sale a Salins, originando un grande conflitto con Giovanni di Chalon, un altro signore locale, cosa che porter\u00e0 la desolazione nelle terre dei Joux. Nel 1282, Enrico II di Joux partecip\u00f2 a fianco dei ghibellini ai vespri siciliani contro i francesi dopo aver raccolto il denaro necessario e averlo preparato nel 1281. Giovanni di Joux combatt\u00e9 contro Filippo il Bello alla battaglia di Mons-en-P\u00e9v\u00e8le dove perse la vita con il suo scudiero.\nI signori delle foreste del Giura.\nIl feudo pass\u00f2 poi per matrimonio alla casata di Blonay e in seguito di Vienne. Jeanne de Blonay, vedova senza eredi di Gauthier II di Vienne-Mirebel (morto nel 1390), la vendette a Guillaume de Vienne, primo cavaliere del Toson d'oro, nel 1410. Il figlio di quest'ultimo, chiamato anch'egli Guillaume (morto nel 1456), era sommerso di debiti e i discendenti di sua figlia Margherita, andata in sposa con Rodolfo IV di Hochberg, non potevano ricevere il castello di Joux nonostante in condizioni normali avrebbero dovuto ereditarlo. Infatti, dopo la morte della figlia nel 1453, il castello dovette essere venduto nel 1454 al duca e conte di Borgogna Filippo il Buono, che aveva gi\u00e0 investito un'ingente cifra per il restauro (cre\u00f2 le fiere di Saint-Luc e Saint-Georges a Pontarlier per questo uso nel 1393). Dal 1475, Filippo di Hochberg, conte di Neuch\u00e2tel, e i suoi discendenti non desistettero mai dalla volont\u00e0 di riappropriarsi del maniero. Con il sostegno finanziario di Luigi XI e approfittando delle controversie di quest'ultimo con il nuovo conte-duca, Carlo il Temerario, figlio di Filippo il Buono, ci riusc\u00ec in pi\u00f9 occasioni, ma i duchi e i conti di Borgogna alla fine recuperarono le loro propriet\u00e0 a seguito di numerose peripezie.\nNel 1475 il castello affront\u00f2 un assedio importante e gli occupanti resistettero ai bernesi partiti per saccheggiare Pontarlier. L'anno seguente, Katherin Bouchet copr\u00ec la ritirata di Carlo il Temerario dopo le battaglie di Morat e Grandson. Per questo, dopo la morte del padre Carlo il Temerario, Maria di Borgogna lo nomin\u00f2 signore a vita del castello di Joux. Con il matrimonio di Maria, il sito fin\u00ec sotto l'autorit\u00e0 dell'imperatore Massimiliano I d'Asburgo. Nel 1481, Filippo di Hochberg, figlio di Rodolfo e Margherita di Vienna, colloc\u00f2 Antonio di Sarron sul luogo. Ne scatur\u00ec una serie di cause legali tra i conti e duchi di Borgogna, gli Hochberg, i conti di Neuch\u00e2tel e i marchesi (margravi) di Rothelin. Nel 1492 il parlamento di Dole assegn\u00f2 il castello di Joux a Margherita d'Asburgo, figlia di Massimiliano; nessuno su oppose a tale decisione e come segno di pacificazione pose il marchese de Rothelin (la figlia di Filippo, Giovanna di Hochberg, ricevette solo Neuch\u00e2tel). Tuttavia, la storiografia ha dimostrato fino al 1815 che gli abitanti di Neuch\u00e2tel rivendicavano ancora Joux compie proprio feudo. Francesco I in persona dovette arbitrare un conflitto nato nel 1529 sul possesso della fortezza, ma sar\u00e0 solo Talleyrand a cessare definitivamente la questione nel corso del Congresso di Vienna.\nLe conquiste del XVII secolo.\nNel corso della guerra dei trent'anni, il castello di Joux, a seguito della citt\u00e0 di Pontarlier, cadde nel 1639 nelle mani dei francesi guidati da Bernardo di Sassonia-Weimar: durante i 15 giorni di scontri, i colpi di cannone si abbatterono sul G\u00e9ran e i segni sono ancora oggi visibili. La fortezza pass\u00f2 a Van-der-Gru\u00ebn, nominato da Weimar, poi da un certo Grim. Durante le negoziazioni della pace di Vestfalia, i francesi si mostrarono contrari a cedere la struttura, assegnata dal re al duca di Longueville, discendente degli Hochberg: questa pass\u00f2 agli spagnoli per circa un ventennio. Nel novembre 1659, con il trattato dei Pirenei, la Francia fece rientrare il territorio nella Franca Contea, oltre a far pace con la Spagna: uno degli articoli prevedeva infatti che il castello di Joux, ceduto temporaneamente al conte di Neuch\u00e2tel, andasse restituito alla Francia.\nNel 1668, affinch\u00e9 si recuperasse la dote della moglie (Maria Teresa), Luigi XIV acquis\u00ec personalmente la Franca Contea invadendola con la sua cavalleria leggera e sbaragli\u00f2 la ridotta guarnigione di guardie svizzere posta a protezione del luogo. Il barone svizzero Ferdinand de Saint-Mauris che comandava la guarnigione, composta da 60 soldati pi\u00f9 20 cavalieri e 200 miliziani, fin\u00ec sotto l'autorit\u00e0 del governatore della provincia Philippe de la Baume-Saint-Amour, marchese di Yenne. Lo svizzero fu accusato di essersi schierato con la Francia in barba al suo dovere di difendere i luoghi della Franca Contea perch\u00e9 arresosi molto rapidamente a de Noisy: gli uomini al suo seguito erano privi di una reale esperienza sul campo e si arresero col timore di ulteriori attacchi francesi. Il suo presunto tradimento non \u00e8 stato ancora confermato e questi rigett\u00f2 tali accuse per tutta la vita. Lo scrittore seicentesco Louis-Gabriel Michaud, nella sua \"Biografia universale antica e moderna\", ritrae piuttosto il personaggio come un uomo d'onore travolto dal contesto e dagli eventi e anch'egli rigetta l'ipotesi di tradimento. Ad ogni modo, Luigi XIV fu costretto a restituire la Franca Contea alla Spagna per via del trattato di Aquisgrana (1668). Il barone di Saint-Mauris rimane governatore del luogo.\nNel 1674, quando le grandi potenze europee furono indebolite, Luigi XIV si fregi\u00f2 personalmente della conquista della Franca Contea, spedendo il marchese de Duras ad assumere il controllo del castello di Joux. Gli svizzeri abbandonarono il presidio non appena seppero che i francesi stavano giungendo da nord.\nNel 1678 il trattato di Nimega suggell\u00f2 il definitivo ritorno della Franca Contea alla Francia e del castello. Questo venne fortificato da Vauban e fu uno dei tre forti della Franca Contea risparmiati da Luigi XIV, il quale fece demolire tutti gli altri. Il forte aveva allora una guarnigione composta da molti invalidi di guerra, con un governatore, che era anche governatore di Pontarlier, un luogotenente del re e un maggiore.\nIl forte come prigione di stato.\nDal regno di Luigi XV fino alla caduta di Napoleone, nel 1815, il forte funse da prigione di stato. Le celle erano fredde e umide e i prigionieri dovevano riscaldarsi tutto l'anno a proprie spese. Nonostante la sua reputazione di centro detentivo sicuro, diversi prigionieri riuscirono a sfuggire: alcuni di questi godevano di una certa fama. Mirabeau fu infatti rinchiuso nel maggio del 1775 nella torre che oggi porta il suo nome. Tuttavia, ottenne presto dal governatore del luogo, il marchese de Saint-Mauris-Montbarrey, il permesso di potersi trasferire a Pontarlier, dove alloggi\u00f2 in una propria abitazione e dove incontr\u00f2 Sofia di Ruffey con la quale scapp\u00f2 nei Paesi Bassi e a cui dedic\u00f2 le cosiddette \"Lettere a Sofia\".\nChouan e preti refrattari venivano sovente rinchiusi in loco, a volte con un trattamento speciale, perch\u00e9 molti pontissaliani, se anti-realisti, difendevano la Chiesa. D'Andign\u00e9 e Suzannet scapparono dal forte con la complicit\u00e0 di chi forn\u00ec loro le chiavi delle rispettive celle. Girod, Allier de Hauteroche, Michelot Moulin e Charles de Frott\u00e9 (fratello del generale Louis de Frott\u00e9) furono rinchiusi nella stessa cella assieme al cagnolino Bibi, sebbene riuscirono a fuggire nel gennaio 1805 utilizzando dei teli posti sull'altopiano della Rochette innevato, da cui raggiunsero la Svizzera e poi si unirono all'Impero britannico.\nToussaint Louverture si prodig\u00f2 per l'abolizione della schiavit\u00f9 e per l'indipendenza di Haiti, la prima repubblica nera. Fu rinchiuso in segreto a fort de Joux in una cella la cui finestra fu quasi interamente murata nell'agosto 1802. Fu privato di tutti i suoi ranghi, gli furono rifiutate le cure per la malattia che aveva contratto prima di essere fatto prigioniero e di cui mor\u00ec il 7 aprile 1803. Napoleone rinchiuse anche Andr\u00e9 Rigaud, un generale che aveva combattuto Toussaint Louverture.\nIl poeta tedesco Heinrich von Kleist fu imprigionato per errore dal 5 marzo al 9 aprile 1807; uno dei suoi compatrioti venne inizialmente rinchiuso nella cella di Toussaint Louverture e strinse contatti con il suo carceriere prima di riuscire a convincerlo a lasciarlo andare. Fu da questa esperienza che Kleist trasse ispirazione per la sua commedia \"Il fidanzamento a Santo Domingo\".\nIl marchese de Rivi\u00e8re, ostile a Bonaparte, fin\u00ec in cella nel 1814, due anni rispetto al cardinale Calvachini, giunto da Roma, il quale ricevette un trattamento preferenziale perch\u00e9 teoricamente rinchiuso nel castello ma in realt\u00e0 confinato presso la parrocchia di Saint-B\u00e9nigne a Pontarlier.\nI luogotenenti della guerra d'indipendenza spagnola furono imprigionati tra il 1803 e il 1815. Uno di essi scrisse una poesia per il suo re sulla porta della sua cella. Il giorno prima dell'arrivo degli austriaci, nel 1813, i 300-400 prigionieri furono trasferiti a Salins. In quelle particolari circostanze, quattro prigionieri erano riusciti a fuggire utilizzando le lenzuola legate dalle latrine del castello. L'ultimo degli uomini cadde e i suoi compagni lo portarono a Oye dove mor\u00ec, mentre gli altri fuggirono in Svizzera.\nDal 27 dicembre 1813, gli austriaci assediarono e bombardarono il forte, causando molti danni materiali, ma il forte resistette ancora con i suoi 100 soldati, di cui 60 veterani. Decidendo di cambiare tattica, il 17 gennaio 1814, offrirono 942 franchi al governatore del luogo, Roubeau, che accett\u00f2 e se ne and\u00f2 con le truppe al suo seguito. Mentre gli austriaci sembravano in procinto di distruggere il forte, il generale francese Marulaz convinse Giovanni I Giuseppe del Liechtenstein a non scatenare l'assalto.\nNel marzo 1815, approfittando dei disordini generali, 40.000 svizzeri armati invasero la regione. Il 7 luglio espugnarono il forte senza combattere, ma dovettero restituirlo dopo il Congresso di Vienna.\nLavori di ammodernamento e le due guerre mondiali.\nIl forte fu riparato e rinforzato sia migliorando la seconda e la quinta cinta muraria sia con la costruzione del forte Mahler tra il 1843 e il 1851. Il 1\u00ba febbraio 1871, nel corso della guerra franco-prussiana poich\u00e9 non inclusi nella convenzione di armistizio di Versailles, i 100.000 uomini dell'esercito dell'Est comandato da Clinchant furono attaccati dai 500 prussiani guidati da Manteuffel mentre si stavano dirigendo in Svizzera per deporre le armi (ai sensi della convenzione di Verri\u00e8res). Il forte Mahler e quello di Joux furono funzionali a far riportare ai francesi una vittoria sugli avversari (avvenuta in concomitanza con la prima grande operazione della Croce Rossa, che cur\u00f2 sia i feriti di entrambi gli schieramenti a Verri\u00e8res-de-Joux).\nDopo la sconfitta del 1871, si procedette ad ammodernare il forte per opera del giovane capitano Joffre, allora ufficiale nel genio. A convertirlo in un vero e proprio bastione fu S\u00e9r\u00e9 de Rivi\u00e8res, per via dell'installazione delle casematte Mougin contenenti cannoni Bange da 155 mm, considerati i pi\u00f9 grandi mezzi d'artiglieria dell'epoca. Tuttavia, la crisi dei siluri nel 1885 rese obsoleta questa costosa opera. Il forte rientrava tra le fortificazioni orientali assieme al Mahler, anch'esso modernizzato, e al Catinat, ultimato tra il 1880 e il 1883.\nDurante la prima guerra mondiale, il forte assunse un ruolo puramente deterrente. Nel periodo interbellico e fino alla campagna di Francia, fu integrato nella linea Maginot all'interno del settore fortificato del Giura per fungere da piattaforma di artiglieria. Nel giugno 1940, una colonna tedesca giunse da Besan\u00e7on verso il sito; furono il forte Mahler, Catinat e de Joux ad arrestare l'avanzata tedesca. I combattimenti cessarono con la firma da parte di P\u00e9tain dell'armistizio del 22 giugno 1940. I nazisti presero possesso delle strutture e realizzarono una casamatta volta a ospitare un grande cannone nel Mahler, lasciando invece un piccolo contingente al forte di Joux.\nDopo il conflitto globale, l'esercito lasci\u00f2 solo un'unit\u00e0 ridotta nel forte, in quanto era diventato troppo obsoleto per le armi moderne.\nLa stagione del turismo.\nBench\u00e9 esistesse la possibilit\u00e0 tramite autorizzazione di visitare la fortezza e si tennero anche spettacoli di danza sul posto nel XIX secolo, le visite ufficiali iniziarono nel 1958, quando i forti di Joux e Mahler vennero ceduti all'ufficio turistico dall'esercito. Nel 1973, ebbe luogo la prima edizione del festival notturno di Joux per opera della compagnia \"Com\u00e9diens des Nuits de Joux\"; in seguito, divenne il Centro di animazione dell'Haut-Doubs (CAHD), su iniziativa di Pierre Louis, il direttore della compagnia. La cerimonia ha accompagnato in particolare il debutto al teatro di Jean-Luc Lagarce o Herv\u00e9 Pierre. Dalla fine degli anni '90, la comunit\u00e0 dei comuni di Larmont si \u00e8 occupata della valorizzazione e del restauro del sito (oltre all'organizzazione di spettacoli di falconeria, visite notturne teatrali, cacce al tesoro, feste medievali (2008-2014) e giornate dedicate alla scoperta di armi medievali (1990-2015)). Inoltre, durante l'estate sono stati presentati altri spettacoli come quello di \"Jazz e improvvisazione libera in Franca Contea\" (1995-2009) o \"\u00e7\u00e0 s'joue au ch\u00e2teau\" (2006-2010): agli spettatori venivano date coperte in prestito per non patire il freddo.\nUn museo delle armi era presente sul primo piano del mastio medievale. Le armi vennero realizzate tra la fine del XVII all'inizio del XX secolo e si contavano quasi 600 pezzi tra elmi, baionette, spade e corazze, oltre a pezzi molto rari, tra cui un fucile del 1717 o colbacchi (\"oursons\") da guardia del Primo Impero francese. La collezione \u00e8 stata trasferita quasi del tutto nel 2015 al museo di Pontarlier.\nArchitettura.\nIl castello di Joux \u00e8 un esempio di architettura militare continuamente sviluppato dal Medioevo al XIX secolo. In estrema sintesi, la parte pi\u00f9 antica \u00e8 il mastio medievale e il muro ovest del terzo recinto (che si affaccia sul lato del Doubs). Seguono poi in ordine cronologico di creazione la prima cinta muraria, la torre a forma di ferro di cavallo, la polveriera e l'ingresso alla terza cinta con il suo ponte levatoio. Lo spalto, il passaggio protetto e la terza e quarta cinta sono stati modificati da de Vauban con un percorso affiancato da bastioni. La parte occidentale del cortile del mastio (ovvero la \"scala\" grigia che si affaccia su La Rochette), la seconda cinta con la garitta in pietra e la scala minata con botola rimovibile risalgono all'XI secolo. La quinta cinta e l'altopiano di La Rochette furono completamente edificati da Joseph Joffre tra il 1879 e il 1881.\nIl castello e la batteria Rochette, datata XIX secolo, sono stati classificati come monumento storico il 18 luglio 1996.\nIl monte su cui si trova il forte \u00e8 diviso approssimativamente in tre zone: a nord La Rochette; al centro La Pelouse dove si trova il forte e dagli spalti; a sud, il G\u00e9ran.\nDal XI al XVI secolo.\nSi trovava probabilmente fin dall'antichit\u00e0 una meridiana in legno chiamata \"Iors\" dai sequani e \"Miroaltum\" dai romani al livello di La Rochette. La struttura difensiva doveva verosimilmente essere in principio in legno. Nel 1039, furono realizzati il mastio e una prima cinta (ancora visibile sul lato ovest) con torri quadrate, le cui pietre necessarie provenivano dalle cave di Chaffois.\nVerso il XIII secolo, alla fortificazione si aggiunsero delle torri circolari sul lato di La Rochette con una scala che portava verso il passaggio dove veniva richiesto il pagamento del pedaggio. Alla prima cinta si un\u00ec anche la torre Mirabeau (che prende il nome dal famoso prigioniero ivi rinchiuso), cos\u00ec come la Grammont, la cui base \u00e8 bugnata e la sommit\u00e0 fatta di tufo estratto a Fontaine Ronde. Il nome deriva forse da Adriano dei Grammont, la famiglia aristocratica che abit\u00f2 il luogo nel XVI secolo. In origine, il viale della seconda cinta era di 1,20 m inferiore a oggi; per accedere alla torre era necessaria una scala. Questo permetteva di respingere agevolmente gli aggressori.\nTra il 1393 e il 1405, avvenne la costruzione della torre a forma di ferro di cavallo allora detta \"delle Rondelle\", della terza cinta e del fosso, eseguita dai pontissaliani con i soldi derivanti dalle nuove fiere di Saint-Luc e Saint-Georges di Giovanni di Borgogna, che voleva farne un posto di frontiera. Filippo III di Borgogna, suo figlio, acquist\u00f2 il castello nel 1454 suscitando l'invidia degli eredi degli antichi proprietari, gli Hochberg, da cui ne scatur\u00ec una serie di cause legali, l'ultima delle quali, dibattuta nel 1492 a Dole, diede ragione a Margherita d'Austria, figlia di Maria di Borgogna. Per salire al cortile del mastio occorre seguire un sentiero in leggera pendenza.\nDal XVII al XVIII secolo.\nQuando Luigi XIV conquist\u00f2 la Franca Contea per la seconda volta, intese preservare tre strutture difensive, compresa quello di Joux, malgrado de Vauban volessero abbatterlo. Nel 1677, si decise di realizzare una mappa della struttura e, tra il 1678 e il 1690, le parti medievali meridionali furono abbattute. Usando le pietre del G\u00e9ran, si realizz\u00f2, prima del fossato medievale che attraversava da un ponte dismesso, la quarta cinta di cui l'estremo a est comprende una garitta con due monogrammi con due lettere L legate a Luigi XIV e al simbolo del sole. Si scelse di scavare un fossato e di edificare una quinta cinta delimitata da un fossato a sud e ovest e un cammino di ronda a est, oltre che gli spalti a sud del forte. In questo periodo, fu costruito il cancello principale, i cui motivi furono realizzati col calcare estratto a Vuillecin che ha la particolarit\u00e0 di essere facile da lavorare come il gesso preservando comunque una certa durezza. Tale settore \u00e8 ben conversato oggi. I trofei delle armi sulla porta d'onore rappresentano a sinistra i delfini a cavallo leggero (cavalleria leggera) e a destra i picchieri svizzeri (fanteria). In alto, al centro, si trovavano le braccia del Re Sole \"con il monogramma delle due L intrecciate su un globo celeste circondato da una ghirlanda vegetale e inserite in una cartuccia barocca di giglio sormontata dalla corona chiusa\", ma fu in futuro rubato tutto il metallo dorato e solo il fermaglio della corona e alcuni frammenti delle due L sopravvivono. Nella parte superiore della porta d'onore a sinistra \u00e8 rappresentata la Franca Contea spagnola con la bandiera della vittoria riportata contro i turchi da parte di Carlo V e di Giovanni d'Austria che \u00e8 una mezzaluna rovesciata su fondo azzurro. La bandiera reca lo stemma dei signori di Salins e le armi sono quelle usate nell'esercito spagnolo che \u00e8 l'unico ad avere ancora un corpo di arcieri (faretra), per esempio. A destra, compaiono in evidenza la Francia e le sue insegne \"moderne\": le baionette non risultano ancora state standardizzate in un modello unico.\nNel 1690, de Vauban modific\u00f2 il piano di rilievo per iniziare i lavori sulla parte superiore del castello e ne propose le modifiche a Luigi XIV. Tra il 1690 e il 1693 revision\u00f2 la seconda cinta, il cortile principale e l'annessa caserma. Fece scavare un grande pozzo profondo (147 m) che fu ridotto dalla galleria di Joffre. Fu costruito un alloggiamento adiacente alla torre Grammont e che si affaccia sulla seconda cinta: inoltre, apparirono delle cannoniere sulle torri a ovest, nel cortile del mastio e sulla torre a ferro di cavallo, coperta da tetto rimovibile.\nSotto Luigi XV, nel 1717 e 1724, si eseguirono nuovi lavori e il piano di soccorso di de Vauban sub\u00ec dei mutamenti: si edificarono degli arsenali nella quarta e quinta cinta, una rampa per accedere alla seconda cinta e l'interno dell'edificio fu in generale modificato. Il governatore del luogo, La Rochette, sollecit\u00f2 il completamento delle migliorie. Alla fine del regno di Luigi XV, il forte fu trasformato in una prigione di stato installando delle celle all'altezza della prima e della seconda cinta. Ogni cella contava un suo caminetto stretto e rettangolare, in modo che nessuno potesse entrarvi. Il freddo infatti risulta pungente quasi tutto l'anno, tanto che anche oggi \u00e8 consigliabile non scoprirsi troppo d'estate. La finestra di una cella era parzialmente murata, di modo che nessuno potesse scappare: tra i prigionieri rinchiusi in isolamento figurarono Toussaint Louverture o il marchese de Rivi\u00e8re. L'ultimo aggiornamento della carta dei rilievi risale al 1761. Verr\u00e0 parzialmente distrutto nel 1826, quando si rimpiazzer\u00e0 il sistema precedente. Oggi tali mutamenti vengono descritti nel museo dedicato al forte.\nIl XIX secolo e la prima met\u00e0 del Novecento.\nNel 1815 gli austriaci aprirono il fuoco sul castello di Joux, in particolare dal forte della Cluse (di fronte alla costruzione principale) e da Montpetot, localizzato su una collina a nord-est del sito centrale. Potendo impiegare solo artiglieria leggera sulle rocce della Fauconni\u00e8re e sul ferro di cavallo, le palle di cannone non intaccarono mai la struttura originale. Tuttavia, i danni causati in altri punti furono notevoli: tutte le fortificazioni di La Rochette furono abbattute, cos\u00ec come alcune torri e la quasi totalit\u00e0 delle mura. Quando poi occuparono il forte, vendettero i cannoni al migliore acquirente, recuperarono tutto il metallo prezioso, abbatterono i portoni e saccheggiarono i mobili e gli archivi nel grande pozzo.\nSegu\u00ec un periodo di difficolt\u00e0 economiche, le quali non consentirono riparazioni se non nel 1827. In quell'anno, si rafforz\u00f2 la quinta cinta, la scala che porta da La Rochette al punto di pedaggio medievale fu sfruttata per costruire la Torre del Diavolo in stile neogotico nel 1843, si ripar\u00f2 la seconda cinta (si noti la somiglianza architettonica tra la garitta in pietra in questo punto e quella di forte Mahler, costruita contemporaneamente). Una scala minata con botola rimovibile sostituisce la rampa iniziale, mentre gli edifici adiacenti al dongione furono completamente modificati. Si pu\u00f2 notare il cosiddetto albero della libert\u00e0 al centro del cortile principale, installato nel 1868, che fornisce una panoramica esatta dei luoghi ristrutturati in quest'ultima data.\nLa guerra del 1870 convinse Parigi a far rientrare il forte nel sistema S\u00e9r\u00e9 de Rivi\u00e8res e fu il giovane capitano Joseph Joffre a prenderne il controllo nel 1879. Grazie alla sua direzione, vide la luce la batteria di La Rochette, la scala a chiocciola, la galleria che conduce al grande pozzo e la polveriera ivi localizzata, un piccolo magazzino sotterraneo e la scala a doppia rampa che conduce a La Rochette. Joffre fece anche costruire delle strutture nel fosso della quinta cinta e ammodern\u00f2 completamente la quinta cinta, in cui install\u00f2 le due casematte Mougins con piastre di ghisa (4 da 20 tonnellate ciascuna) ricoperte dal manto erboso e funzionali a ospitare i cannoni Bange di 155 mm, uno dei quali \u00e8 stato oggi ricostituito a grandezza naturale. Un sistema di controbilanciamento consentiva l'apertura per facilitare lo sparo, mentre enormi prese d'aria consentivano al gas e alla polvere generate di fuoriuscire in fretta. Di recente restaurata per funzionare, Joux possiede l'unica casamatta Mougin ancora funzionante. Sfortunatamente, una volta costruite, queste casematte divennero gi\u00e0 obsolete a causa dell'invenzione del siluro nel 1889.\nNel periodo interbellico, quando il castello di Joux era parte della linea Maginot, fu installata l'elettricit\u00e0.\nI tedeschi che lo occuperanno durante la seconda guerra mondiale raccolsero una fetta consistente di metallo rimasto per rifonderlo e fabbricare armi.\nLeggende.\nBerta de Joux.\nAmauri III di Joux part\u00ec per la Terra Santa nel 1179. Aveva appena sposato la giovane Berta, 37 anni pi\u00f9 giovane di lui, e di l\u00ec a poco la donna rimase incinta. Il piccolo figlio, di nome Enrico, nacque nel 1180; somigliava molto a suo padre per via dei suoi capelli ricci. Berta attese il marito per diversi anni, fin quando una sera un cavaliere ferito si present\u00f2 al castello. Si trattava del giovane Amato di Montefalcone, un ragazzo di bell'aspetto, che se si vuol credere alla leggenda, Berta, la quale non aveva pi\u00f9 notizie dalla Terra Santa e credeva suo marito fosse caduto sotto i colpi degli infedeli, si concesse al combattente, tra l'altro suo amico d'infanzia. Facendo ritorno quando meno era pi\u00f9 atteso, Amauri sorprese i due amanti. Accecato dalla rabbia, trafisse Amato di Montefalcone con tre colpi di spada e ordin\u00f2 che il suo corpo fosse appeso a una forca piantata sulle rocce della \"Fauconni\u00e8re\".\nQuanto alla moglie infedele, questa fu condannata ad essere rinchiusa per il resto dei suoi giorni in una minuscola prigione dove poteva solo stare in ginocchio e ammirare da una stretta fessura come unico spettacolo il corpo nudo, dilaniato e mangiato dai corvi del suo amante. Quando Amauri mor\u00ec, suo figlio, il giovane Enrico de Joux, ebbe piet\u00e0 di sua madre e la sped\u00ec all'abbazia di Montbeno\u00eet, dove ella si pent\u00ec. Questo tardivo rimorso di coscienza, provato vicino alla tomba di Amauri, forse non fu sufficiente a placare l'ira divina perch\u00e9, quasi otto secoli dopo, le guardie e gli abitanti del posto riferivano di sentire, quando soffiava di notte il vento del nord in direzione di Le Chauffaud (sede oggi di una famosa pista sciistica): \"Pregate, vassalli, pregate in ginocchio, pregate Dio per Berta di Joux!\".\nGli studiosi hanno cercato di discernere gli aspetti fiabeschi da eventuali tracce di realt\u00e0. Innanzitutto, \u00e8 vero che una spedizione in Terra Santa fu organizzata da Enrico di Champagne e Pietro I di Courtenay nel 1179 per aiutare re Baldovino IV di Gerusalemme e, inoltre, l'esistenza di Berta \u00e8 attestata da documenti medievali. Risultava ancora viva a Montbeno\u00eet nel 1228. Amedeo II di Montefalcone, che visse nel XII secolo, si fece chiamare dal 1183 anche Amato, un po' come accadde nella canzone di Rinaldo: \"Se voi giustizierete Riccardo, allora prendere io il suo nome e mi far\u00f2 chiamare Riccardo\". Quanto alla localit\u00e0 \"Fauconni\u00e8re\", il nome sarebbe dovuto proprio ad Amato di Montefalcone.\nLa storia ha ispirato una scrittrice cubana, Gertrudis G\u00f3mez de Avellaneda, che ha scritto il romanzo \"La baronessa di Joux\" (\"La baronesa de Joux\") all'Avana nel 1844.\nLe signore di Entreportes.\nUn imprecisato nobile di Joux aveva tre figlie: Luisa, Berta e Ermanna (nella versione originale \"Lo\u00efse, Berthe\" e \"Hermance\"), una pi\u00f9 carina dell'altra. Il loro unico difetto era una straordinaria civetteria che le spingeva irresistibilmente ad infiammare i cuori di tutti i cavalieri e scudieri del vicinato. Quando trovavano chi si legava a loro, rompevano immediatamente allo scopo di esercitare il loro fascino sugli sfortunati che ancora osavano resistere. Pi\u00f9 di un nobile pretendente si credette il prescelto di una delle ragazze, ma le speranze venivano sempre infrante alla vigilia del matrimonio.\nTuttavia, tre giovani signorotti, i pi\u00f9 attraenti e coraggiosi della contea di Borgogna, non desistettero dall'impresa di farsi amare. Essi vegliarono intorno al castello, con la benedizione del signore di Joux che sognava segretamente di averli come generi, ma invano.\nCedendo alla collera e all'impazienza, il padre decise che i vincitori di un torneo avrebbero ricevuto la mano delle sue tre figlie come ricompensa, volenti o nolenti. La giostra fu annunciata per pi\u00f9 di cento leghe intorno, ma pochi cavalieri si presentarono, ciascuno conoscendo troppo bene l'umorismo capriccioso e l'incostanza delle belle giovani donne di Joux. La fortuna delle armi sorrise a Braccio di Ferro (\"Bras-de-Fer\"), Raimondo il Gobbo (\"Raymond le Bossu\") e Ugo dal Piede Storto (\"Hugues-au-Pied-Fourchu\"), la cui malvagit\u00e0 era pari solo alla bruttezza.\nIl giorno del matrimonio, le spose apparivano velate. Per scongiurare l'ipotesi di contrarre le nozze in tale maniera, furono sostituite da alcune cameriere. Scoperto l'inganno, fu organizzato un inseguimento in direzione di Pontarlier a cui si unirono tutti gli ingannati. Quando sembrava di aver scoperto le tre sagome dalla distanza, i partecipanti al torneo le presero in braccia e le caricarono sui cavalli prima di togliere i vestiti che coprivano del tutto quello che c'era sotto. Togliendo i veli, si scopr\u00ec che vi erano solo tre statue di pietra: oggi esiste una formazione rocciosa conosciuta con il nome di \"Dames d'Entreportes\"."}
{"id": "8455048", "revid": "300067", "url": "https://it.wikipedia.org/wiki?curid=8455048", "title": "Georgios Amerikanos", "text": ""}
{"id": "8455053", "revid": "686936", "url": "https://it.wikipedia.org/wiki?curid=8455053", "title": "Tom Nowatzke", "text": "Carriera.\nNowatzke fu scelto dai New York Jets nel corso del primo giro (4\u00ba assoluto) del Draft AFL 1965 e dai Detroit Lions come 11\u00ba assoluto nel Draft NFL 1965. Opt\u00f2 per firmare con i Lions e vi gioc\u00f2 fino al 1969, con un massimo in carriera di 512 yard corse e 6 touchdown nel 1966. Nel 1970 pass\u00f2 ai Baltimore Colts con cui vinse subito il Super Bowl V, segnando un touchdown nella finalissima contro i Dallas Cowboys. Si ritir\u00f2 dopo la stagione 1972."}
{"id": "8455056", "revid": "1226", "url": "https://it.wikipedia.org/wiki?curid=8455056", "title": "Giuseppe Grippa", "text": "Ebbe molteplici interessi (dall'economia alla politica, dalla matematica, all'astronomia) ma rimase noto soprattutto come scrittore politico, per la sua polemica con Gaetano Filangieri sul ruolo del baronaggio.\nBiografia.\nNacque nel 1744 a Napoli, figlio di Francesco Grippa e Antonia Bonanni.\nAppartenente alla nuova borghesia intellettuale meridionale, si interess\u00f2 pubblicamente delle questioni economiche e politiche del Regno di Napoli.\nDal 1774 divenne docente di fisica e astronomia presso la Scuola regia di Salerno e membro della Reale Accademia di scienze e belle lettere di Napoli dalla sua fondazione nel 1780. Due anni dopo la pubblicazione de \"La scienza della legislazione\" di Gaetano Filangieri, nel 1782, indirizz\u00f2 al noto filosofo un'opera polemica, in cui, oltre a sostenere la necessit\u00e0 di una monarchia costituzionale in funzione antidispotica, difendeva l'utilit\u00e0 del baronaggio come corpo intermedio. La polemica si svilupp\u00f2 negli anni successivi, con interventi di sostenitori di Grippa e di Filangieri, anche dopo la morte di quest'ultimo nel 1788. Dal 1784 al 1786 Grippa pubblic\u00f2 la sua opera \"La scienza della legislazione sindacata\"; in quegli anni, sulla scia dell'opera di Filangieri e delle sue traduzioni, la polemica e le posizioni di Grippa acquisirono notoriet\u00e0 in tutta Europa.\nNel 1789 fu tra i fondatori del \"Magazzino enciclopedico salernitano\", primo periodico del Regno dedicato alla provincia di Salerno, in linea con le posizioni di Antonio Genovesi.\nCon l'instaurazione della breve Repubblica Napoletana nel 1799, Grippa cambiando le proprie posizioni ne divenne un acceso sostenitore, ricoprendo incarichi politici per alcuni mesi; con il ritorno dei regnanti borbonici, Grippa venne prima imprigionato, poi esiliato in Francia. Si trasfer\u00ec a Torino quando la citt\u00e0 fu occupata dalle truppe francesi e inizi\u00f2 a insegnare presso la nuova scuola di matematica di Casale Monferrato. Rientrato infine in patria nel 1806, rifiut\u00f2 di riprendere la propria carriera di insegnante, tentando invece - attraverso una nuova svolta - di riacquistare funzioni politiche, senza successo.\nMor\u00ec in data sconosciuta dopo il 1816."}
{"id": "8455058", "revid": "300067", "url": "https://it.wikipedia.org/wiki?curid=8455058", "title": "K\u014dnstantinos Polit\u012bs", "text": ""}
{"id": "8455059", "revid": "300067", "url": "https://it.wikipedia.org/wiki?curid=8455059", "title": "Georgios Trontzos", "text": ""}
{"id": "8455064", "revid": "56620", "url": "https://it.wikipedia.org/wiki?curid=8455064", "title": "Jacopo da Lanciano", "text": "Biografia.\nEsiste una sola sua opera firmata, una \"Madonna col Bambino\" ora nel Museo diocesano di Lanciano, in provincia di Chieti. Il pittore sembra essere stato influenzato da Paolo Veneziano. "}
{"id": "8455082", "revid": "1571097", "url": "https://it.wikipedia.org/wiki?curid=8455082", "title": "Arsenico (singolo)", "text": "Arsenico \u00e8 un singolo del cantante italiano Aiello, pubblicato il 19 aprile 2019 e primo estratto dal primo album in studio Ex voto.\nVideo musicale.\nDiretto da Mauro Gervasi, il videoclip \u00e8 stato pubblicato il 25 gennaio 2019 attraverso il canale YouTube del cantante e vede la partecipazione dell'influencer Emma De Longis."}
{"id": "8455086", "revid": "110157", "url": "https://it.wikipedia.org/wiki?curid=8455086", "title": "Boston Public Garden", "text": "Boston Public Garden \u00e8 un parco cittadino situato nel centro di Boston nel Massachusetts, adiacente al Boston Common. \u00c8 delimitato da Charles Street e Boston Common a est, Beacon Street a nord, Arlington Street e Back Bay a ovest e Boylston Street a sud. Inaugurato nel 1837, \u00e8 stato il primo giardino botanico pubblico negli USA."}
{"id": "8455097", "revid": "363629", "url": "https://it.wikipedia.org/wiki?curid=8455097", "title": "Sistema Lewis", "text": "Il sistema Lewis \u00e8 un sistema dei 38 gruppi sanguigni umani. Esistono due tipi principali di antigeni di Lewis, Lewis a (Lea o Le-a) e Lewis b (Leb o Le-b), e tre fenotipi comuni: Le(a+b-) (o Lea+b-), Le(a-b+) (o Lea-b+) e Le(a-b-) (o Lea-b-).\nSi basa su due geni sul cromosoma 19: FUT3 o \u201cgene Lewis\u201d; e FUT2, o \u201cgene Secretor\u201d. Entrambi i geni sono espressi nell'epitelio ghiandolare. FUT2 ha un allele dominante che codifica per un enzima (denominato \"Se\") e un allele recessivo che non produce un enzima funzionante (denominato \"se\"). FUT3 ha un allele dominante funzionante (\"Le\") e un allele recessivo non funzionante (\"le\").\nGli antigeni di Lewis sono espressi sulla superficie dei globuli rossi, dell'endotelio, dei reni, dell'epitelio genito-urinario e gastrointestinale. Questi antigeni sono antigeni dei globuli rossi che non sono prodotti da loro stessi: sono componenti delle secrezioni epiteliali esocrine che vengono successivamente adsorbiti sulla superficie del globulo rosso.\nBiochimica.\nLe proteine prodotte dai geni FUT2 e FUT3 modificano le catene di oligosaccaridi di tipo I per creare antigeni di Lewis; queste catene di oligosaccaridi sono simili alle catene di tipo II del sistema AB0, con un singolo legame in una posizione diversa.\nIl gene Le codifica una fucosiltransferasi 3 (FUT3) che aggiunge fucosio al precursore di tipo 1 (substrato oligosaccaridico), sia libero nel siero che nelle secrezioni, per produrre l'antigene Lea. L'antigene di Lewis prodotto sul precursore di tipo 1 libero si adsorbe passivamente sulle superfici o sui globuli rossi. Le persone che hanno l'allele Le e che sono non-secernenti (omozigoti per l'allele non funzionale) esprimeranno l'antigene Lea nei loro fluidi corporei e sulle emazie.\nIl gene Se codifica una fucosiltransferasi 2 (FUT2) che aggiunge fucosio al precursore di tipo 1 in una posizione diversa dall'enzima FUT3 generando l'antigene H; dopo questo passaggio, il prodotto del gene Le (FUT3) pu\u00f2 aggiungere un altro fucosio ottenendo l'antigene Leb.\nPertanto, gli individui con il gene Le ma senza il gene Se avranno globuli rossi con solo il Lea adsorbito passivamente ma nessun Leb. Gli individui senza gene Le non hanno n\u00e9 Lea n\u00e9 Leb (Lea-, Leb-), sono omozigoti per l'allele recessivo e possono essere sia secretori che non-secretori.\nNella maggior parte delle persone che hanno sia Le che Se, \u00e8 difficile rilevare l'antigene Lea. Questo perch\u00e9 l'attivit\u00e0 dell'enzima FUT2 \u00e8 pi\u00f9 efficiente dell'enzima FUT3, quindi la catena oligosaccaridica di tipo I viene principalmente convertita in Leb anzich\u00e9 in Lea. Pertanto, le persone con antigene Lea facilmente rilevabile sono non secretori e non hanno attivit\u00e0 FUT2. L'antigene Leb si trova solo nei secreti: queste persone possiedono l'allele Se e quindi hanno attivit\u00e0 FUT2.\nIl legame tra il gruppo di Lewis e gli antigeni del gruppo AB0 \u00e8 stato probabilmente il primo caso di effetti multipli di un unico gene umano: lo stesso enzima che converte l'antigene Lea in Leb \u00e8 anche responsabile della presenza nei fluidi corporei degli antigeni A, B e H solubili.\nAnticorpi anti-Lewis.\nGli anticorpi verso gli antigeni di Lewis sono anticorpi presenti in natura, quasi sempre di tipo IgM, che si trovano quasi esclusivamente negli individui Lea-b-. Gli anticorpi anti-Lewis possono includere una miscela di anti-Lea, anti-Leb e anti-Lea+.\nRuolo nella clinica.\nGli anticorpi di Lewis sono quasi sempre clinicamente insignificanti perch\u00e9 i globuli rossi, quando trasfusi, perdono i loro antigeni Lewis e acquisiscono il fenotipo Lewis del ricevente, e gli anticorpi anti-Lewis vengono rapidamente adsorbiti dagli antigeni Lewis liberi. Pertanto per la maggior parte dei pazienti non \u00e8 necessario trasfondere emocomponenti negativi per qualche antigene.\nGli anticorpi di Lewis sono generalmente reattivi a temperatura ambiente e solo occasionalmente a 37\u00a0\u00b0C e in antiglobulina umana e non sono causa di malattia emolitica feto-neonatale."}
{"id": "8455100", "revid": "287204", "url": "https://it.wikipedia.org/wiki?curid=8455100", "title": "Forgione", "text": ""}
{"id": "8455103", "revid": "767487", "url": "https://it.wikipedia.org/wiki?curid=8455103", "title": "Dark Boys Club", "text": "Dark Boys Club \u00e8 il quinto mixtape del gruppo musicale italiano Dark Polo Gang, pubblicato l'8 maggio 2020 dalla Triplosette Entertainment e dalla Universal Music Group.\nDescrizione.\nComposto da dieci tracce, il disco presenta ospiti come Tedua, Lazza, Salmo, Ketama126, Capo Plaza, DrefGold e Anna. Con la pubblicazione dell'edizione fisica su CD e LP vengono aggiunti quattro brani: tra questi sono presenti i featuring di Ski &amp; Wok, Geolier e Massimo Pericolo.\nPromozione.\nIl mixtape, assieme alla sua copertina, \u00e8 stato annunciato sui profili Instagram dei membri del collettivo il 5 maggio. La copertina del disco presenta il Colosseo in fiamme, con il titolo \"Dark Boys Club\" avvolto dal fumo.\nIl 4 settembre 2020 il mixtape \u00e8 stato pubblicato anche nei formati CD e LP, contenenti quattro brani aggiuntivi.\nAccoglienza.\nIl disco \u00e8 stato accolto con recensioni miste da parte della critica. Secondo Mattia Marzi di \"Rockol\", il progetto \u00e8 il manifesto di una nuova versione del collettivo, dove \u00absonorit\u00e0 e i toni riprendono l'umore street che fece conoscere la Dark Polo Gang quando la trap non era ancora una moda\u00bb. Per Loris Bellitto di \"La casa del rap\", il disco \u00e8 mediocre, \u00abun giusto sottofondo per passare mezz'ora senza pensieri, niente di pi\u00f9\u00bb.\nIn una recensione negativa, Antonio Silvestri di \"OndaRock\" afferma che l'album si presenta con una \u00abgran confusione\u00bb, e che non ci sia \u00abneanche un brano che sia uno da ricordare\u00bb."}
{"id": "8455106", "revid": "318514", "url": "https://it.wikipedia.org/wiki?curid=8455106", "title": "Lago di Sorapiss", "text": "Il lago di Sorapiss (in tedesco: \"Sorapissee\") \u00e8 un lago naturale posto nel contesto del Gruppo del Sorapiss nelle Dolomiti, in provincia di Belluno, ad un'altitudine di 1923 metri sul livello del mare.\nPosizione.\nIl lago Sorapiss si trova a sud-est della citt\u00e0 di Cortina d'Ampezzo, nel mezzo del Gruppo del Sorapiss, in un calderone di alte scogliere. La vetta pi\u00f9 alta del gruppo \u00e8 alta 3205 metri punta Sorapiss, a sud \u00e8 Croda Marcora (3154 m). La stessa catena montuosa del Sorapiss \u00e8 delimitata a nord - est dalla val d'Ansiei e a sud-ovest dalla valle del Boite. A ovest, la catena montuosa Faloria la separa da Cortina d'Ampezzo. A sud-est, dietro il Sorapiss, si trova il blocco di 3263 metri dell'Antelao e la catena montuosa delle Marmarole.\nNelle immediate vicinanze del Lago di Sorapiss si trova il Rifugio Alfonso Vandelli, originariamente noto come \"Sorapissh\u00fctte\". Il piccolo lago \u00e8 circondato da una corona di alte montagne Ra Zesta (Cesta), Cime Ciadin del Loudo. Si congela densamente in inverno, rimanendo ghiacciato fino all'inizio dell'estate.\nAccesso.\nIl percorso standard per il lago \u00e8 il sentiero n. 215 del Club Alpino Italiano (CAI). Esso inizia dal passo Tre Croci. Ci vogliono 2 ore di cammino per il Rifugio Vandelli (1928 m), da qui al Lago Sorapiss (1923 m). Questo percorso fa parte dell'Alta via n. 3 delle Dolomiti (\"H\u00f6henweg Nr. 3\").\nSulla strada principale dalla cima del passo verso Misurina, il sentiero si apre a poche centinaia di metri sulla destra. Su una strada forestale si raggiunge un ampio campo con uno spettacolare panorama del Monte Cristallo e delle montagne sopra Misurina. Attraverso i boschi \u00e8 possibile passare davanti alle antiche fortificazioni italiane della prima guerra mondiale (1915\u20131917), che costituivano il sistema di difesa del Passo Tre Croci. (I bunker possono essere attraversati dall'esterno, ma i loro ingressi sono ufficialmente chiusi a causa del pericolo di crolli). Lasciata la foresta, si raggiunge i piedi delle enormi pareti rocciose della Cima di Marcoira, e poi una piccola salita ci si porta verso l'alto tra le torri della Cima del Laudo. Il sentiero si porta su una ripida scogliera, con scale e una corda guida attaccata alle parti pericolose per aiutare a procedere. L'ultima sezione \u00e8 ancora pi\u00f9 ripida, ma senza difficolt\u00e0. Il percorso termina al Rifugio Vandelli, gestito dalla sezione veneziana del Club Alpino Italiano.\nNelle immediate vicinanze del rifugio, al bivio del sentiero contrassegnato da un cartello, si pu\u00f2 andare direttamente al lago. Il luogo \u00e8 anche chiamato \"Arena Sorapiss\" perch\u00e9 offre maestose viste panoramiche sui Monti Sorapiss (La Cesta, Tre Sorelle), pi\u00f9 a nord verso le Tre Cime di Lavaredo; di fronte a loro le falesie dei Cadini (Cadin della Neve, E\u00f6tv\u00f6s); pi\u00f9 a nord-est si trovano le vette pi\u00f9 meridionali delle Dolomiti di Sesto, lo Zw\u00f6lferkofel e la Cima Auronzo. Il piccolo lago \u00e8 facile da passeggiare. Tra le scogliere costiere riflesse nell'acqua incredibilmente blu c'\u00e8 il \"dito di Dio\".\nUn'altra via di avvicinamento pi\u00f9 lunga (ma non difficile) parte anch'essa dal passo Tre Croci, attraverso il passo della Marcoira (forcella Marcoira). Il sentiero 213 inizia a sud della cappella sul passo. Occorre scalare la cresta Tardeiba. Al bivio, si svolta a sinistra sul sentiero 216, che attraversa il Lo\u00f9do (conca di Lo\u00f9do): da qui \u00e8 possibile raggiungere il rifugio Vandelli e il lago su un pendio in rapida discesa (durata circa 3 ore)."}
{"id": "8455108", "revid": "1305887", "url": "https://it.wikipedia.org/wiki?curid=8455108", "title": "Il segreto del faraone", "text": ""}
{"id": "8455113", "revid": "363629", "url": "https://it.wikipedia.org/wiki?curid=8455113", "title": "Cluster of Differentiation", "text": ""}
{"id": "8455119", "revid": "287204", "url": "https://it.wikipedia.org/wiki?curid=8455119", "title": "Matteo Lappoli", "text": "Biografia.\nStudi\u00f2 con Fra Bartolomeo ma la maggior parte dei suoi dipinti \u00e8 scomparsa. Ve ne sono ancora alcuni ad Arezzo, nel refettorio dei Bernardini, un \"San Bernardo,\" e per la chiesa di Santa Maria, un \"San Sebastiano.\" Testimonianze della suo opera si trovano anche in Mugello, nell'Oratorio della Beata Vergine Annunziata a Dicomano, l'affresco dietro l'altare raffigurante l\"Annunciazione del Signore.\" Anche suo figlio, Giovanni Antonio Lappoli, \u00e8 stato un pittore. "}
{"id": "8455120", "revid": "300067", "url": "https://it.wikipedia.org/wiki?curid=8455120", "title": "Rei G\u014dda", "text": " "}
{"id": "8455123", "revid": "112853729", "url": "https://it.wikipedia.org/wiki?curid=8455123", "title": "Pancreina", "text": ""}
{"id": "8455125", "revid": "478814", "url": "https://it.wikipedia.org/wiki?curid=8455125", "title": "David O'List", "text": ""}
{"id": "8455126", "revid": "729019", "url": "https://it.wikipedia.org/wiki?curid=8455126", "title": "Henri Guillaumet", "text": "Biografia.\nNacque a Bouy il 29 maggio 1902. All'et\u00e0 di sei anni, nel 1908, da Bouy assistette al decollo dell'aereo pilotato da Henry Farman che successivamente raggiunse Reims, realizzando il primo collegamento aereo da citt\u00e0 a citt\u00e0. Appassionatosi al mondo dell'aviazione, dopo lo scoppio della prima guerra mondiale il campo d'aviazione sito a Bouy venne militarizzato ingrandendosi notevolmente. Nel 1916 ricevette il battesimo dell'aria, volando di nascosto insieme ad un ufficiale della ricognizione a bordo di un biposto Voisin. Il padre si spense nel 1918, e suo fratello Ren\u00e9 assunse l'incarico di capofamiglia e dopo la firma del armistizio di Compi\u00e8gne, e la conseguente cessazione delle ostilit\u00e0, quest'ultimo lo autorizz\u00f2 ad imparare a pilotare. Ottenuta una borsa di studio nel 1919 si iscrisse alla Scuola di volo di Orly, creata sotto l'egida dell'A\u00e9ronautique Militaire da Charles Nungesser, famoso asso della grande guerra.\nOttenne il brevetto di pilota il 15 ottobre 1921, volando a bordo di un Nieuport Ni.11 B\u00e9b\u00e9. Nel febbraio 1922 si arruol\u00f2, per tre anni, assegnato inizialmente al Centro di istruzione militare di Istres, e poi alla 8\u00aa Escadrille del 38e Regiment de chasse di stanza a Thionville, prestando servizio sotto gli ordini del tenente L\u00e9on Challe, e volando a bordo dei caccia SPAD S.XIII. A Istres ebbe modo di conoscere piloti come Florentin Bonnet, Ren\u00e9 Weiser e Jean Mermoz, che ritornava da una campagna militare in Siria. Nel 1923 vinse la competizione di tiro aereo a Cazaux, e nel giugno 1925 la famosa Military Zenith, gara riservata ai piloti militari. La competizione si tenne tra il 16 giugno 1924 e il 15 giugno dell'anno successivo, con una interruzione tra il 15 ottobre e il 15 marzo, svolgendosi sul circuito Villacoublay-Metz-Strasburgo-Digione-Lione-Ch\u00e2teauroux-Tour-Villacoublay, da percorrere due volte nello stesso giorno, per un totale di 2.810 chilometri. Ai comandi di un velivolo Nieuport-Delage NiD 29, prestatogli sportivamente dal tenente Challe, che fino ad allora deteneva il miglior tempo, il giorno prima della fine ufficiale della competizione effettu\u00f2 il percorso alla media di , migliorando il tempo di Challe di 10 minuti. Poco tempo dopo, nell'agosto dello stesso anno, durante un periodo di licenza incontr\u00f2 per caso sulla terrazza di un caff\u00e8 parigino, Jean Mermoz, congedatosi da poco pi\u00f9 di un anno, che lo invit\u00f2 ad unirsi a lui per lavorare nella compagnia aerea Lat\u00e9co\u00e8re, la futura A\u00e9ropostale.\nCongedatosi con il grado di sergente il 1 gennaio 1926, il 26 febbraio successivo inizi\u00f2 a lavorare per la Compagnie Lat\u00e9co\u00e8re di Tolosa, assegnato al campo d'aviazione di Montauban come meccanico motorista, secondo le regole stabilite dal direttore Didier Daurat.\nAssegnato inizialmente alla linea postale Tolosa-Barcellona-Alicante, e poi alla Casablanca-Dakar, il 14 ottobre incontr\u00f2 Antoine de Saint-Exup\u00e9ry, un pilota recentemente assunto nella Compagnia, di cui divenne amico inseparabile. Nel marzo 1927, mentre effettuava la linea africana Casablanca-Dakar, partecip\u00f2 con Marcel Reine, Jean Mermoz e L\u00e9on Antoine, alle operazioni di ricerca di un equipaggio uruguayano disperso nel deserto del Sahara, che portarono alla liberazione degli aviatori catturati da una trib\u00f9 di mori. Decorato con la Croce di Cavaliere della Legion d'onore, nel luglio 1928 effettu\u00f2 un viaggio di ricognizione tra Saint-Louis del Senegal e Douala, e quindi da Saint-Louis del Senegal a Brazzaville, dove vol\u00f2 per sopra la foresta equatoriale.\nIl 9 giugno 1929 si imbarc\u00f2 a Marsiglia sul piroscafo \"Valdivia\" per raggiungere l'amico Jean Mermoz a Rio de Janeiro, incontrando a bordo della nave la signorina No\u00eblle, una donna svizzera che diventer\u00e0 poi sua moglie. Il 14 luglio successivo inizi\u00f2 a volare sulle rotte sudamericana, inaugurando ben presto un regolare servizio di linea Argentina-Cile, da Mendoza a Santiago del Cile, sorvolando su un Potez 25 la Cordigliera delle Ande.\nIl 13 giugno 1930, in pieno inverno australe, decoll\u00f2 da Medina alla 8:00 per effettuare la 92\u00aa traversata della Ande ai comando di un Potez 25 (F-AJDZ). Mentre volava sulla Cordigliera fu sorpreso da una tempesta di neve, che lo obblig\u00f2 ad atterrare con il suo aereo nei pressi di un grande stagno denominato Laguna Diamante, a 3.200 metri di altitudine Trascorse i primi due giorni in attesa dei soccorsi, e quando il terzo giorno il tempo miglior\u00f2 decise di partire a piedi Pur essendo atterrato ad un giorno e mezzo di cammino da un villaggio argentino, si incammin\u00f2 nella direzione opposta, e dopo cinque giorni e quattro notti fu trovato da un quattordicenne, Juan Gualberto Garcia, e da sua madre, vicino a un ruscello, a dall'aereo. Il padre dell'adolescente allert\u00f2 i soccorritori e lui venne quindi portato nel villaggio di San Carlos, dove venne prelevato dall'amico Antoine de Saint-Exup\u00e9ry, che successivamente gli dedic\u00f2 il libro di grande successo \"Terra degli uomini\", in cui raccontava l'avventura del suo amico. Anche il musicista argentino Arthur Honegger volle onorarlo dedicandogli il brano \"La marcia della morte\".\nNel mese di agosto Mermoz lo richiam\u00f2 in Francia per addestrarsi al volo con gli idrovolanti, di cui ottenne il brevetto il 6 dicembre 1930 poich\u00e9 la Compagnie A\u00e9ropostale inizia ad avere numerosi problemi finanziari. A quel punto chiese, ed ottenne, di ritornare in Sud America stabilendosi li con sua moglie, ai piedi della Cordigliera, che attravers\u00f2 393 volte, tanto che ricevette il soprannome di \"Angelo della Cordigliera\".\nVenne richiamato in Francia il 25 settembre 1934, entrando in servizio nella nuova compagnia Air France, e partecipando con Mermoz, alla sua prima traversata del Sud Atlantico, a bordo del trimotore Couzinet 70 \"Arc en Ciel\". Effettu\u00f2 la traversata del oceano per un totale di 84 volte, volando diversi tipi di aeroplani e idrovolanti, l'ultima volta l'11 novembre 1939. \nIl 7 dicembre 1936, mentre era al comando della idrobase di Dakar, accolse l'amico Jean Mermoz per l'ultima volta prima del suo fatale volo a bordo dell'idrovolante postale, Lat\u00e9co\u00e8re 300 \"Croix-du-Sud\". Assistette al decollo, e quindi al ritorno dell'aeromobile ed ai tentativi di riparazione del riduttore dell'elica difettoso, perch\u00e9 nessun altro aereo di questo tipo risultava immediatamente disponibile. Dopo aver appreso la notizia della scomparsa del \"Croix-du-Sud\" part\u00ec alla ricerca del suo grande amico, sorvolando l'oceano per due giorni, ai comandi del Farman F 2200 F-AOXE \"Ville de Montevideo\", che era stato finalmente riparato, fino ai limiti estremi dell'autonomia del velivolo.\nLe 23 agosto 1938 decoll\u00f2 da Biscarrosse per raggiungere New York, attraversando l'Atlantico del nord a bordo dell'idrovolante esamotore Lat\u00e9co\u00e8re 521 \"Lieutenant de vaisseau Paris\" Effettuati scali tecnici a Lisbona e alle Azzorre ammar\u00f2 a Port Washington dopo un viaggio di 38 ore. Effettu\u00f2 questa traversata per 13 volte, alternandosi ai comandi del \"Lieutenant de vaisseau Paris\" o del suo gemello, il Lat\u00e9co\u00e8re 522 \"Ville de Saint-Pierre\". Il 15 luglio 1939, durante la 12\u00aa attraversata, effettuata senza scali, assistito da Louis Couh\u00e9 e Antoine de Saint-Exup\u00e9ry, vol\u00f2 direttamente da Biscarrosse a New York in 28 ore, percorrendo alla velocit\u00e0 media di , di cui con un motore fermo, aggiudicandosi il Nastro Azzurro per gli idrovolanti. Effettu\u00f2 la sua ultima attraversata il 28 agosto, nell'imminenza dello scoppio della seconda guerra mondiale, in quanto in quella data le autorit\u00e0 francesi decisero l'interruzione dei voli.\nLa seconda guerra mondiale.\nDopo la dichiarazione di guerra alla Germania fu mobilitato con il grado di tenente, e chiese di essere assegnato a una unit\u00e0 da caccia, scrivendo in tal senso al generale Bertrand Pujo, presidente di Air France e futuro Ministro dell'aviazione, ma la sua richiesta venne rifiutata a causa della sua et\u00e0, 37 anni, e della sua grande esperienza nelle linee aeree commerciali, essenziale per il paese che doveva mantenete i collegamenti con l'intero Impero coloniale, ma anche con le nazioni alleate. Dopo lo scoppio delle ostilit\u00e0, con il capitano Paul Codos e sotto gli ordini del loro capo missione, il comandante Henri-Laurent Dailli\u00e8re, effettu\u00f2 lunghe missioni di ricognizione sull'Atlantico meridionale, a bordo del Farman F 2234 n. 1 (F-AQJM) \"Camille Flammarion\", con l'obiettivo di cercare di individuare la corazzata tascabile del Kriegsmarine \"Admiral Graf Spee\" Dopo la firma dell'armistizio di Compi\u00e8gne, gli uffici dell'Air France si erano trasferiti a Marsiglia, nella zona franca, dove egli e la sua famiglia trasferirono la loro residenza.\nAlle 10:17 del 27 novembre 1940 decoll\u00f2 da Marignane per raggiungere Beirut ai comandi del Farman F 2234 n. 3 \"Le Verrier\" (F-AROA), con a bordo il nuovo Alto Commissario francese per il Levante Jean Chiappe. Il suo equipaggio era composto da Marcel Reine, radiotelegrafista Jean Le Duff e meccanici Franqu\u00e8s e Montaubin, mentre il capitano Nicolas prese posto a bordo come secondo passeggero. Paul Codos e Jean Dabry, arrivati il giorno prima da Bizerta a bordo del Lat\u00e9co\u00e8re 522 \"Ville de St Pierre\", avevano avvertito l'ufficio centrale dell'Air France che, per evitare un violento combattimento aeronavale tra italiani e inglesi avevano deliberatamente violato le istruzioni della commissione armistiziale (CIAF) che imponeva agli aerei francesi un percorso molto preciso, e avevano consigliato di fare lo stesso. Tuttavia, Guillaumet ricevette un netto rifiuto a violare le disposizioni da parte del comandante della stazione di Marsiglia, che gli ordin\u00f2 di rispettare rigorosamente il piano di volo stabilito dalla commissione armistiziale italiana che lo autorizzava a volare lungo le coste della Sardegna fino alla sua sosta Tunisi. Alle 12:05, mentre sorvolava il Mediterraneo a circa 90 chilometri dalla costa africana, il Farman, facilmente identificabile con le sue \"bande armistiziali\" arancioni imposte dai tedeschi, fu attaccato ed abbattuto da un caccia italiano. Le stazioni di ascolto radio in Tunisia captarono gli ultimi segnali in codice Morse lanciati dall'operatore radiofonico, \u00absiamo mitragliati! Aereo in fiamme! SOS! SOU\u00bb. Immediatamente allertato, il cacciatorpediniere \"Typhon\" si affrett\u00f2 a raggiungere il luogo della tragedia, trovandovi solo pochi detriti di difficile identificazione e una cintura di salvataggio contrassegnata da Air France mentre, quel pomeriggio, Radio Roma confermava all'abbattimento di un grande aereo sconosciuto, cosa non pi\u00f9 ripetuta nel seguente comunicato stampa. Il giorno successivo, il governo di Vichy, attraverso il vicepresidente del consiglio Pierre Laval, lanci\u00f2 forti proteste al governo britannico, accusando uno dei suoi piloti di aver abbattuto l'aereo civile, il che consent\u00ec a questa tesi di rimanere l'unica ufficiale per un lungo periodo. Secondo alcune fonti la nomina di Chiappe poteva aver rappresentato una minaccia per gli interessi britannici in Medio Oriente. Tuttavia l'operatore della stazione radiogoniometrica di Tunisi, che aveva ascoltato il messaggio finale dell'aereo, quello stesso giorno aveva identificato perfettamente alcune comunicazioni dei piloti italiani che ritornavano alla loro base, in cui uno di loro annunciava trionfalmente di aver \"abbattuto un grosso aereo sconosciuto \".\nI diari di volo di Guillaumet, che coprono il periodo dal 1926 al 1940, sono conservati presso gli Archivi nazionali.\nLa promozione dell'\u00c9cole Militaire de l'Air del 1989 a Salon-de-Provence prende il suo nome. Nel dicembre 1998, sul luogo del suo atterraggio forzato vicino alla stagno della laguna di Diamante, sulle Ande, l'ambasciatore francese a Buenos Aires Jean-Michel Gaussot ha collocato una apposita targa commemorativa dell'avvenimento. Nel 2001 Juan Gualberto Garcia, il giovane pastore che salv\u00f2 Guillaumet sulle Ande il 19 giugno 1930 \u00e8 stata insignita della Croce di Cavaliere della Legione d'onore dal Presidente della Repubblica francese, Jacques Chirac. Garcia si spense il 14 dicembre 2011, all'et\u00e0 di 95 anni. Due aeroclub francesi portano il suo nome, l'ACHG A\u00e9roclub Henri Guillaumet dal 1946 a Lognes Emerainville e l'A\u00e9roclub r\u00e9gionale Henri Guillaumet Aquitaine Hydravion a Biscarrosse.\nNei media.\nIl suo personaggio e stato portato sullo schermo dall'attore Benoist Brione nella mini-serie televisiva \"L'A\u00e9ropostale, corriere du ciel\" del regista Gilles Grangier, trasmessa su FR3 tra il dicembre 1980 e il gennaio 1981. Nel film televisivo di Robert Enrico, prodotto nel 1994, \"\", il suo ruolo \u00e8 interpretato dall'attore belga Jean-Paul Comart. Nel 1996, nel film \"Saint-Ex\", diretto dal britannico Anand Tucker, \u00e8 stato l'attore Daniel Craig a interpretare il suo personaggio. Sempre nel 1996 Futuroscope gli rese omaggio in un film in IMAX 3D, prodotto e diretto da Jean-Jacques Annaud: \"Guillaumet, les ailes du courage\" dove il suo ruolo \u00e8 interpretato dall'attore americano Craig Sheffer."}
{"id": "8455129", "revid": "767487", "url": "https://it.wikipedia.org/wiki?curid=8455129", "title": "Sporting Club Red Star Strasbourg", "text": "Lo Sporting Club Red Star Strasbourg \u00e8 una societ\u00e0 di calcio francese, con sede a Strasburgo.\nStoria.\nLa squadra venne fondata nel 1900, quando Strasburgo e l'Alsazia facevano parte dell'impero Tedesco, con il nome di FC Frankonia 1900 Stra\u00dfburg.\nAl termine della prima guerra mondiale Strasburgo e l'Alsazia passarono alla Francia e la societ\u00e0 assunse il nome di Sporting Club Red Star Strasbourg. \nIl Red Star milit\u00f2 nella Division d'Honneur alsaziana e negli anni tra le due guerre si impone come una delle squadre rivali pi\u00f9 accreditate del , ed all'inizio degli anni '30 si prospett\u00f2 la fusione tra i due club, che per\u00f2 non avvenne. Il club raggiunse i sedicesimi di finale nella Coppa di Francia 1924-1925, perdendo contro il .\nCon la conquista nazista della Francia, Strasburgo e l'Alsazia ritornarono a far parte della Germania ed il Red Star venne germanizzato, ritornando inizialmente alla denominazione originale e poi, a seguito della volont\u00e0 del regime di imporre in citt\u00e0 una rappresentanza delle Schutzstaffel, divenne Sportgemeinschaft SS Stra\u00dfburg. \nIl SG SS Stra\u00dfburg venne inclusa nel sistema calcistico tedesco ed inserita nella Gauliga Elsa\u00df, che vince nella stagione 1941-1942 ottenendo cos\u00ec l'accesso alla fase nazionale del torneo. Il club raggiunse i quarti di finale del torneo, venendo eliminato dai futuri campioni dello . Nel 1942 raggiunge terzo turno della Tschammerpokal 1942, perdendo contro i futuri campioni del .\nNella stagione 1943-1944 raggiunse il secondo posto nella propria Gauliga, non accedendo alla fase finale del torneo.\nTerminata la seconda guerra mondiale l'Alsazia torna alla Francia ed il club riassume il suo nome francese ed a militare nelle divisioni inferiori transalpine."}
{"id": "8455131", "revid": "1318658", "url": "https://it.wikipedia.org/wiki?curid=8455131", "title": "Processo di Lipsia (1933)", "text": ""}
{"id": "8455133", "revid": "1305772", "url": "https://it.wikipedia.org/wiki?curid=8455133", "title": "So Excited", "text": "So Excited \u00e8 un singolo della cantautrice statunitense Janet Jackson, pubblicato il 28 agosto 2006 come secondo e ultimo estratto dal nono album in studio \"20 Y.O.\" su etichetta Virgin Records.\nDescrizione.\nLa canzone, che vede un featuring della rapper Khia, \u00e8 stata scritta da Jackson, Jermaine Dupri, James Phillips, Johnt\u00e1 Austin, il duo James Harris III e Terry Lewis e Khia Chambers, con Herbie Hancock, Michael Beinhorn e Bill Laswell che hanno anche ricevuto crediti per la scrittura del brano avendo il brano un campionamento della canzone \"Rockit\" del 1983 di Hancock. La produzione di \"So Excited\" \u00e8 stata gestita da Dupri, LRoc, Jam, Lewis e Jackson. \"So Excited\" \u00e8 musicalmente una canzone hip-hop e dance che esprime in modo lirico la sottomissione di una donna al suo amante.\nVideo musicale.\nIl video musicale per la canzone \u00e8 stato diretto da Joseph Kahn. Nel video, grazie a degli effetti speciali, i vestiti della Jackson e delle sue ballerine scompaiono ogni volta che queste si coprono il seno durante una complessa routine di danza. Le immagini ironizzavano sull'incidente del \"nipplegate\" avvenuto nel 2004 al \"Super Bowl XXXVIII\", quando la Jackson rimase con un seno nudo scoperto in mondovisione, per il quale venne pesantemente criticata dai media americani e a causa del quale la sua musica e i suoi video vennero boicottati da molte radio e canali televisivi musicali statunitensi.\nSuccesso commerciale.\nIl singolo non ebbe grande successo sulla Billboard Hot 100 degli Stati Uniti, raggiungendo solo la posizione numero 90, ma \u00e8 riuscito a diventare il diciassettesimo numero 1 della Jackson nella classifica Hot Dance Club Play di \"Billboard\" e ha avuto successo anche in Europa, raggiungendo i primi dieci e i primi trenta in vari paesi tra cui in Finlandia, Italia e Spagna."}
{"id": "8455135", "revid": "2194088", "url": "https://it.wikipedia.org/wiki?curid=8455135", "title": "Nicola Palmieri", "text": "\u00c8 conosciuto per la sua attivit\u00e0 d'infotainment negli ambiti videoludico e tecnologico: \u00e8 attivo su YouTube, social media e piattaforme di podcasting tramite i canali di \"Quei Due Sul Server\" (o \"QDSS\") e su Twitch.tv tramite il canale di \"OldGen\". \u00c8 inoltre AD e co-fondatore, insieme a Mario Palladino (\"aka\" Synergo) e Michele Forlante (\"aka\" Nero Opaco), della piattaforma di e-learning, MOOC e didattica a distanza Docety.\nBiografia.\nNicola \u00e8 laureato all\u2019Universit\u00e0 degli Studi di Milano in \u201cInformatica per le telecomunicazioni\u201d e in magistrale \u201cTecnologie per l\u2019informazione e la comunicazione\u201c. Inizi\u00f2 la sua attivit\u00e0 online scrivendo per diversi blog tematici, nell'ambito della tecnologia, lavorando poi nel contesto mass media nell'ambito della produzione pubblicitaria.\nYouTube.\nNel 2012, avvi\u00f2 la propria attivit\u00e0 di intrattenimento videoludico su YouTube tramite il canale di \"Quei Due Sul Server\", presentandosi con lo pseudonimo di \"Redez,\" insieme all'amico Mario Palladino, quest'ultimo con lo pseudonimo di \"Synergo.\" Come tematica, il canale \u00e8 incentrato sui videogiochi e dispone di contenuti diversificati: gameplay, infotainment, cazza di sicurezzo, sketch, interviste, video umoristici e di inchiesta sulla piattaforma YouTube e sul contesto videoludico. Sono inoltre disponibili contenuti di intrattenimento generalista, che spaziano dall'ambito fumettistico, alla musica, all'ambito culinario.\nNel 2014, Nicola cre\u00f2 un canale YouTube auto-gestito, denominato \"Tutto Sbagliato,\" poi ribattezzato \"Nicola Palmieri.\" Sul proprio canale, Nicola pubblica contenuti di interesse e caratura personale, che spaziano su diversi argomenti: fumetti, videogiochi, scrittura, economia e finanza.\nTra il 2014 e il 2018, Nicola e Mario Palladino parteciparono alla produzione e recitazione della webserie \"Youtube Money\", pubblicata sul canale YouTube \"iRognosi\". La serie, divisa in tre stagioni, venne finanziata con due distinte campagne di crowdfunding, del valore complessivo di \u20ac 70.000. Svolta in un contesto contemporaneo verosimile e dalla forte vena umoristica, la serie tratta le vicissitudini di due personaggi immaginari, Paolo e Alessio, in cerca di fortuna e successo economico all'interno di YouTube.\nDal 2016, Nicola e Mario portano in tourn\u00e9e nei teatri italiani un loro spettacolo di stand-up comedy, dal nome \"L\u00e1iff.\" Sempre nel 2016, pubblicarono sul loro canale YouTube \"Quei Due Sul Server\" il cortometraggio \"Giuoco Terapia,\" impostato come parodia di \"Game Therapy\", un film del 2015 che vede, tra gli altri, la partecipazione di youtuber come Favij.\nScrittura.\nNel 2017, Nicola debutta come scrittore, pubblicando con Magic Press \"Ho sbagliato pi\u00f9 di te\": trattasi di un libro autobiografico incentrato sulla visione critica e analitica delle esperienze personali, a monito per il lettore.\nNel 2019, nel contesto di QDSS, pubblica con Synergo due edizioni del fumetto \"Errori Motrali\", del quale Nicola si occupa del disegno: la prima viene pubblicata con Poliniani; la seconda, comprendente la prima, viene pubblicata con Mondadori. Il fumetto \u00e8 ambientato in un presente distopico, nel quale Nicola deve risolvere di persona coi propri clienti complicazioni fisiche legate alla lettura del suo libro autobiografico.\nNel 2020 pubblica con Poliniani \"Chi vuole troppo lo pija 'ngulo a un certo punto (Un libro da completare)\": il titolo \u00e8 un'idea di Synego, il quale ha chiesto scherzosamente a Redez di pubblicare un libro con questo titolo. \u00c8 stato inizialmente rilasciato a tiratura limitata (1.000 copie) e parte dei proventi della prima edizione sono andati a Save the Children. Poche ore dopo la pubblicazione \u00e8 arrivato nella top 5 della classifica best seller di Amazon.\nNel 2021 scrive, pubblica e produce con Synergo la raccolta di racconti \"RACCONTI PER DIVERSAMENTE BIMBI\".\nDocety.\nNel 2019, Nicola, Mario Palladino e Michele Forlante hanno comunicato la creazione della piattaforma \"Docety\". \u00c8 una piattaforma di e-learning e didattica a distanza, che offre la possibilit\u00e0 di consulenze 1 a 1, consultare seminari, lezioni private faccia a faccia e videocorsi. La start-up \u00e8 stata finanziata con una campagna di crowdfunding su Mamacrowd, del valore di \u20ac 540.000."}
{"id": "8455136", "revid": "1305772", "url": "https://it.wikipedia.org/wiki?curid=8455136", "title": "Processo di Lipsia", "text": ""}
{"id": "8455138", "revid": "6923", "url": "https://it.wikipedia.org/wiki?curid=8455138", "title": "Marcus Wareing", "text": "\u00c8 Chef Patron del ristorante stellato (una stella Michelin) Marcus (precedentemente conosciuto come \"Marcus Wareing at the Berkeley\") a Knightsbridge. Come ristoratore gestisce anche il The Gilbert Scott al St. Pancras Renaissance Hotel di Londra ed il Tredwells nel West End di Londra.\nWareing, dalla settima serie di \"MasterChef: The Professionals\", ha preso il posto di Michel Roux Jr. come giudice."}
{"id": "8455139", "revid": "287204", "url": "https://it.wikipedia.org/wiki?curid=8455139", "title": "Episodi di Soy Luna (terza stagione)", "text": "La prima stagione di \"Soy Luna\", in America Latina, \u00e8 stata divisa in due parti da 30 episodi, la prima \u00e8 andata in prima TV dal 16 aprile 2018 al 25 maggio 2018, la seconda dal 9 luglio 2018 al 17 agosto 2018. In Italia la prima \u00e8 andata in onda dal 28 maggio 2018 al 6 luglio 2018 e infine la seconda che \u00e8 andata in onda dal 24 settembre 2018 al 2 novembre 2018."}
{"id": "8455140", "revid": "372624", "url": "https://it.wikipedia.org/wiki?curid=8455140", "title": "Museo aptico", "text": ""}
{"id": "8455142", "revid": "300067", "url": "https://it.wikipedia.org/wiki?curid=8455142", "title": "K\u014dnstantinos Petropoulos", "text": ""}
{"id": "8455144", "revid": "300067", "url": "https://it.wikipedia.org/wiki?curid=8455144", "title": "Konstantinos Petropoulos", "text": ""}
{"id": "8455146", "revid": "112854113", "url": "https://it.wikipedia.org/wiki?curid=8455146", "title": "Lacrime e pioggia", "text": ""}
{"id": "8455148", "revid": "1318658", "url": "https://it.wikipedia.org/wiki?curid=8455148", "title": "Pandemia di COVID-19 in Marocco", "text": "Il primo caso della pandemia di COVID-19 in Marocco \u00e8 stato confermato il 2 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronistoria.\nTrasporti.\nIl 13 marzo 2020 il governo del Marocco ha annunciato di aver raggiunto un accordo per sospendere tutti i voli passeggeri e le traversate in traghetto da e per la Spagna, Algeria e Francia fino a nuovo avviso. Il 14 marzo 2020, la sospensione dei voli \u00e8 stata ampliata. I voli sono stati sospesi da e verso altri 25 paesi. A tale data, i voli erano stati sospesi da e per Cina, Spagna, Italia, Francia e Algeria. Successivamente, il viaggio aereo sarebbe cessato a breve tra Marocco e Austria, Bahrein, Belgio, Brasile, Canada, Ciad, Danimarca, Egitto, Germania, Grecia, Giordania, Libano, Mali, Mauritania, Paesi Bassi, Niger, Norvegia, Oman, Portogallo, Senegal, Svizzera, Svezia, Tunisia, Turchia e Emirati Arabi Uniti.\nIl 15 marzo 2020, questa sospensione \u00e8 stata estesa a tutti i voli internazionali.\nIstruzione.\nIl 13 marzo il governo decise di chiudere tutte le scuole, a partire dal 16 marzo fino a nuovo avviso. Le lezioni dovevano essere proseguite online o attraverso la TV, con l'uso dei canali SNRT per livelli di una certa importanza, come il livello del diploma di maturit\u00e0.\nL'11 aprile, il Ministero della Pubblica Istruzione ha annunciato che i test e gli esami si svolgeranno normalmente.\nStato di emergenza sanitaria.\nIl Marocco ha dichiarato lo stato di emergenza sanitaria il 19 marzo 2020, che entrato in vigore il 20 marzo 2020 alle 18:00 ora locale e rimarr\u00e0 in vigore fino al 20 aprile 2020 con la possibilit\u00e0 di proroga per un periodo pi\u00f9 lungo. Questa direttiva ha richiesto l'autorizzazione dei funzionari statali locali, i cittadini non potevano lasciare le proprie case ad eccezione per i lavoratori di supermercati, farmacie, banche, distributori di benzina, cliniche mediche e societ\u00e0 di telecomunicazioni. Nell'aprile 2020, il governo ha graziato 5.654 prigionieri, e ha messo in atto procedure per proteggere i detenuti dall'epidemia di COVID-19.\nIl 18 aprile, il governo marocchino ha prorogato lo stato di emergenza fino al 20 maggio, estendendolo in successive proroghe fino al 10 agosto.\nFondo di emergenza.\nl 15 marzo, il re Mohammed VI ha annunciato la creazione di un fondo di emergenza (etichettato come Fonds sp\u00e9cial pour la gestion de la pand\u00e9mie du Coronavirus (Covid-19)) al fine di migliorare le infrastrutture sanitarie e sostenere i settori economici pi\u00f9 colpiti. Il fondo ha un volume di 10 miliardi di dirham ($ 1 miliardo).\nLotta alla disinformazione.\nAlcuni critici del governo sono stati arrestati per presunta diffusione di notizie false sul coronavirus.\nRamadan.\nIl governo ha annunciato che essere al di fuori delle case tra le 19:00 e le 5:00 durante il mese sacro del Ramadan (iniziato il 25 aprile) \u00e8 severamente vietato per qualsiasi motivo tranne che per casi speciali, come la logistica.\nSahara Occidentale.\nCronologia.\nIl 4 aprile, sono stati confermati i primi quattro casi a Boujdour, si trattava di funzionari della missione delle Nazioni Unite per il referendum nel Sahara Occidentale.\nIl 9 aprile, sono stati registrati due nuovi casi a Dakhla, portando il numero di casi confermati a sei."}
{"id": "8455150", "revid": "1543377", "url": "https://it.wikipedia.org/wiki?curid=8455150", "title": "Luigi R. Einaudi", "text": " Dall'ottobre del 2004 \u00e8 facente funzioni del segretario generale dell'Organizzazione degli Stati americani (OAS). \nBiografia.\nAmericano di origini italiane, Einaudi \u00e8 nato il 1\u00ba marzo 1936 a Cambridge (Massachusetts), figlio primogenito di Mario Einaudi e Manon Michels. Ha studiato all'Universit\u00e0 di Harvard, dove nel 1957 ha ottenuto il Bachelor of Arts. Dopo aver prestato servizio nell'esercito americano tra il 1957 e il 1959, Einaudi fa ritorno a Harvard dove, nel 1967, ha conseguito il titolo di dottore di ricerca (PhD). Tra il 1962 e il 1974, \u00e8 stato ricercatore presso la RAND Corporation di Santa Monica in California, dove ha condotto ricerche di carattere sociopolitico sui paesi dell'America Latina. \nEinaudi ha insegnato all'Universit\u00e0 di Harvard, alla Wesleyan University, all'Universit\u00e0 della California, Los Angeles e all'Universit\u00e0 di Georgetown e ha tenuto conferenze in diverse universit\u00e0 e istituzioni negli Stati Uniti, in America Latina ed Europa. \nEinaudi ha prestato servizio in tempi diversi (1974-1977 e 1993-1997) presso il Policy Planning Council del Segretario di Stato degli Stati Uniti ed \u00e8 stato direttore del Policy Planning for Inter-American Affairs (1977-1989). Dal 1989 al 1993 \u00e8 stato ambasciatore degli Stati Uniti presso l'Organizzazione degli Stati americani. Nel 1998 come inviato speciale di Bill Clinton, allora Presidente degli Stati Uniti, ha preso parte ai colloqui di pace per porre fine al conflitto sui confini tra Ecuador e Per\u00f9. \nNell'ottobre del 2004 assume la carica di facente funzioni del segretario generale dell'Organizzazione degli Stati Americani (OAS) in seguito alle dimissioni del segretario generale Miguel \u00c1ngel Rodr\u00edguez. \nDal 2007 Einaudi \u00e8 membro dell'Institute for National Strategic Studies alla National Defense University di Washington, D.C. Inoltre \u00e8 componente del Council on Foreign Relations, dell'American Academy of Diplomacy, del Brazil Institute del Woodrow Wilson International Center for Scholars, della Fondazione Luigi Einaudi (Torino) e di altre organizzazioni non-profit. Infine \u00e8 membro della Commissione dell'Edizione nazionale degli scritti di Luigi Einaudi. \nEinaudi \u00e8 sposato con Carol Ann Peacock, un avvocato specializzato in propriet\u00e0 intellettuale. Hanno quattro figli e dieci nipoti. "}
{"id": "8455151", "revid": "767487", "url": "https://it.wikipedia.org/wiki?curid=8455151", "title": "Andy Lee (giocatore di snooker)", "text": "Biografia.\nAndy Lee \u00e8 nato ad Hinckley in Inghilterra, il 27 novembre 1980, da genitori hongkonghesi emigrati nel Regno Unito nel 1975. Dopo aver scelto di giocare per l'Inghilterra, ha poi deciso di svolgere i tornei con la nazionalit\u00e0 hongkonghese.\nCarriera.\n1998-2009.\nTra il 1998 e il 2004, Lee viene invitato alle qualificazioni di alcuni eventi, ma non riesce mai ad approdare al tabellone principale. Diventa professionista all'inizio della stagione 2008-2009, a seguito della vincita del Pro Ticket Tour Play-off. La sua prima annata del Main Tour \u00e8 per\u00f2 infelice: Lee non porta a casa nessun match ed esce dal tour a stagione conclusa.\n2011-2018.\nTra il 2011 e il 2018, Lee ottiene diversi successi in alcuni tornei nazionali, come l'Hong Kong Six-Red Open Championship e l'Hong Kong Snooker Open Championship, oltre che al Campionato mondiale dilettanti di coppia nel 2014, assieme a Fung Kwok Wai. Nel 2018 si iscrive alla Q School, dove raggiunge rispettivamente nei tre eventi, i sedicesimi, gli ottavi e i quarti di finale, che gli permettono di riaccedere nel Main Tour per la stagione 2018-2019. \n2018-.\nNel 2018-2019 si riesce a qualificare per il World Open, ma esce al primo turno per mano di Neil Robertson. Al Gibraltar Open raggiunge il terzo turno, dopo aver battuto Curtis Daher e Kuldesh Johal, prima di essere sconfitto da Andrew Higginson. Nella stagione 2019-2020 supera per tre volte il primo turno, all'English Open e allo Scottish Open, dove esce al secondo, e al Welsh Open, in cui termina la sua corsa al terzo, dopo aver sconfitto Matthew Selt e Robbie Williams."}
{"id": "8455153", "revid": "599013", "url": "https://it.wikipedia.org/wiki?curid=8455153", "title": "Jack Maitland", "text": "Carriera.\nNowatzke all'universit\u00e0 gioc\u00f2 a football al Williams College. Fu scelto dai Baltimore Colts nel corso del 16\u00ba giro (408\u00ba assoluto) del Draft NFL 1970. Vi gioc\u00f2 per una sola stagione, in cui vinse il Super Bowl V battendo i Dallas Cowboys 16-13. Le ultime due stagioni della carriera le disput\u00f2 con i New England Patriots."}
{"id": "8455157", "revid": "1571097", "url": "https://it.wikipedia.org/wiki?curid=8455157", "title": "Il cielo di Roma", "text": "Il cielo di Roma \u00e8 un singolo del cantante italiano Aiello, pubblicato il 1\u00ba gennaio 2020 come terzo estratto dal primo album in studio \"Ex voto\".\nVideo musicale.\nIl videoclip, diretto da Daniele Barbiero, \u00e8 stato pubblicato il 16 gennaio 2020 sul canale YouTube del cantante e vede la partecipazione dell'attrice Carolina Di Porto."}
{"id": "8455160", "revid": "363629", "url": "https://it.wikipedia.org/wiki?curid=8455160", "title": "Complemento (immunologia)", "text": ""}
{"id": "8455161", "revid": "729019", "url": "https://it.wikipedia.org/wiki?curid=8455161", "title": "Societ\u00e0 Acque Potabili", "text": "La Societ\u00e0 azionaria per la condotta di Acque Potabili, abbreviata come Societ\u00e0 Acque Potabili o SAP, \u00e8 un'impresa italiana che opera \nnel campo della gestione di acquedotti.\nStoria.\nLa \"Societ\u00e0 azionaria per la condotta di Acque Potabili\" venne fondata a Torino nel 1852 per la costruzione e la gestione dell'acquedotto cittadino. Questo primo acquedotto torinese captava le acque della Val Sangone.\nNel periodo fra le due guerre mondiali l'attivit\u00e0 dell'impresa si espanse in altre aree del Piemonte con la costruzione, nel 1924, dell'acquedotto della Favorita di Ciri\u00e9 e con la costituzione dell'Acquedotto del Monferrato nel 1930.\nNel 1941 il pacchetto di controllo dell'impresa venne ceduto dalla Societ\u00e0 Adriatica di Elettricit\u00e0 all'Italgas.\nNel 1960 il Comune di Torino riscatt\u00f2 la propriet\u00e0 dell'acquedotto che serviva la citt\u00e0. Perci\u00f2 l'Acque Potabili cerc\u00f2 altri sbocchi commerciali in tutta Italia ed a tal fine nel 1965 si quot\u00f2 alla Borsa di Milano (essendo gi\u00e0 nei listini delle borse di Torino e Roma).\nNegli anni Novanta la SAP ha incorporato l'Acquedotto di Domodossola ed ha partecipato alla costituzione della Societ\u00e0 Canavesana Acque. Nel 2001 ha rilevato tutto il settore idrico dell'Italgas, comprensivo di una cinquantina di concessioni.\nNel 2005 la SAP \u00e8 passata sotto il controllo della SMAT e dell'AMGA, ora Iren.\nNel 2015 la societ\u00e0 \u00e8 stata incorporata dalla Sviluppo Idrico s.r.l., controllata in quote paritetiche dalla SMAT e dalla Iren, ed \u00e8 stata cancellata dal listino di borsa; tuttavia il nuovo ente continua ad utilizzare il nome commerciale ed il marchio Acque Potabili."}
{"id": "8455162", "revid": "767487", "url": "https://it.wikipedia.org/wiki?curid=8455162", "title": "Biblioteca nazionale parlamentare della Georgia", "text": "La biblioteca nazionale parlamentare della Georgia (\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10de\u10d0\u10e0\u10da\u10d0\u10db\u10d4\u10dc\u10e2\u10d8\u10e1 \u10d4\u10e0\u10dd\u10d5\u10dc\u10e3\u10da\u10d8 \u10d1\u10d8\u10d1\u10da\u10d8\u10dd\u10d7\u10d4\u10d9\u10d0 in georgiano) \u00e8 la biblioteca del parlamento georgiano. Si trova a Tbilisi, capitale del paese, ed \u00e8 la pi\u00f9 grande biblioteca della Georgia, fungendo anche da biblioteca nazionale e centro per il deposito legale.\nStoria.\nIl nucleo iniziale della biblioteca nazionale parlamentare venne creato nel 1846, con l'apertura della Biblioteca pubblica di Tiflis, che integr\u00f2 la collezione dell'ufficio del Governatore generale di Tbilisi e fu la prima biblioteca pubblica della Georgia. Nel 1848 la collezione della biblioteca privata creata da Dimitri Kipiani, statista e scrittore georgiano, pass\u00f2 alla nuova biblioteca pubblica. La continua crescita dei materiali parte della collezione resero necessaria la costruzione di un nuovo edificio, completato nel 1851. L'anno successivo la biblioteca divenne il centro designato per il deposito legale di tutte le nuove opere pubblicate nella regione caucasica. Nel 1859 la collezione contava 12.260 volumi in 19 lingue. Nel 1868 la biblioteca venne unita al Museo del Caucaso e nel 1913 la biblioteca venne ribattezzata Biblioteca scientifica del museo del Caucaso.\nNel 1923 il Consiglio dei Commissari del Popolo della nuova Repubblica Socialista Federativa Sovietica Transcaucasica decret\u00f2 l'unione della biblioteca parlamentare, attiva dal 1918, con la Biblioteca scientifica del museo del Caucaso, creando la biblioteca pubblica statale della Georgia. Dal 1955 al 1990 oper\u00f2 sotto il nome di Biblioteca statale della repubblica, diventando quindi la biblioteca nazionale della Georgia e assumendo il nome attuale nel 1996.\nNel 2017 il Museo del libro di Tbilisi \u00e8 stato creato all'interno dei locali della biblioteca, per esporre la collezione di libri rari della biblioteca. "}
{"id": "8455163", "revid": "33689", "url": "https://it.wikipedia.org/wiki?curid=8455163", "title": "Pietro di Giovanni Lianori", "text": "Biografia.\nPoco si sa della sua biografia. Firm\u00f2 una sola delle sue opere come \"Petrus Joanis\".\nTra le sue opere vi \u00e8 la tela con una \"Madonna in trono e Santi Caterina e Giovanni Evangelista\" (1412) per la chiesa di San Pietro in Fiesso, nel comune di Castenaso. Il suo stile \u00e8 affine al gotico di Lippo di Dalmasio e Jacopo di Paolo.\nAltre opere attribuite sono un affresco della \"Madonna in gloria con quattro santi\" per il campanile della chiesa di San Francesco, una \"Madonna con angeli\" per la Certosa di Bologna e una \"Madonna col Bambino\" per la cappella Foscarari nella Basilica di San Petronio.\nPietro dipinse anche un polittico raffigurante una \"Madonna in trono col Bambino, incoronato da angeli e accompagnato dai santi Girolamo e Petronio\" con un fregio superiore raffigurante l\u2019\"Annunciazione alla Vergine con i Santi Stefano, Domenico, Francesco e Agostino\" (1453), ora nella Pinacoteca nazionale di Bologna. Il dipinto era una volta la pala d'altare principale nella sagrestia della chiesa di San Girolamo di Miramonte."}
{"id": "8455167", "revid": "124227460", "url": "https://it.wikipedia.org/wiki?curid=8455167", "title": "Alpe di Fanes", "text": "L'Alpe di Fanes (\"Munt de Fanes\" in ladino, \"Fanes Alm\" in tedesco), \u00e8 un alpeggio situato in Italia, in Alto Adige, all'interno del territorio del comune di Marebbe.\nGeografia.\nSi divide in due alpeggi chiamati \"Alpe di Fanes Grande\" e \"Alpe di Fanes Piccolo\" (lad. \"Gran Fanes\" e \"Pic' Fanes\", l'aggettivo \u00e8 attribuito a \"Fanes\" e non ad \"alpe\", quindi va reso al genere maschile). A dividere i due alpeggi \u00e8 il passo di Limo.\nAlpe di Fanes Grande.\n\u00c8 situata a oriente del passo di Limo e ha una quota altimetrica compresa tra i 2069\u00a0m s.l.m. (Col de Locia) e i 2157\u00a0m s.l.m. (Ju dl'Ega). Si presenta in realt\u00e0 pi\u00f9 che come un altipiano, come una valle particolarmente ampia e pianeggiante. Dal \"Ju dl'Ega\" (passo dell'Acqua) partono infatti due vallate che corrono in direzione opposta. A nord parte la \"Val de Fanes\" con l'omonimo rio. Questa valle subisce una brusca virata verso est e una repentina perdita di quota che rappresenta il limite settentrionale dell'Alpe di Fanes Grande poco a nord del rifugio \"Gran Fanes\". Tale valle prosegue il suo percorso verso la valle del Boite e la conca ampezzana. A sud del \"Ju dl'Ega\", solcato dal rio Sar\u00e8 si stende invece la valle chiamata in ladino \"Le Gran Plan\" (il grande piano). L'andamento pianeggiante e senza dislivelli si interrompe al \"Col de Locia\", con un salto altimetrico che segna il limite dell'alpe e il confine col comune di Badia. Queste due valli in asse tra loro, visto l'esiguo dislivello rappresentato dal \"ju dl'Ega\", che le separa solo geograficamente, mentre visivamente non rappresenta una soluzione di continuit\u00e0, formano assieme l'alpe di Fanes Grande. Partendo da sud (Col de Locia) verso nord, l'alpe \u00e8 chiusa sul suo lato occidentale dalla catena formata dalle cime Conturines (3067\u00a0m) e La Varella (3056\u00a0m) che si allunga fino al passo di Limo, mentre a est vi sono il Monte Cavallo (2914\u00a0m) (da non confondere con l'omonimo e vicino Monte Cavallo in Badia che fa parte del Sasso della Croce), il monte Casale (2898\u00a0m) e la Fur\u0107ia Rossa (2796\u00a0m) dove si pu\u00f2 imboccare il \"sentiero della Pace\". A chiudere l'alpeggio a nord \u00e8 il Col Bechei (2796\u00a0m).\nAlpe di Fanes Piccolo.\n\u00c8 situata a ovest del passo di Limo e ha una quota altimetrica compresa tra i 2020\u00a0m s.l.m. (Ciamparoragn) e i 2413\u00a0m s.l.m. (Le S\u00ebch). L'alpe di Fanes Piccolo \u00e8 racchiusa nell'anfiteatro naturale formato dal Sasso di Santa Croce con le cime Dieci (3026\u00a0m), Nove (2971\u00a0m) e Cavallo (2907\u00a0m), cima di Sant'Antonio (2656\u00a0m) e Furcia dai Fers. Questo alpeggio \u00e8 solcato dal Rio di San Vigilio e costellato da numerosi laghi. Presso il rifugio Fanes (2062\u00a0m) termina l'area pianeggiante e con essa l'alpeggio. Il rio prosegue verso nord a solcare la val di Marebbe terminando poi nel rio Gadera.\nIdrologia.\nL'altopiano di Fanes \u00e8 caratterizzato da fenomeni di carsismo, con campi carreggiati, fenditure e pozzi. Numerosi laghi, anche senza immissari si trovano su tutta l'alpe: il lago di Limo e i laghi \"S\u00ebch\", \"V\u00ebrt\", \"Par\u00f6m\" e Conturines.\nClassificazione e suddivisione.\nSecondo la SOIUSA l'alpe di Fanes ricade nella seguente classificazione:\nEscursionismo.\nSull'alpe vi sono tre rifugi alpini:\nEntrambe le porzioni dell'Alpe di Fanes sono attraversate dall'Alta via n. 1 e sono ricche di percorsi escursionistici.\nL'alpe di Fanes \u00e8 facilmente accessibile per mezzo del sentiero 7 dal Rifugio Peder\u00fc (San Vigilio di Marebbe), tramite il sentiero 10 dal parcheggio di Sant'Uberto (Cortina d'Ampezzo) e dal sentiero 11 dal parcheggio e rifugio Capanna Alpina (San Cassiano). Altri accessi sono pi\u00f9 impervi: il passo di Sant'Antonio 2466\u00a0m s.l.m. dalla Val di Spessa (La Valle); la forcella di Medesc 2533\u00a0m s.l.m. da San Cassiano; la forcella di Santa Croce 2612\u00a0m s.l.m. raggiungibile dopo aver percorso la via ferrata che parte dal Santuario di Santa Croce sopra San Leonardo in Badia.\nCultura.\nL'intera area fu inclusa nel 1980 nel Parco naturale Fanes - Sennes - Braies. A San Vigilio di Marebbe \u00e8 presente il centro visite del parco naturale, che raccoglie informazioni e curiosit\u00e0 sul parco e sull'alpe di Fanes. Qui i visitatori possono ricevere informazioni sulla geologia, la paleontologia e le attivit\u00e0 umane. Fra queste ultime, \u00e8 ancora vivo e praticato il pascolo stagionale, soprattutto di capi bovini, provenienti dai masi della Val Badia, durante il periodo estivo.\nProfondo \u00e8 il rapporto di quest'area naturale con le leggende ladine, in particolare quelle relative all'omonimo popolo leggendario dei Fanes, che qui risiedevano. Alcuni luoghi sono legati a episodi precisi del racconto come il \"Parlamento delle Marmotte\" e il \"Ciastel de Fanes\" (Castello di Fanes). Il primo luogo \u00e8 un ampio anfiteatro naturale ove le stratificazioni geologiche, ben visibili, richiamano l'aspetto di una gradinata. Il secondo \u00e8 una formazione rocciosa che s'innalza isolata dal suolo circostante, ricordando le fattezze di una rocca. Secondo l'archeologo Georg Innerebner, presso il \"Ciastel de Fanes\" vi sarebbe stato un sito stagionale protostorico."}
{"id": "8455168", "revid": "73843", "url": "https://it.wikipedia.org/wiki?curid=8455168", "title": "Takayoshi Yoshioka", "text": "Biografia.\nNel 1927, all'et\u00e0 di 18 anni, si mise in luce in campo internazionale conquistando la medaglia d'argento sui 100 metri e quella di bronzo si 200 ai Giochi dell'Estremo Oriente. Nell'edizione successiva vinse la medaglia d'oro in entrambe le specialit\u00e0, mentre quattro anni dopo vinse ancora l'oro sui 200 metri e l'argento sui 100.\nPartecip\u00f2 a due edizioni dei Giochi olimpici: e , ottenendo i suoi migliori risultati a Los Angeles dove ottenne l'accesso alle finali dei 100 metri, conclusa al sesto posto, e della staffetta 4\u00d7100 metri, in cui si classific\u00f2 quinto.\nNel 1935 eguagli\u00f2 il record mondiale dei 100 metri con il tempo di 10\"3."}
{"id": "8455169", "revid": "363629", "url": "https://it.wikipedia.org/wiki?curid=8455169", "title": "Sistema Duffy", "text": "Il sistema Duffy \u00e8 uno dei 38 gruppi sanguigni umani. L'antigene Duffy - recettore delle chemochine (DARC: \"Duffy antigen/chemokine receptor\"), noto anche come glicoproteina Fy, o CD234 (\"Cluster of Differentiation\" 234), \u00e8 una proteina che nell'uomo \u00e8 codificata dal gene DARC. I polimorfismi di questo gene sono alla base del sistema dei gruppi sanguigni Duffy. \nL'antigene si trova sulla superficie dei globuli rossi e prende il nome dal paziente in cui \u00e8 stato scoperto: \u00e8 una proteina di membrana glicosilata, un recettore non specifico per diverse chemochine ed \u00e8 anche il recettore per i parassiti della malaria \"Plasmodium vivax\", \"Plasmodium knowlesi\" e \"Plasmodium cynomolgi\".\nNel 1950, l'antigene di Duffy fu scoperto in un emofilico politrasfuso, il cui siero conteneva il primo caso rilevato di anticorpo anti-Fya. Nel 1951 fu scoperto nel siero l'anticorpo per un secondo antigene, Fyb.\nUsando questi due anticorpi, sono stati definiti tre fenotipi comuni: Fy(a+b+) (o Fya+b+), Fy(a+b-) (o Fya+b-), e Fy(a-b+) (o Fya-b+). Vari altri fenotipi sono stati scoperti successivamente, portando l'attuale totale a 6: Fya, Fyb, Fy3, Fy4, Fy5 e Fy6.\nRuolo biologico.\nFu notato, negli anni 20, che gli afroamericani avevano una resistenza intrinseca alla malaria, ma le cause erano sconosciute. L'antigene Duffy fu il quarto gene associato alla resistenza malarica dopo i geni responsabili dell'anemia falciforme, della talassemia e della glucosio-6-fosfato deidrogenasi.\nL'antigene Duffy svolge un ruolo fondamentale nell'ematopoiesi. Infatti, gli eritroblasti basofili presenti nel midollo osseo hanno un'alta espressione di DARC, che facilita il loro contatto diretto con le cellule staminali ematopoietiche. L'assenza di DARC nella linea eritroide altera l'ematopoiesi, comprese le cellule staminali e pluripotenti, che alla fine danno origine a neutrofili fenotipicamente differenti. Di conseguenza, i neutrofili maturi di individui Duffy-negativi hanno un assetto molecolare pi\u00f9 aggressivo contro gli agenti patogeni infettivi.\nLe interazioni tra l'inibitore di metastasi KAI1 sulle cellule tumorali e il recettore DARC sulle cellule vascolari adiacenti sopprime la metastasi tumorale. Nei campioni di carcinoma mammario umano una bassa espressione della proteina DARC \u00e8 significativamente associata allo stato del recettore degli estrogeni, a metastasi sia linfonodali che a distanza e a scarsa sopravvivenza.\nRuolo trasfusionale.\nUn paziente Duffy-negativo pu\u00f2 avere una reazione trasfusionale se riceve globuli rossi da donatore Duffy-positivo.\nPoich\u00e9 la maggior parte delle persone Duffy-negative sono di origine africana, le donazioni di sangue da persone di queste origini sono importanti per le banche trasfusionali.\nSolo Fya, Fyb e Fy3 sono considerati clinicamente importanti. L'anticorpo anti-Fya \u00e8 comune mentre anti-Fyb \u00e8 circa 20 volte meno comune. Gli anticorpi sono reattivi alla temperatura corporea e sono quindi clinicamente significativi, sebbene in genere non leghino il complemento; vengono acquisiti attraverso l'esposizione (durante una gravidanza o per trasfusioni) e successiva alloimmunizzazione e sono dosaggio-dipendenti (reagiscono pi\u00f9 fortemente alle cellule omozigoti rispetto alle cellule eterozigoti).\nLa reazione trasfusionale anti-Duffy \u00e8 tipicamente mite ma pu\u00f2 essere grave, persino fatale. Sebbene di solito si verifichi immediatamente, pu\u00f2 verificarsi anche fino a 24 ore dopo. Queste reazioni sono generalmente causate da anti-Fya o anti-Fyb. Gli anti-Fy3 possono causare reazioni trasfusionali emolitiche acute o ritardate, ma solo raramente. Anche gli anti-Fy5 possono rarissimamente causare reazioni trasfusionali emolitiche ritardate.\nLa malattia emolitica feto-neonatale \u00e8 in genere lieve ma raramente pu\u00f2 essere grave, quasi sempre dovuta ad anti-Fya e raramente ad anti-Fyb o anti-Fy3."}
{"id": "8455170", "revid": "363629", "url": "https://it.wikipedia.org/wiki?curid=8455170", "title": "CD234", "text": ""}
{"id": "8455175", "revid": "2519", "url": "https://it.wikipedia.org/wiki?curid=8455175", "title": "Chimdi", "text": "Chimdi \u00e8 un centro abitato del Nepal situato nel Distretto di Sunsari nel sud-est del Nepal. \nSecondo il censimento nepalese del 1991, la popolazione era pari a 4142 persone, suddivisa in 799 abitazioni."}
{"id": "8455186", "revid": "124198426", "url": "https://it.wikipedia.org/wiki?curid=8455186", "title": "Vita notturna", "text": "La vita notturna (in inglese \"nightlife\") \u00e8 un termine collettivo che indica l'intrattenimento disponibile, e generalmente pi\u00f9 popolare, dalla tarda serata fino alle prime ore del mattino. Include la frequentazione di pub, bar, discoteche, oltre a feste, musica dal vivo, concerti, cinema e spettacoli. L'intrattenimento notturno \u00e8 orientato prevalentemente ai giovani adulti. La lingua italiana ha fatto proprio il termine spagnolo \"movida\", per indicare le attivit\u00e0 connesse al divertimento notturno. \nAspetti economici.\nEconomia della notte.\nIl concetto di \"economia della notte\u201d (\"Nighttime Economy\") si riferisce ad un settore produttivo che ha acquisito un ruolo di rilievo nella logica di sviluppo urbano di molti paesi del mondo. Profondi cambiamenti economici (dall'avvento dell'illuminazione notturna alla mobilit\u00e0 di capitale) hanno spinto molte citt\u00e0 a passare dai ritmi di vita scanditi dai processi di produzione industriale, a un modello pi\u00f9 fluido organizzato su 24 ore, cos\u00ec da sfruttare anche il potenziale della notte; in questo processo, l\u2019allungamento dei ritmi urbani ha provocato la rigenerazione di intere aree urbane precedentemente occupate da fabbricati industriali. Si sono diffusi locali notturni di vario tipo, sale da concerto, ristoranti, cinema e teatri: tutte componenti che convivono in un ecosistema complesso che ha una ricaduta enorme su turismo e l'occupazione oltre ad incidere sulle politiche pubbliche. Tale settore dell'economia, impiega migliaia di persone ed \u00e8 una calamita che attira sia turisti che residenti. Cos\u00ec, i governi locali hanno dovuto far fronte ad un aumento della domanda per i servizi notturni a supporto della crescita di queste attivit\u00e0. Ci\u00f2 ha comportato la necessit\u00e0 di maggiori controlli da parte delle forze dell'ordine, l'aumento del traffico, la necessit\u00e0 di trasporti pubblici estesi. Questi costi vengono solitamente compensati dagli introiti economici e fiscali.\nUn ambito cruciale \u00e8 quello della mobilit\u00e0 cittadina e della sicurezza di pedoni e biciclette. Si rendono necessari investimenti nei trasporti pubblici e privati e parcheggi per auto, taxi o altri sistemi di trasporto automobilistico privato, servizi igienici pubblici.\nPianificazione notturna.\nLa pianificazione notturna \u00e8 un'attivit\u00e0 emergente, le cui origini possono essere fatte risalire all'inizio degli anni '90. Le attivit\u00e0 notturne presentano caratteristiche ben specifiche presenti nei centri urbani europei dopo il tramonto, e che devono essere quindi gestite e pianificate.\nLe politiche di governo di questo insieme di attivit\u00e0 possono prevedere strategie di riqualificazione dei centri urbani post industriali, con lo scopo di trasformare magazzini e edifici abbandonati, in bar, club e spazi ricreativi.Vengono, quindi, deregolamentati i regimi di pianificazione urbana \u201crestrittiva\u201d in modo da promuovere in una logica di crescita attorno al concetto di \u201c citt\u00e0 delle 24 ore\u201d. Queste strategie hanno per\u00f2 contributo all'aumento del rumore urbano, della criminalit\u00e0 e dei comportamenti antisociali. \nNon sempre le politiche locali sono state in grado di gestire adeguatamente le conseguenze negative di questi fenomeni che rendono necessarie alleanze tra soggetti diversi per affrontare le questioni legate alla regolamentazione della \"movida\" e alla sicurezza. \nLa figura \"Night Mayor\".\nI sindaci della notte, detti \"night mayo\"r o \u201cmanager\u201d, sono figure di raccordo incaricate di pianificare la vita notturna. Le loro responsabilit\u00e0 sono di tre tipi. La prima si riferisce alla qualit\u00e0 della vita dopo il tramonto (i servizi di trasporto funzionanti durante la notte, bagni pubblici, ecc.).\nDevono, inoltre, sviluppare leggi e regolamenti che facilitino le attivit\u00e0 e minimizzino i problemi, come il rumore notturno. Svolgono, infine, un ruolo di mediazione tra la variet\u00e0 di attori coinvolti nella \"governance\" notturna.\nA Pittsburgh \u00e8 stato assunto il primo manager nel 2014, a cui, nel 2018, \u00e8 stato affiancato un \"project manager\" ed \u00e8 stato creato l\"'Office of Nighttime\" (Ufficio dell'Economia Notturna\")\".\nMolti centri urbani puntano sulla vita notturna per essere pi\u00f9 attrattivi, diventando ambienti \"multiuso\": di giorno sono centri commerciali e sedi di uffici, di notte si trasformano in centri residenziali, culturali e del divertimento.\nCriticit\u00e0.\nBinge Drinking e consumo di droghe.\nIl divertimento notturno \u00e8 frequentemente associato al consumo di alcolici e di altre sostanze psicoattive da parte dei giovani. Si tratta di un grave problema di salute pubblica in moltissimi paesi. In un breve periodo di tempo, spesso durante la notte del fine settimana, vengono assunte dosi massicce di alcol, anche negli spazi pubblici dove ragazzi e ragazze si incontrano. Il concetto di origine anglosassone, \u00e8 stato ribattezzato Binge Drinking (\"abbuffata alcolica\"). Oltre ai rischi per la salute, questo determina l'aumento di conflittualit\u00e0 con i residenti, legata a rumore e al senso di insicurezza connesso ad episodi di violenza e criminalit\u00e0. Alle autorit\u00e0 locali vengono chieste soluzioni per garantire l'ordine pubblico e la tranquillit\u00e0 dei residenti.\nViolenze sessuali.\nL'aggregazione notturna ha incrementato il rischio di violenze sessuali: l'incontro con potenziali partner romantici o sessuali \u00e8 uno delle motivazioni che spingono a frequentare i locali notturni. L'associazione con il consumo di alcol e droghe pu\u00f2 ridurre le inibizioni, e aumentare la vulnerabilit\u00e0 a tutte le forme di violenza interpersonale, ostacolando il riconoscimento del pericolo per le potenziali vittime. In casi di avvenuta violenza in contesti di questo tipo, le vittime possono essere stigmatizzate perch\u00e9 considerate consenzienti. \nVivere la notte comporta rischi maggiori per le donne. Per questo sono state intraprese azioni preventive, come l'introduzione dell' autotrasporto privato agevolato (i cosiddetti \"taxi rosa\")."}
{"id": "8455204", "revid": "287204", "url": "https://it.wikipedia.org/wiki?curid=8455204", "title": "Distanza sociale", "text": "Il concetto di distanza sociale \u00e8 utilizzato in sociologia per definire la distanza percepita da un individuo o da un gruppo rispetto ad un altro, in particolare per quello che riguarda l'appartenenza a classi e strati sociali diversi o a differenti culture e subculture (etnia, religione, stili di vita, ecc.). Nella prossemica si impiega, invece, il termine per definire una delle quattro dimensioni della distanza interpersonale, quella riservata alle relazioni formali e impersonali, in cui si negozia o si tratta, Di solito \u00e8 variabile tra i 120 ed i 360 cm.\nStoria.\nA partire dagli anni Venti la distanza sociale diventa un argomento trattato dalla sociologia nord-americana, in particolare il sociologo Robert Ezra Park ne distingue quattro dimensioni: \nSempre negli anni Venti un altro sociologo statunitense, Emory S. Bogardus, costruisce una scala della distanza sociale individuando criteri pi\u00f9 soggettivi e personali, con l'obbiettivo di misurare il grado di simpatia provato da individui nei confronti di altri appartenenti ad etnie diverse, in relazione con il grado conoscenza. Nello schema sono presenti sette gradi ai quali \u00e8 attribuito un punteggio:\nIl tema della distanza sociale viene approfondito anche dalla sociologia tedesca, prima con Georg Simmel e poi con Leopold Von Wiese, che ne riprende gli studi ed elabora pi\u00f9 dimensioni del concetto, tra cui alcune tendono all'associativit\u00e0 ed altre alla dissociativit\u00e0.\nSpazio urbano e distanza sociale.\nUna delle dimensioni della distanza sociale \u00e8 lo spazio, difatti, per concettualizzare questo termine, non si pu\u00f2 prescindere dalle sue implicazioni fisiche, simboliche, ma anche spaziali. Ad esempio in un contesto cittadino l'uso o l'organizzazione dello spazio possono essere indicatori di distanza sociale. Il sociologo e antropologo statunitense Wiliam Lloyd Warner ha evidenziato questo tema nella ricerca del 1949 \"Social class in America\", utilizzando l'espressione \"upper and lower\" per descrivere l'organizzazione delle citt\u00e0 sulla base dei ceti di appartenenza. Sostiene, infatti, che in un nucleo cittadino, esistono dei quartieri \"upper\" (ovvero quartieri per il ceto medio-alto) e \"lower\" (i quartieri popolari, abitati dal ceto medio-basso).\nDistanza sociale e emarginazione.\nLa distanza sociale pu\u00f2 essere connessa alla dimensione individuale o sociale. A livello individuale il reddito, la salute e gli stili di vita, le percezioni o gli atteggiamenti rappresentano indicatori rilevanti. Per quanto riguarda l'aggregato sociale si possono considerare le relazioni nel gruppo, rilevabili dall'analisi delle reti sociali o da quella della disuguaglianza, confrontando pi\u00f9 gruppi che compongono la societ\u00e0. Anche i consumi possono evidenziare la distanza fra i singoli cittadini o gruppi sociali e il modo in cui questi entrano in relazione. Si possono, ad esempio, determinare fenomeni di esclusione in base al potere di acquisto.\nGli stessi indicatori possono servire, all'opposto, per misurare la coesione sociale.\nUso del termine durante la pandemia da Covid-19.\nDurante la pandemia da Covid-19, sviluppatasi a cavallo tra il 2019 ed il 2020, il termine \"distanza sociale\" ha assunto un significato improprio, diventando sinonimo di distanziamento sociale, ovvero l'insieme di azioni di natura non farmacologica atte a limitare la diffusione di una malattia contagiosa. In realt\u00e0 i due concetti appartengono a campi diversi: uno a quello della sociologia, l'altro a quello della medicina."}
{"id": "8455205", "revid": "1146789", "url": "https://it.wikipedia.org/wiki?curid=8455205", "title": "Chun", "text": ""}
{"id": "8455207", "revid": "1543377", "url": "https://it.wikipedia.org/wiki?curid=8455207", "title": "Sinfonia n. 5 (Vaughan Williams)", "text": "La Sinfonia n. 5 in re maggiore del compositore inglese Ralph Vaughan Williams fu scritta tra il 1938 e il 1943. Come stile rappresenta un allontanamento dalla violenta dissonanza della sua Quarta sinfonia e un ritorno allo stile pi\u00f9 delicato della precedente \"Pastoral Symphony\".\nMolti dei temi musicali della Quinta Sinfonia derivano dall'opera lirica allora incompiuta di Vaughan Williams, \"The Pilgrim's Progress\". Quest'opera, o \"moralit\u00e0\" come Vaughan Williams preferiva chiamarla, era in gestazione da decenni e il compositore l'aveva temporaneamente abbandonata al momento della concezione della sinfonia. Nonostante le sue origini, la sinfonia \u00e8 senza contenuto programmatico.\nIl lavoro ebbe un immediato successo alla sua prima nel 1943 e viene spesso eseguito in concerto e nelle incisioni.\nStoria.\nAntefatto.\nNel 1935 Vaughan Williams aveva suscitato sorpresa e perfino shock con la sua Quarta Sinfonia, un pezzo stridente e dissonante in grande contrasto con la precedente, tranquilla e contemplativa, \"A Pastoral Symphony\" (1922). Dopo questa speriment\u00f2 un temporaneo blocco dello scrittore, prima di iniziare a scrivere la sua Quinta Sinfonia nel 1938. Aveva lavorato per pi\u00f9 di trent'anni, seppure in modo discontinuo, a quella che divenne la sua opera (o \"Moralit\u00e0\") \"The Pilgrim's Progress.\" Credendo che l'opera non avrebbe mai potuto essere completata, decise di incorporare alcune delle sue idee e temi in altre opere, in particolare nella Quinta Sinfonia.\nLa sinfonia era praticamente terminata entro la fine del 1942 per consentire al compositore di preparare una trascrizione per due pianoforti, che due amici suonarono per lui alla fine di gennaio del 1943. Eventuali dubbi che aveva sul brano furono dissipati quando sent\u00ec il primo passaggio orchestrale il 25 maggio. Trov\u00f2 che la sinfonia esprimeva quello che lui intendeva dire.\nVaughan Williams dedic\u00f2 la sinfonia a Jean Sibelius. Il musicologo J. P. E. Harper-Scott ha definito Sibelius \"influente sulle scelte\" dei sinfonisti britannici negli anni tra le due guerre mondiali, citando la Sinfonia n. 1 di Walton, tutte sette quelle di Bax e le prime cinque di Havergal Brian. L'attribuzione pubblicata recita \"Dedicata senza permesso a Jean Sibelius\". In seguito Sir Adrian Boult ottenne l'autorizzazione. Dopo aver ascoltato una trasmissione radiofonica del lavoro, Sibelius gli scrisse:\nComposizione.\nLa sinfonia \u00e8 orchestrata per due flauti (uno anche ottavino), oboe, corno inglese, due clarinetti, due fagotti, due corni francesi, due trombe, tre tromboni, timpani e archi. Questa \u00e8 un'orchestra pi\u00f9 piccola di quella usata da Vaughan Williams nelle sue quattro sinfonie precedenti, con solo due corni, nessuna tuba, nessuna arpa e nessuna percussione, a parte i timpani. La sinfonia \u00e8 nella consueta forma a quattro movimenti. Il compositore ha indicato i tempi metronomici per tutti e quattro i movimenti, ma sono considerati molto dubbi: il compositore non li osservava quando dirigeva il lavoro ed espresse approvazione per i tempi di Boult, che erano simili ai suoi. Il suo assistente musicale Roy Douglas sugger\u00ec che Vaughan Williams semplicemente calcol\u00f2 male perch\u00e9 non possedeva un metronomo.\nOltre alle allusioni a \"The Pilgrim's Progress\", la composizione contiene dei richiami all'inno di Vaughan Williams \"Sine nomine\", nel secondo tema del primo movimento ed alla fine del quarto.\nI: Preludio.\nIl primo movimento, nell'analisi di Frank Howes (1954), pu\u00f2 essere visto come \"un'elaborata forma ternaria con coda\" o \"un'esposizione di due grandi gruppi di temi riusciti, senza sviluppo, da una ricapitolazione condensata\". Questo movimento deve qualcosa alla forma-sonata, ma non ne mostra tutte le caratteristiche; il secondo tema deriva dal primo; il movimento si apre con un pedale in do maggiore nei bassi, cui risponde un invito del corno che delinea un accordo di re maggiore in un ritmo puntato, che implica il re misolidio. &lt;score vorbis=\"1\"&gt; { \\new PianoStaff \u00ab \\new Staff \\relative c' { \\clef treble \\numericTimeSignature \\time 4/4 \\key g \\major \\tempo \"Moderato\" 4 = 80 r2 &lt;fis d&gt;4.\\p( &lt;e a,&gt;8 | &lt;fis d&gt;4. &lt;e a,&gt;8 &lt;fis d&gt;2) } \\new Staff \\relative c { \\clef bass \\key g \\major \\numericTimeSignature \\time 4/4 &lt;c c,&gt;1~ | &lt;c c,&gt;2. s4 } \u00bb } &lt;/score&gt; I violini usano le note della scala pentatonica, rendendo la chiave ambigua. Wilfrid Mellers ritiene che questo sia il motivo per cui Vaughan Williams aveva definito il movimento come un Preludio\", il che suggerisce uno stato in via di sviluppo\". Il motivo del corno fluttua dal maggiore al minore, delineando l'ambiguit\u00e0 tonale, spostandosi tra il modo misolidio e il dorico, che diventa una caratteristica del movimento. Il pedale in do maggiore dei bassi diventa la tonica quando la chiave cambia, o nel modo eolio o dorico. Il modo si sposta quindi sul mi, con una nuova melodia nei violini, che, sebbene non includa una settima acuta, delinea il mi maggiore. Il basso, ora suonato pizzicato, supporta la melodia sia melodicamente che armonicamente e nella struttura sono incorporate sospensioni e note di passaggio, rendendo l'armonia pi\u00f9 ricca. Un'improvvisa discesa di un semitono, un'idea precedentemente utilizzata nelle opere di Vaughan Williams \"Fantasia su un tema di Thomas Tallis\" e \"\", segna un cambiamento fondamentale in tre bemolle ed anche nella sezione di sviluppo.\nIl tempo accelera fino ad \"allegro\" per lo sviluppo. Gli archi sono usati per suggerire i venti della natura, in modo simile a quello di Sibelius. Ci\u00f2 \u00e8 punteggiato dagli ottoni e dai legni con l'abbassamento di un semitono, che si allarga periodicamente fino a un accordo di seconda maggiore e poi di terza minore. Questa sezione \u00e8 un canone; la polifonia che, secondo quello che pensa Mellers, mostra la casualit\u00e0 della natura. La chiave sposta le medianti verso il basso, fino a quando non raggiunge il re minore, quando gli archi imitano di nuovo Sibelius, questa volta usando effetti di tremolo.\nPer la ricapitolazione il tempo rallenta e la dinamica si riduce. Il pedale di do maggiore viene reintrodotto, ma questa volta in modo pi\u00f9 melodico. C'\u00e8 pi\u00f9 sviluppo nella ricapitolazione. Il movimento termina in modo simile all'apertura, con il suono del corno, ma viene utilizzata l'armatura di chiave di due bemolle anzich\u00e9 un diesis. Le note fondamentali scendono fino al do via mi bemolle, lasciando sempre in dubbio la tonalit\u00e0 del movimento.\nArnold Whittall sostiene che \"Per quanto riguarda il re maggiore, il Preludio potrebbe essere considerato un chiaro caso di \"Schwebende Tonalit\u00e4t\" sch\u00f6nberghiana (fluttuante: sospesa, non ancora decisa)\", sebbene Vaughan Williams affermasse che la musica di Schoenberg non significava nulla per lui.\nII: Scherzo.\nVaughan Williams usa il ritmo nello Scherzo per trasmettere effetti diversi. Il fulcro del movimento \u00e8 centrato sul ritmo piuttosto che sull'ambigua tonalit\u00e0 del Preludio. Lionel Pike commenta che \"a volte sembra pi\u00f9 un contrappunto di ritmi che di toni\". Il movimento inizia con tre minime puntate in un tempo veloce di 3/4 (minima puntata = 120) e quindi minime per quattro battute, che creano emiolie e quindi semiminime. Questo d\u00e0 l'illusione che la musica stia accelerando e quindi il ritmo non si ferma. Quando inizia la linea melodica la musica viene divisa in cinque frasi di battute. Un senso di stabilit\u00e0 viene ottenuto quando il tema viene ripetuto dalla viola e dal contrabbasso in frasi stabili a due battute. Ma i violini entrano con un fraseggio che non \u00e8 conforme a nessuno dei due schemi musicali, aggiungendo cos\u00ec maggiore confusione. Usando questo fraseggio ritmico, la linea dorica suonata dai violini e la linea eolica dai legni sono differenziate ritmicamente, oltre che tonalmente. La confusione ritmica si interrompe quando i fiati e gli archi si alternano procedendo verso il basso come un'antifona.\nIII: Romanza.\nNel manoscritto della partitura Vaughan Williams ha messo come intestazione di questo movimento parole tratte da Bunyan:\nLa terza e la quarta riga furono successivamente cantate nell'opera da Pilgrim. L'iscrizione iniziale \u00e8 stata omessa dalla partitura pubblicata, secondo il desiderio del compositore di considerare la sinfonia come musica assoluta. Il movimento pu\u00f2 essere considerato il nucleo spirituale dell'opera: Frank Howes lo chiama \"il cuore della sinfonia\" e David Cox lo chiama \"una profonda meditazione sui tre principali elementi musicali presentati all'inizio\". Non \u00e8 chiaro il motivo per cui il compositore lo chiam\u00f2 \"Romanza\". Il commento di Howes \u00e8 che con la sua natura spirituale e meditativa non ci sia nulla di \"romantico\" in questo movimento; Michael Kennedy osserva che con Vaughan Williams il termine \"\u00e8 sempre un segnale che la musica ha avuto un significato speciale per lui\".\nIl corno inglese solista dell'apertura \u00e8 ripreso praticamente senza cambiamenti.&lt;score vorbis=\"1\"&gt; \\relative c' { \\clef treble \\time 3/4 \\tempo \"Lento\" 4 = 66 r4 \\times 2/3 { c8\\p(-- c-- c-- } c-- d-- | e2) e4( | g4. f8 e[ d] | e d e4) fis( | g f! e8 d | e2)~\\&gt; e8\\! } &lt;/score&gt; I quarti crescenti appaiono nuovamente come passaggi di collegamento.\nIV: Passacaglia.\n&lt;score vorbis=\"1\"&gt; \\relative c { \\clef bass \\time 3/4 \\key d \\major \\tempo \"Moderato\" 4 = 120 d\\p( b8 a e'4 | d2 cis4) | b( a8 fis e4 | b'2 a4) | g4( fis8 e d4 | e b' a) | b2( cis4) | d } &lt;/score&gt;\nSebbene questo movimento inizi con la linea di basso ripetitiva caratteristica della forma passacaglia, Vaughan Williams alla fine la abbandona. La melodia principale trionfante della passacaglia viene usata come dialogo di Pellegrino con l'Interprete nella seconda met\u00e0 della scena \"\"La Bella Casa\", mentre il motivo della fanfara ricorda \"L'armamento del Pellegrino\"\" nella prima scena dell'Atto II. Ci\u00f2 introduce un ritorno dei temi dal primo movimento della sinfonia, che si risolvono in un silenzioso commiato suonato prima dai legni e poi dagli archi superiori.\nPremi\u00e8re e pubblicazione.\nLa Quinta Sinfonia fu presentata per la prima volta il 24 giugno 1943 in un concerto dei Proms, dalla London Philharmonic Orchestra, diretta dal compositore, alla Royal Albert Hall di Londra. Sir Henry Wood, il fondatore e presidente dei Proms, era originariamente destinato a dirigere lo spettacolo, ma non stava abbastanza bene e il compositore si convinse a prendere la bacchetta. La prima americana fu data alla Carnegie Hall il 30 novembre 1944 dalla Filarmonica di New York sotto la direzione di Artur Rodzi\u0144ski.\nLa partitura della sinfonia \u00e8 stata pubblicata dalla Oxford University Press (OUP) nel 1946. Vaughan Williams rivide in parte la composizione nel 1951, ma quella revisione non \u00e8 mai stata pubblicata durante la sua vita. Fu pubblicata nel 1961, incisa nuovamente con le correzioni nel 1969 e nel 2008 la OUP pubblic\u00f2 una nuova edizione, curata da Peter Horton, per commemorare il 50\u00ba anniversario della morte del compositore.\nAccoglienza.\nIn un sondaggio sulle nove sinfonie di Vaughan Williams, Elliott Schwartz scrive:\nHubert J. Foss osserva che l'apprezzamento della sinfonia da parte del pubblico \"\u00e8 stato pi\u00f9 immediato di quello di qualsiasi altra singola opera del compositore\".\nLa risposta della critica musicale fu generalmente entusiastica. L'anonimo recensore anonimo del \"Times\" scrisse che la sinfonia \"appartiene a quel piccolo corpus musicale che, a parte il tardo Beethoven, pu\u00f2 essere correttamente descritto come trascendentale... questa \u00e8 musica non solo di contemplazione ma di benedizione\". Una nota rancorosa fu colpita da William Glock, un sostenitore della musica d'avanguardia, che comment\u00f2 in \"The Observer\", che la sinfonia era \"come il lavoro di un illustre poeta che non ha nulla di molto nuovo da dire, ma lo dice in un linguaggio squisitamente scorrevole\". Neville Cardus scrisse: \"La Quinta Sinfonia contiene la musica pi\u00f9 benedicente e consolante del nostro tempo\". Quando usc\u00ec la prima registrazione nel 1944 (vedi sotto) The Observer fu pi\u00f9 accogliente di quanto Glock non lo fosse stato l'anno prima, affermando che la Quinta era per la Quarta Sinfonia, come \"La Tempesta\" \u00e8 nei confronti di \"Re Lear\" ... bellezza ideale\".\nDopo la sua prima esecuzione ad un concerto dei Proms nel giugno 1943, la sinfonia fu data in ciascuna delle quattro stagioni seguenti, diretta da Boult (1944 e 1947) e Basil Cameron (1945 e 1946). Altre diciassette esecuzioni furono date nelle successive stagioni dei Prom tra il 1949 e il 2012. Nel 1994 il compositore Anthony Payne scrisse della sinfonia:\nIncisioni.\nLa sinfonia fu registrata per la prima volta entro un anno dalla prima, sotto l'egida del British Council. Successivamente sono state pubblicate pi\u00f9 di trenta registrazioni."}
{"id": "8455213", "revid": "228587", "url": "https://it.wikipedia.org/wiki?curid=8455213", "title": "Riparo (singolo)", "text": "Riparo \u00e8 il primo singolo del cantante italiano Aiello, pubblicato il 21 ottobre 2011."}
{"id": "8455216", "revid": "599013", "url": "https://it.wikipedia.org/wiki?curid=8455216", "title": "Brian Gallagher", "text": "Carriera.\nFormatosi nell', Gallagher passa nel 1957 al , con cui vince la Third Division 1960-1961, ottenendo la promozione nella cadetteria inglese.\nDopo aver giocato quattro stagioni nella Second Division in forza al Bury, nel 1965 passa al , sempre militante nella cadetteria. Con il club della Cumbria sfior\u00f2 la promozione nella massima serie grazie al terzo posto ottenuto nella Second Division 1966-1967.\nNella stagione 1967-1968 passa al , club di terza serie, con cui ottiene il tredicesimo posto in campionato.\nNel 1968 si trasferisce negli Stati Uniti d'America per giocare nel Los Angeles Wolves, societ\u00e0 militante nella neonata NASL. Con i \"Wolves\" ottenne il terzo posto della \"Pacific Division\", piazzamento insufficiente per ottenere l'accesso alla fase finale della North American Soccer League 1968."}
{"id": "8455220", "revid": "363629", "url": "https://it.wikipedia.org/wiki?curid=8455220", "title": "Paper (editoria accademica)", "text": ""}
{"id": "8455222", "revid": "1868855", "url": "https://it.wikipedia.org/wiki?curid=8455222", "title": "Boris Alexandrovich Baranov", "text": ""}
{"id": "8455225", "revid": "1571097", "url": "https://it.wikipedia.org/wiki?curid=8455225", "title": "Come stai (Aiello)", "text": "Come stai \u00e8 un singolo del cantante italiano Aiello, pubblicato il 28 aprile 2018 per l'etichetta Irma Records e primo estratto dall'EP Hi-Hello."}
{"id": "8455226", "revid": "300067", "url": "https://it.wikipedia.org/wiki?curid=8455226", "title": "Tadahiro Yanagawa", "text": ""}
{"id": "8455227", "revid": "287204", "url": "https://it.wikipedia.org/wiki?curid=8455227", "title": "La scienza come professione", "text": "La scienza come professione (titolo originale tedesco: \"Wissenschaft als Beruf\") \u00e8 un saggio del sociologo tedesco Max Weber pubblicato nel luglio 1919, nato come testo di una conferenza svolta nel 1917. In questa conferenza, Weber espone le proprie opinioni sul significato e il valore della ricerca scientifica, nonch\u00e9 sull'impegno richiesto allo scienziato.\nGenesi dell'opera.\nNel 1917, nel corso della prima guerra mondiale, la sezione bavarese del \"Freistudentischer Bund\" (Libera alleanza studentesca), un'associazione di studenti democratici, aveva organizzato una serie di conferenze sul tema \"Geistige Arbeit als Beruf\" (Il lavoro intellettuale come professione) da svolgere in varie sedi della Baviera.\nImmanuel Birnbaum, uno dei dirigenti dell'associazione, invit\u00f2 Max Weber, il quale stava riprendendo l'attivit\u00e0 didattica e scientifica abbandonate da tempo a causa di una malattia. Weber accett\u00f2 e svolse la prima conferenza, intitolata \"Wissenschaft als Beruf\" (La scienza come professione) il 7 novembre 1917. Il testo di Weber aveva quindi una finalit\u00e0 educativa. Come sottolinea Wolfgang Schluchter, i testi della conferenza del 1917 sulla scienza come professione e della successiva conferenza sulla politica come professione, si proponevano di indirizzare l'individuo alla conoscenza dei fatti e alla riflessione su se stesso, e contemporaneamente di conquistarlo a una condotta di vita all'insegna della propria responsabilit\u00e0.\nIl testo stenografato delle conferenze, rielaborato per la stampa presumibilmente tra il febbraio e il marzo del 1919, fu pubblicato nel mese di luglio dello stesso anno\nContenuto.\nWeber avverte che chiunque intenda dedicarsi alla ricerca in ambito accademico, per lo meno nella Germania nei primi decenni del XX secolo, dovr\u00e0 essere pronto a subire delusioni dovute ai meccanismi di reclutamento dei docenti, affidati pi\u00f9 al caso che a una seria valutazione delle capacit\u00e0 individuali, e a lavorare per diversi anni senza ricevere un vero stipendio. Al contrario che negli Stati Uniti d'America, dove un giovane assistente riceve fin dall'inizio uno stipendio sia pure modesto, in Germania \u00abla carriera di un uomo di scienza \u00e8 costruita interamente su presupposti plutocratici\u00bb.\nPer quanto riguarda la vocazione interiore alla scienza, Weber parte dalla constatazione che nel mondo moderno \u00abla scienza \u00e8 pervenuta a uno stadio di specializzazione prima sconosciuto, e che tale rimarr\u00e0 sempre in futuro\u00bb, per cui lo scienziato deve possedere una vocazione, che \u00e8 insieme \u00abrassegnata coscienza\u00bb, a lavorare per lungo tempo su argomenti estremamente limitati, consapevole del fatto che solo nell'esattezza di questo lavoro consiste la sua importanza. Inoltre nelle universit\u00e0 tedesche lo scienziato deve svolgere sia attivit\u00e0 di ricerca, sia attivit\u00e0 didattiche, e quindi deve riunire in s\u00e9 l'abilit\u00e0 di ricercatore e quella di insegnante. Per Weber la scienza \u00e8 \"avalutativa\", cio\u00e8 non pu\u00f2 decidere su scelte riferite a valori contrastanti; pu\u00f2 solo fornire supporti tecnici, precisando cio\u00e8 le possibili conseguenze delle diverse azioni. L'insegnante deve essere consapevole che la constatazione dei fatti e il valore della cultura e dei suoi contenuti particolari sono due problemi assolutamente eterogenei. Ne deriva l'inopportunit\u00e0 per l'insegnante di spacciare come scientifiche determinate posizioni politiche o concezioni del mondo che rientrano piuttosto nell'ambito delle convinzioni personali. Un atteggiamento del genere sarebbe, oltre che contrario alla scienza, \u00abperch\u00e9 il profeta e il demagogo non si addicono alla cattedra universitaria\u00bb, anche sleale, dal momento che l'uditorio studentesco non ha il diritto o le capacit\u00e0 per replicare all'insegnante.\nWeber affronta infine il problema di cosa sia la professione della scienza nella vita complessiva dell'umanit\u00e0 e quale sia il suo valore passando in rassegna i compiti che nel corso della storia occidentale sono stati attribuiti alla scienza: di guida etica nell'antica Grecia, di sentiero verso la vera conoscenza della natura in epoca rinascimentale, di strada per giungere a Dio nella prima epoca moderna. Ma al giorno d'oggi, data la progressiva intellettualizione (\"Intellektualisierung\") e razionalizzazione (\"Rationalisierung\") del mondo, e il conseguente disincantamento del mondo (\"Entzauberung\"), ossia la sostituzione delle spiegazioni magico/religiose del mondo con spiegazioni razionali, la scienza ha come scopo principale quello di fare chiarezza, e di \u00abcostringere l'individuo, o per lo meno aiutarlo, a rendersi conto del senso ultimo del suo proprio operare\u00bb."}
{"id": "8455228", "revid": "1921140", "url": "https://it.wikipedia.org/wiki?curid=8455228", "title": "Chaleur Bay", "text": ""}
{"id": "8455229", "revid": "1810027", "url": "https://it.wikipedia.org/wiki?curid=8455229", "title": "Palazzo in via Santa Teresella degli Spagnoli 46", "text": ""}
{"id": "8455232", "revid": "1543377", "url": "https://it.wikipedia.org/wiki?curid=8455232", "title": "Angharad Tomos", "text": "Biografia.\nTomos \u00e8 nata a Bangor, in Galles, nel 1958. \u00c8 cresciuta con cinque sorelle a Llanwnda, vicino alla citt\u00e0 di Caernarfon. Ha frequentato le scuole Ysgol Gynradd Bontnewydd e Ysgol Dyffryn Nantlle. Ha iniziato gli studi all'Universit\u00e0 di Aberystwyth, ma ha interrotto gli studi per lavorare nella Welsh Language Society (wal. \"Cymdeithas y laith Gymraeg\"). Successivamente, si \u00e8 laureata in lingua e sociologia gallese presso l'Universit\u00e0 di Bangor e ha conseguito un master.\nIn qualit\u00e0 di illustre attivista della Cymdeithas y Iaith Gymraeg e noto autore, Tomos ha dato un contributo significativo alla letteratura per l'infanzia in gallese. Con il suo romanzo, \"Hen Fyd Hurt\" ha vinto il premio principale al festival nazionale Urist Eisteddfod. Fu anche presidente della Welsh Language Society nel 1982-1984, quando iniziarono le campagne relative al Welsh Language Act 1993 e all'introduzione della lingua gallese come lezione per le scuole.\nTomos scrive e illustra molti libri per bambini, tra cui la popolare serie \"Rwdlan\", ambientata nel mondo di Gwlad y Rwla. Il primo libro di questa serie \u00e8 stato il romanzo \"Rala Rwdins\", pubblicato nel 1983 dalla casa editrice Y Lolfa.\nNel 1985, Tomos ricevette il premio Academi Gymreig per il suo romanzo \"Yma su Hyd\", raccontando la vita in prigione e sulla base del suo soggiorno nella prigione inglese Risley, che ha ricevuto per la sua partecipazione attiva alle campagne per la lingua gallese. Ha anche ricevuto due volte il premio Tir na n-Og (i migliori libri per bambini).\nIl 24 settembre 2009, una scultura in ceramica raffigurante Tomos dell'artista gallese Katie Scarlett Howard \u00e8 stata inaugurata nel Glynllifon Park (intorno a Caernarfon).\nTomos ha ricevuto il Mary Vaughan Jones Award nel 2009 per il suo eccezionale contributo alla letteratura per bambini gallese.\nL'autore esegue anche una colonna in lingua gallese nel \"Daily Post\".\nTomos vive con suo marito, Ben Gregory, a Penygroes."}
{"id": "8455235", "revid": "38120", "url": "https://it.wikipedia.org/wiki?curid=8455235", "title": "Italian Allstars 4 Life", "text": ""}
{"id": "8455236", "revid": "15756", "url": "https://it.wikipedia.org/wiki?curid=8455236", "title": "Episodi di Amore in soffitta", "text": "La prima stagione della serie televisiva Amore in soffitta \u00e8 stata trasmessa in anteprima negli Stati Uniti d'America dalla ABC tra il 13 settembre 1966 e il 6 aprile 1967."}
{"id": "8455239", "revid": "767487", "url": "https://it.wikipedia.org/wiki?curid=8455239", "title": "My Zoe", "text": "My Zoe \u00e8 un film del 2019, scritto e diretto da Julie Delpy. Il genere \u00e8 riconducibile al thriller scientifico in quanto affronta dilemmi di carattere etico legati alla sperimentazione.\nTrama.\nIsabelle, una genetista che vive a Berlino, sta divorziando dal marito, un architetto di nome James dal carattere brusco e prepotente. James \u00e8 contrario alla separazione, ma Isabelle, innamoratasi di Akil, intende porre fine al loro matrimonio. Il punto di contesa \u00e8 la custodia della loro amata figlia Zoe. Una mattina, la bambina non si sveglia, e senza apparente motivo entra in coma. Per capire cosa le stia succedendo, Isabelle si rivolge a un controverso medico genetico, Thomas Fischer, che svolge ricerche sulla clonazione umana. A questo punto il film ha una svolta di genere e si concentra sulle sfide etiche di una madre scienziata, che far\u00e0 di tutto per salvare la vita di sua figlia.\nDistribuzione.\nIl film \u00e8 stato presentato in anteprima mondiale al Toronto International Film Festival nel 2019."}
{"id": "8455255", "revid": "155634", "url": "https://it.wikipedia.org/wiki?curid=8455255", "title": "Coppa del Re 1978 (pallacanestro maschile)", "text": "La Coppa del Re 1978 \u00e8 stata la 42\u00aa Coppa del Re di pallacanestro maschile."}
{"id": "8455257", "revid": "1185701", "url": "https://it.wikipedia.org/wiki?curid=8455257", "title": "Vuelta a Espa\u00f1a 1965", "text": "La Vuelta a Espa\u00f1a 1965, ventesima edizione della corsa, si \u00e8 svolta in diciotto tappe, quarta e decima suddivise in due semitappe, dal 29 aprile al 16 maggio 1965, per un percorso totale di 3410\u00a0km. La vittoria fu appannaggio del tedesco occidentale Rolf Wolfshohl, che complet\u00f2 il percorso in 92h36'03\", precedendo il francese Raymond Poulidor e il belga Rik Van Looy."}
{"id": "8455259", "revid": "112856066", "url": "https://it.wikipedia.org/wiki?curid=8455259", "title": "Venalzio", "text": ""}
{"id": "8455262", "revid": "599013", "url": "https://it.wikipedia.org/wiki?curid=8455262", "title": "Gerard Greene", "text": "Nel 2005 ha ottenuto la medaglia d'oro ai Giochi mondiali.\nBiografia.\nNato a Chatham in Inghilterra, il 12 novembre 1973, Gerard Greene partecipa ai tornei professionistici con la nazionalit\u00e0 nordirlandese, dato che i suoi genitori provengono dalla capitale Belfast. Attualmente vive a Rainham nel sud-est inglese.\nCarriera.\nL'esordio di Greene nel Main Tour arriva nella stagione 1993-1994. In questa annata riesce a vincere due incontri su due disputati, battendo rispettivamente il campione del mondo 1979 Terry Griffiths al Grand Prix, e Dene O'Kane al Welsh Open. Si fa notare al Welsh Open 1996, in cui sconfigge al primo turno, la testa di serie numero 24 Tony Knowles, con il punteggio di 5-0, andando vicino al successo anche al secondo turno, dove perde 5-4 al frame decisivo contro il 6 volte campione del mondo Steve Davis. Al British Open 1997 elimina Ronnie O'Sullivan al primo turno, ma perde al secondo contro Paul Sweeny. La vendetta di O'Sullivan arriva allo UK Championship dello stesso anno, nel quale batte il nordirlandese ai quarti di finale per 9-6, e vince in seguito l'evento; in precedenza Greene, partito come testa di serie numero 62, aveva sconfitto Davis 9-2, Andy Hicks 9-8 e Gary Ponting 9-6. Successivamente, raggiunge i quarti alla LG Cup 2002, al British Open 2003 e all'Irish Masters 2005. All'Irish Professional Championship arriva in due occasioni in semifinale, nel 2005 e nel 2007, eliminato rispettivamente dal connazionale Joe Swail e da Ken Doherty, che sarebbero poi andati a vincere il titolo. Raggiunge lo stesso piazzamento anche al Grand Prix 2007, sconfitto 6-5 da Marco Fu.\nNel 2011 porta il suo paese in finale nella World Cup, assieme a Mark Allen, dove poi i due perdono contro la Cina di Ding Junhui e Liang Wenb\u00f3.\nNel 2013 esce sconfitto in finale al Paul Hunter Classic.\nNel 2014, dopo essersi classificato al 18\u00b0 nell'ordine di merito del Players Tour Championship, Greene arriva e perde in finale all'evento Grand Final, battendo nel corso del torneo: Ricky Walden, Anthony Hamilton, Mark Allen e Marco Fu in semifinale, venendo poi sconfitto nettamente da Barry Hawkins 4-0. \nEsce dai professionisti al termine del 2015-2016, ma ci rientra nel 2017-2018, dopo aver vinto l'EBSA Play-off, ottenendo una carta da due stagioni."}
{"id": "8455272", "revid": "155634", "url": "https://it.wikipedia.org/wiki?curid=8455272", "title": "Coppa del Re 1977 (pallacanestro maschile)", "text": "La Coppa del Re 1977 \u00e8 stata la 41\u00aa Coppa del Re di pallacanestro maschile."}
{"id": "8455275", "revid": "585241", "url": "https://it.wikipedia.org/wiki?curid=8455275", "title": "Prevostino da Cremona", "text": ""}
{"id": "8455278", "revid": "112856416", "url": "https://it.wikipedia.org/wiki?curid=8455278", "title": "Cocconito", "text": ""}
{"id": "8455282", "revid": "1310927", "url": "https://it.wikipedia.org/wiki?curid=8455282", "title": "Coventry City Football Club 2018-2019", "text": "Questa voce raccoglie le informazioni riguardanti il Coventry City Football Club nelle competizioni ufficiali della stagione 2018-2019.\nMaglie e sponsor.\nSponsor ufficiale: MidReproFornitore tecnico: Nike\nOrganico.\nRosa.\n\"Aggiornata al 2 settembre 2018\"\nOrganigramma societario.\nArea tecnica"}
{"id": "8455283", "revid": "1504506", "url": "https://it.wikipedia.org/wiki?curid=8455283", "title": "Cunegonda di Bilstein", "text": " \nOrigini.\nCunegonda era una figlia del conte Ruggero (o Rucker) II di Bilstein e probabilmente, ma non per certo, di una figlia dal nome sconosciuto del conte Guarneiro/Werner III di Gudensberg. \nMatrimonio e figli.\nCunegonda spos\u00f2 il conte Giso IV di Gudensberg, della dinastia dei Gisonen, con il quale ebbe due figli: \nDopo la morte di Giso IV il 12 marzo 1123, si rispos\u00f2 lo stesso anno il conte Enrico Raspe I di Turingia, fratello minore del marito di sua figlia Edvige, Ludovico I di Turingia. Nessun bambino nacque da questa unione. \nEnrico Raspe I, portabandiera dell'imperatore Lotario II di Supplimburgo, appare in documenti del 1130 come \"conte di Gudensberg\", ma venne assassinato nello stesso anno. Giso V mor\u00ec prima di sua madre. L'intera eredit\u00e0 della dinastia dei Gisoni e gran parte di quella dei Bilstein tornarono quindi a Cunegonda, per poi andare, attraverso Edvige e Ludovico I di Turingia, ai Ludovingi. Fu in questo contesto che la dinastia Ludovingia impose la propria supremazia nel nord e nel centro dell'Assia, fino al XIII secolo, fino alla morte di Enrico Raspe IV e lo scoppio della guerra di successione della Turingia. "}
{"id": "8455286", "revid": "2164596", "url": "https://it.wikipedia.org/wiki?curid=8455286", "title": "Benedetto Eredi", "text": "Biografia.\nNato nel 1750 a Ravenna, oper\u00f2 poi a Firenze in collaborazione prima con Ignazio Enrico Hugford e successivamente con G. B. Cecchi, con il quale entr\u00f2 in societ\u00e0, firmando le loro opere \"Cecchi &amp; Eredi\", tra le quali si ricordano: \nCollegamenti esterni.\nhttp://www.treccani.it/enciclopedia/benedetto-eredi_(Dizionario-Biografico)/"}
{"id": "8455288", "revid": "963244", "url": "https://it.wikipedia.org/wiki?curid=8455288", "title": "Madonna di Costantinopoli", "text": ""}
{"id": "8455292", "revid": "124716014", "url": "https://it.wikipedia.org/wiki?curid=8455292", "title": "Ana Maria Braga", "text": "Biografia.\nFiglia dell'italiano Natale Giuseppe Maffeis e della brasiliana Lourdes Braga, ha iniziato a lavorare in televisione per mantenersi agli studi universitari, firmando un contratto presso Tv Tupi, dove ha dapprima commentato dirette di concerti per poi debuttare da conduttrice in un programma rivolto al pubblico femminile. \nDopo aver completato i suoi studi in biologia all'Universit\u00e0 statale di San Paolo, si \u00e8 iscritta presso la facolt\u00e0 di giornalismo dello stesso ateneo. Ottenuta questa seconda laurea, ha lavorato per diverso tempo nelle riviste femminili del gruppo Editora Abril. In seguito \u00e8 tornata in tv, dove ha condotto tre trasmissioni di grande successo: \"Note e Anote\" (Rede Record), il talk show \"Programa Ana Maria Braga\" (Rede Record) e \"Mais Voc\u00ea\" (Rede Globo), in una puntata della quale ha ospitato la presidentessa brasiliana in carica Dilma Rousseff.\nNel 1998 ha fondato la rivista \"Util\u00edssima\".\nAna Maria Braga ha anche partecipato ad alcuni film e telenovelas, interpretando piccoli ma significativi ruoli: tra le pellicole in cui ha recitato, si ricorda la coproduzione internazionale \"Il bacio della donna ragno\".\nNel 2003 ha inciso il suo primo e finora unico CD, \"Sou Eu\", contenente quindici brani. Alcuni di essi sono eseguiti in duetto con grandi nomi della musica brasiliana come F\u00e1bio Jr. e Xanddy, mentre nella canzone \"Sa\u00fade, Amor, Paz e Alegria\" la Braga canta insieme al pupazzo Louro Jos\u00e9, gi\u00e0 al suo fianco nella conduzione di \"Mais Voc\u00ea\".\nNel terzo millennio ha pubblicato alcuni libri, raccogliendo consensi soprattutto per le sue competenze in materia di gastronomia.\nIl 9 gennaio 2020 le \u00e8 stato conferito l'Ordine della Stella d'Italia.\nVita privata.\nHa due figli, Mariana e Pedro, nati dal matrimonio con l'economista Eduardo de Carvalho (1980-1992). Dopo aver divorziato \u00e8 stata sentimentalmente legata a Carlos Madrulha e Marcelo Frisoni, entrambi imprenditori. Nel 2020 \u00e8 convolata a nuove nozze col francese Johnny Lucet, di diversi anni pi\u00f9 giovane, ma nel 2021 l'unione \u00e8 naufragata. Risiede a San Paolo.\nAna Maria Braga nella sua vita ha lottato contro tre tumori, il primo dei quali nel 1991 (alla pelle, benigno). Nel 2001 le \u00e8 stato diagnosticato un cancro al colon, poi sconfitto. Nel 2015 ha dovuto iniziare a contrastare una neoplasia polmonare, fino ad annunciarne la guarigione cinque anni dopo."}
{"id": "8455296", "revid": "599013", "url": "https://it.wikipedia.org/wiki?curid=8455296", "title": "Eswort Coombs", "text": "Coombs nel corso della sua carriera ha rappresentato Saint Vincent e Grenadine nel corso di manifestazioni internazionali quali i Mondiali, i Giochi olimpici di e di , i Giochi del Commonwealth e a vincere una medaglia di bronzo ai Giochi panamericani, primo podio in assoluto per l'arcipelago del Mar dei Caraibi nella manifestazione continentale."}
{"id": "8455305", "revid": "599013", "url": "https://it.wikipedia.org/wiki?curid=8455305", "title": "Chen Zifan", "text": "Carriera.\nChen Zifan debutta nel Main Tour nella stagione 2013-2014, riuscendo al World Open, a superare il turno delle wildcard, accedendo al tabellone principale, in cui perde al primo turno contro Judd Trump 5-0. Diventa professionista all'inizio della stagione 2017-2018, dopo aver vinto il secondo evento della Q School 2017, battendo in finale Ben Jones. Nella sua annata di esordio raggiunge, come miglior risultato, il terzo turno ll'English Open, dove perde contro Aditya Mehta per 4-1, dopo aver eliminato Sanderson Lam e Barry Hawkins, entrambi con il punteggio di 4-3. Al Northern Ireland Open vince al primo turno contro il campione del mondo 2005 Shaun Murphy, ma esce al secondo per mano di Thepchaiya Un-Nooh. Nel maggio del 2019, Chen vince di nuovo il secondo evento della Q School, rinnovando la sua carta d'accesso nel Main Tour per altre due stagioni."}
{"id": "8455319", "revid": "1684799", "url": "https://it.wikipedia.org/wiki?curid=8455319", "title": "Angeli (programma televisivo)", "text": "Angeli \u00e8 stato un programma televisivo dedicato ad una sorta di indagine sulla spiritualit\u00e0 attraverso le storie di persone che sentono di essere entrate in contatto con qualcosa che non riescono a spiegare razionalmente e che spesso attribuiscono agli angeli. Trasmesso dal 1997 al 2000, inizialmente da Italia 1 e successivamente da Rete 4, con la conduzione di Marco Liorni, ritorna nel 2016 su Canale 5 con la conduzione di Elena Guarnieri."}
{"id": "8455320", "revid": "1234826", "url": "https://it.wikipedia.org/wiki?curid=8455320", "title": "Foresta dei suicidi", "text": ""}
{"id": "8455324", "revid": "367445", "url": "https://it.wikipedia.org/wiki?curid=8455324", "title": "Paola Giovetti", "text": "Biografia.\nLaureata in lettere e per un breve periodo insegnante, nella sua lunga carriera ha pubblicato saggi a tema religioso, sull'insegnamento, sul mondo del paranormale, della parapsicologia e sulla spiritualit\u00e0 in genere ed alcuni romanzi per Armenia Edizioni, Edizioni Mediterranee, Edizioni San Paolo, Rizzoli, Verdechiaro Edizioni; alcuni suoi libri sono stati tradotti in altre lingue.\n\u00c8 direttrice editoriale del trimestrale \"Luce e ombra\", storica rivista della parapsicologia, ha collaborato con varie riviste del gruppo Rizzoli, \"Astra\", \"Visto\", \"Il giornale dei misteri\".\nHa condotto nel 1985 con Alessandro Cecchi Paone il primo programma RAI dedicato ai fenomeni paranormali \"Mister O\" trasmesso in 12 puntate su Raiuno."}
{"id": "8455329", "revid": "39884", "url": "https://it.wikipedia.org/wiki?curid=8455329", "title": "La Foppa", "text": ""}
{"id": "8455331", "revid": "1543377", "url": "https://it.wikipedia.org/wiki?curid=8455331", "title": "Chiesa di Santa Caterina (Brunico)", "text": "La chiesa di Santa Caterina \u00e8 la parrocchiale patronale a Villa Santa Caterina (\"Aufhofen\"), frazione di Brunico, nella provincia autonoma di Bolzano. Fa parte del decanato di Brunico e la sua storia inizia nel XIV secolo.\nStoria.\nIl paese di Villa Santa Caterina rimase sede dell'amministrazione della diocesi di Bressanone sino al 1370.\nIl luogo di culto, presente sul territorio da tempo, almeno sin dal XIV secolo, venne citato su documenti per la prima volta in occasione di lavori che lo riguardarono e finalizzati alla sua ristrutturazione, nel 1360. \nNuovamente l'edificio, attorno al XVI secolo, divenne oggetto di altri importanti lavori di restauro e ricostruzione e in tale occasione fu costruita la torre campanaria.\nDurante la prima met\u00e0 del XIX secolo vennero rinnovati gli arredi della sala.\nGli ultimi lavori che hanno riguardato l'edificio e anche parte dell'abitato di Villa Santa Caterina si sono svolti nel 2001. In tale occasione, durante una campagna di scavi sotto il tempio, fu recuperata un'antica spada in pietra focaia.\nDescrizione.\nLa chiesa dedicata a santa Caterina si trova nella parte nord est dell'abitato della piccola frazione di Villa Santa Caterina, all'interno del perimetro delle mura del cimitero locale. L'orientamento \u00e8 verso nord ovest.\nI prospetti esterni sono ricchi di decorazioni ad affresco. Tra questi sono notevoli la \"Madonna col Bambino e Santi Giovanni Evangelista e Battista\", che risale ai primi anni del XVI secolo, e una \"Crocifissione\" del XVIII secolo. All'esterno vi \u00e8 conservata anche la lastra tombale Franz Dionysius von Rost, vescovo della diocesi di Coira morto nel 1754. Sopra il portale di accesso sulla facciata un trittico in marmo di gusto gotico e rinascimentale attribuito a Sylvester Hueber.\nL'interno \u00e8 a navata unica. Nella cantoria in controfacciata si trova l'organo a canne. Nella sala \u00e8 conservata la veste liturgica che si ritiene sia appartenuta al vescovo Artemanno."}
{"id": "8455332", "revid": "1314312", "url": "https://it.wikipedia.org/wiki?curid=8455332", "title": "Partito Libertario della Columbia Britannica", "text": ""}
{"id": "8455333", "revid": "183694", "url": "https://it.wikipedia.org/wiki?curid=8455333", "title": "Josef von Kudler", "text": " \nBiografia.\nJosef Kudler studi\u00f2 giurisprudenza e scienze politiche all'Universit\u00e0 di Vienna. Prima di conseguire dottorato divenne docente supplente di statistica e scienze politiche. Fra il 1810 e il 1821 lavor\u00f2 al Liceo di Graz.\nFu uno dei fondatori della Societ\u00e0 agricola stiriana e dell'associazione di lettura al Joanneum di Graz. Diede un grande contributo alla formazione e alla crescita della compagnia di assicurazione contro i danni da incendio nella Bassa Austria e in Stiria.\nNel 1821 gli fu assegnata la cattedra di scienze politiche e giurisprudenza austriaca a Vienna. Nel 1824 pubblic\u00f2 la sua \"Erkl\u00e4rung des Strafgesetzes \u00fcber schwere Polizei\u00fcbertretungen\" (\"Chiarimenti di legge penale riguardo ai reati gravi di polizia\") nella rivista \"Zeitschrift f\u00fcr \u00f6sterr. Rechtsgelehrsamkeit und politische Gesetzkunde\", di cui assunse il ruolo di caporedattore dal 1834. Vi pubblic\u00f2 numerosi saggi, fra gli altri, su questioni fiscali. A suo avviso, le tasse avrebbero dovuto essere imposte solo sul reddito.\nNel 1845 fu chiamato a partecipare al Comitato per la riforma del sistema di studi giurisprudenziali, nel 1848 divenne vicedirettore di giurisprudenza e scienze politiche all'Universit\u00e0 di Vienna. Nel 1846 apparve \"Die Grundlehren der Volkswirtschaft\" (\"I principi di base dello studio dell'economia nazionale\"), scritto su suggerimento del giovane arciduca Guglielmo, di cui Kudler era stato insegnante di scienze politiche. In quest'opera egli difende la libert\u00e0 di acquisizione, di propriet\u00e0 e di movimento e l'eliminazione della decima. Kudler, seguendo il pensiero di Friedrich List, sostenne l'applicazione di moderate imposte protezionistiche.\nNel 1849 divenne capo del consiglio del collegio dei docenti della Facolt\u00e0 di giurisprudenza e scienze politiche dell'Universit\u00e0 di Vienna.\nNel 1848 divent\u00f2 membro del Reichstag costituente, di cui divenne il primo presidente. Sebbene appartenesse alla destra conservatrice, sosteneva anche i principi di libert\u00e0. Sostenne l'abolizione della punizione corporale. Chiese una normativa che regolasse le relazioni tra Stato e Chiesa, per preservare la piena libert\u00e0 di coscienza, ma d'altro canto per proteggere il potere dello Stato sulla chiesa.\nKudler partecip\u00f2 a molte imprese caritatevoli e iniziative imprenditoriali come la Societ\u00e0 stiriana per l'agricoltura, varie compagnie assicurative regionali per danni da incendio, la societ\u00e0 per la lavorazione del ferro a Wolfsbach, la societ\u00e0 dei mulini a vapore di Vienna, il birrificio di Brunn, l'associazione dei commercianti della Bassa Austria e l'associazione per l'aiuto ai prigionieri liberati. Nel 1848 divenne membro dell'Accademia austriaca delle scienze, nel 1849 fu insignito della Croce dei Cavalieri dell'Ordine imperiale di Leopoldo e nel 1851 ottenne il titolo nobiliare, nel 1852 divenne consigliere di corte."}
{"id": "8455334", "revid": "1314312", "url": "https://it.wikipedia.org/wiki?curid=8455334", "title": "Partito Libertariano della Columbia Britannica", "text": ""}
{"id": "8455335", "revid": "1784938", "url": "https://it.wikipedia.org/wiki?curid=8455335", "title": "Bombardamenti di Damasco e Homs", "text": ""}
{"id": "8455337", "revid": "1314312", "url": "https://it.wikipedia.org/wiki?curid=8455337", "title": "Partito Libertario dell'Ontario", "text": ""}
{"id": "8455339", "revid": "1314312", "url": "https://it.wikipedia.org/wiki?curid=8455339", "title": "Partito Libertariano dell'Ontario", "text": ""}
{"id": "8455340", "revid": "628767", "url": "https://it.wikipedia.org/wiki?curid=8455340", "title": "Khelm", "text": ""}
{"id": "8455342", "revid": "1314312", "url": "https://it.wikipedia.org/wiki?curid=8455342", "title": "Manitoba First", "text": ""}
{"id": "8455343", "revid": "1314312", "url": "https://it.wikipedia.org/wiki?curid=8455343", "title": "Partito Libertario statunitense", "text": ""}
{"id": "8455344", "revid": "767487", "url": "https://it.wikipedia.org/wiki?curid=8455344", "title": "Roughshod (film 1922)", "text": "Roughshod \u00e8 un film muto del 1922 diretto da Reeves Eason. La sceneggiatura di John Stone si basa su \"West\", romanzo di Charles Alden Seltzer pubblicato a New York nel 1922.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 4 giugno 1922 con il numero LP19157.&lt;br&gt;\nDistribuito dalla Fox Film Corporation, il film usc\u00ec nelle sale statunitensi il 4 giugno 1922.\nNon si conoscono copie ancora esistenti della pellicola che viene considerata presumibilmente perduta."}
{"id": "8455345", "revid": "121476883", "url": "https://it.wikipedia.org/wiki?curid=8455345", "title": "Bruno Podalyd\u00e8s", "text": "Anche il fratello Denis Podalyd\u00e8s \u00e8 un attore. \nFilmografia parziale.\nRegista, sceneggiatore e attore\nRegista e attore\nAttore"}
{"id": "8455346", "revid": "1310927", "url": "https://it.wikipedia.org/wiki?curid=8455346", "title": "Radu Catan", "text": "Carriera.\nClub.\nHa giocato nella massima serie moldava.\nNazionale.\nTra il 2011 e il 2013 ha giocato tre partite con la nazionale moldava."}
{"id": "8455348", "revid": "838137", "url": "https://it.wikipedia.org/wiki?curid=8455348", "title": "Inma Rodr\u00edguez-Pi\u00f1ero", "text": "Biografia.\n\u00c8 laureata in scienze economiche e imprenditoria all'Universit\u00e0 del Minnesota e ha conseguito un dottorato all'Universit\u00e0 di Valencia. Dopo aver lavorato come funzionario della Generalitat Valenciana e del ministero dell'economia spagnolo, nel 2004 viene nominata responsabile della politica economica e per il lavoro del PSOE, prima donna a ricoprire l'incarico dalla costituzione del partito.\nNel 2008 si candida alle elezioni generali e viene eletta al Congresso dei Deputati. Il 16 aprile 2009 viene nominata Segretario di Stato (ruolo equivalente a quello di viceministro) per le infrastrutture e la pianificazione nel Governo di Jos\u00e9 Luis Rodr\u00edguez Zapatero. Deve quindi lasciare il seggio parlamentare per l'incompatibilit\u00e0 tra le due cariche. Alle elezioni generali del 2011 viene nuovamente eletta al Congresso dei Deputati dove rimane fino al 2014.\nNel 2014 si candida alle elezioni europee e viene eletta al Parlamento europeo entrando nella \ncommissione per il commercio internazionale e nella delegazione alla commissione parlamentare mista UE-Cile. Rieletta nel 2019 diviene presidente della delegazione UE-Cile e presidente della conferenza dei presidenti di delegazione."}
{"id": "8455349", "revid": "767487", "url": "https://it.wikipedia.org/wiki?curid=8455349", "title": "Lorentino d'Andrea", "text": "Secondo il Nederlands Instituut voor Kunstgeschiedenis \u00e8 noto solo per le sue opere religiose ad Arezzo.\nBiografia.\nFu allievo di Piero della Francesca che ne influenz\u00f2 lo stile. Oper\u00f2 quasi esclusivamente ad Arezzo, a parte un breve periodo a Perugia. Ad Arezzo lavor\u00f2 anche per il governo realizzando alcuni affreschi nel Palazzo dei priori."}
{"id": "8455350", "revid": "486946", "url": "https://it.wikipedia.org/wiki?curid=8455350", "title": "Riva Villasanta", "text": ""}
{"id": "8455354", "revid": "4252", "url": "https://it.wikipedia.org/wiki?curid=8455354", "title": "If You're Happy and You Know It", "text": "If You're Happy and You Know It \u00e8 una popolare canzone ricorsiva per bambini dei paesi anglofoni.\nStoria.\nLa canzone \u00e8 nota per le sue somiglianze con \"Molod\u00eb\u017enaja\", una canzone tratta dal film musicale sovietico del 1938 \"Volga-Volga\".\nLa canzone \u00e8 stata pubblicata in vari luoghi nei decenni successivi alla fine degli anni '50, tra cui un volume di \"attivit\u00e0 ricreative costruttive\" per bambini (1957), un testo di progetti teatrali per bambini disabili (1967), e un manuale di un asilo (1966).\nNel 1971, Jonico Music ha presentato domanda di copyright sulla canzone, attribuendola a Joe Raposo.\nDurante la prima parte degli anni 2000, la Music Recording Industry Association of America ha perseguito attivamente le persone per aver scaricato musica utilizzando i servizi di condivisione dei file. Una diffusa attenzione da parte dei media \u00e8 stata rivolta a un dodicenne, i cui download includevano \"If You're Happy and You Know It\" da Kazaa.\nVarianti del testo.\nCome molte canzoni per bambini, esistono molte versioni del testo. Una versione popolare recita cos\u00ec: &lt;poem style=\"margin-left: 2em;\"&gt;\n\"If you're happy and you know it, clap your hands!\"\n\"If you're happy and you know it, clap your hands!\"\n\"If you're happy and you know it, and you really want to show it;\"\n\"If you're happy and you know it, clap your hands!\"&lt;/poem&gt;\nDi solito questo verso \u00e8 seguito da altri tre, altri quattro, ecc. che seguono lo stesso schema ma dicono: \"\"If you're happy and you know it, stomp/stamp your feet!\", \"If you're happy and you know it, shout/say 'hooray'!\" o \"shout/say 'amen'!\", \"If you're happy and you know it, do all three!\" o \"If you're happy and you know it, do all four!\". Altre versioni della canzone tendono a dire \"then your face will surely show it\" al posto di \"and you really want to show it\"; \u00e8 utilizzata anche la forma \"then you really ought to show it\"\". Esistono molte varianti sulla sostanza dei primi tre versi, tra cui:\nMelodia.\n\\addlyrics {\nIf you're hap- py and you know it clap your hands,\nIf you're hap- py and you know it clap your hands,\nIf you're hap- py and you know it and you real- ly want to show it,\n&lt;/score&gt;\nAdattamenti in altre lingue.\n In lingua italiana \u00e8 diffusa una versione intitolata Se sei felice e tu lo sai o Se sei felice."}
{"id": "8455359", "revid": "39884", "url": "https://it.wikipedia.org/wiki?curid=8455359", "title": "Sant'Arnaldo", "text": ""}
{"id": "8455364", "revid": "112857604", "url": "https://it.wikipedia.org/wiki?curid=8455364", "title": "Malabrocca", "text": ""}
{"id": "8455372", "revid": "278406", "url": "https://it.wikipedia.org/wiki?curid=8455372", "title": "Inmaculada Rodr\u00edguez-Pi\u00f1ero", "text": ""}
{"id": "8455373", "revid": "4252", "url": "https://it.wikipedia.org/wiki?curid=8455373", "title": "Se sei felice", "text": ""}
{"id": "8455374", "revid": "4252", "url": "https://it.wikipedia.org/wiki?curid=8455374", "title": "Se sei felice e tu lo sai", "text": ""}
{"id": "8455380", "revid": "287204", "url": "https://it.wikipedia.org/wiki?curid=8455380", "title": "Ciudad del Encanto", "text": "Ciudad del Encanto \u00e8 una formazione naturale nel deserto della Bolivia . Tradotto dalla spagnolo significa \"\u0421itt\u00e0 del fascino\".\nGeografia.\nSituato in una zona desertica, lontano da autostrade e insediamenti, sul territorio del Dipartimento di Potos\u00ed nella provincia di Sud L\u00edpez, 200\u00a0km a sud-ovest della citt\u00e0 di Potos\u00ed.\nGeologia.\n\u00c8 un enorme blocco di rocce solide di origine vulcanica, di diversi chilometri di diametro. In alcuni luoghi ci sono piccoli anfratti."}
{"id": "8455385", "revid": "15756", "url": "https://it.wikipedia.org/wiki?curid=8455385", "title": "John Underhill", "text": "Provvide all'addestramento della milizia del New England ed \u00e8 ricordato per aver comandato la milizia coloniale durante la Guerra Pequot (1636-1638) e la guerra che il governatore olandese Kieft intraprese contro la trib\u00f9 di nativi americani Wappinger. Underhill pubblic\u00f2 un resoconto della Guerra Pequot.\nBiografia.\nJohn Underhill era uno dei tre figli di John Edward Underhill (1574\u20131608) e di Leonora Honor Pawley.\nIl suo bisnonno, Sir Hugh Underhill era \"Custode del guardaroba\" per la Regina Elisabetta a Greenwich, e suo nonno Thomas Underhill aveva ricoperto la stessa posizione al Kenilworth Castle per il favorito di Elisabetta, Robert Dudley, I conte di Leicester.\nJohn Underhill nacque nel 1597 a Baginton, nel Warwickshire, in Inghilterra. La famiglia fugg\u00ec nei Paesi Bassi dopo un complotto fallito da parte del Conte di Essex per rovesciare la regina. L\u00ec rimasero a Bergen op Zoom. Suo padre John Edward Underhill era sergente nella compagnia del capitano Roger Orme. Mor\u00ec l\u00ec nell'ottobre del 1608 ed \u00e8 sepolto nella \"Gertrudiskerk\" (Chiesa di San Gertrude).\nDopo la morte di suo padre, John Underhill e i suoi fratelli vissero con la madre e un gruppo di puritani esiliati nei Paesi Bassi. Mentre si trovava l\u00ec ricevette l'addestramento militare come cadetto al servizio di Filippo Guglielmo, Principe d'Orange.\nSpos\u00f2 a una ragazza olandese, Helena (\"Heylken\") de Hooch il 12 dicembre 1628 nella Kloosterkerk a L'Aia. La coppia ebbe una figlia nata nei Paesi Bassi prima dell'emigrazione, Deborah Underhill, e altri due figli dopo l'emigrazione: Elizabeth (nata nel 1635) e John Underhill (1642\u20131692).\nNel 1630 Underhill fu chiamato nelle Americhe essendo stato assunto dalla Massachusetts Bay Colony con il grado di capitano e con l'incarico di aiutare ad addestrare la milizia coloniale e si stabil\u00ec con la sua famiglia nel villaggio di Arbella.\nNel maggio 1634 fu nominato membro del Tribunale e in luglio fu eletto \"selectman\" (membro del governo) per Boston.\nNella citt\u00e0 di Boston diede inizio alla costruzione della prima fortificazione su Castle Island.\nAll'inizio del 1636 fu inviato a Salem per arrestare il teologo Roger Williams, considerato eretico dai puritani.\nMa Williams era gi\u00e0 fuggito in Rhode Island. Nell'agosto 1636 Underhill condusse una spedizione punitiva contro i nativi americani a Block Island, episodio che diede il via alla guerra Pequot durante la quale comand\u00f2 la milizia coloniale.\nAl termine della guerra, nel settembre del 1637, Underhill fu sospeso dal servizio e degradato.\nIl Tribunale lo aveva accusato di aver firmato un \"documento sobillatorio\".\nSi trattava di una petizione a favore del reverendo John Wheelwright, che in un sermone aveva violato le rigidissime regole puritane e che avrebbe dovuto essere esiliato come punizione.\nDopo un breve soggiorno in Inghilterra nel 1638, torn\u00f2 in America, vendette la sua casa a Boston e segu\u00ec Wheelwright a Dover, nel New Hampshire.\nDopo essere stato esiliato dal Massachusetts, fu scomunicato dalla prima chiesa di Boston nel 1640. Nel marzo del 1640 tuttavia, fu eletto governatore della colonia di Dover. Intorno al 1642 si stabil\u00ec a Stamford nel Connecticut ed ebbe un seggio nel Tribunale della New Haven Colony.\nGuerra Wappinger.\nNel 1643 scoppi\u00f2 la guerra di Wappinger tra i nativi americani e i coloni olandesi a Nieuw Nederland. Nell'ottobre 1643 la situazione divenne critica per gli olandesi. Il governatore Willem Kieft offr\u00ec quindi ai coloni inglesi del Connecticut 25.000 fiorini se avessero contribuito a porre fine alla rivolta indiana.\nUnderhill form\u00f2 quindi una forza mercenaria di 120 volontari, composti da scout Mohegan e coloni del Connecticut, prese il comando e intervenne nei combattimenti all'inizio del 1644.\nNell'estate del 1644, le forze del Capitano Underhill si trasferirono a South Oyster Bay per attaccare il Forte di Massapequa. All'alba, i 120 uomini di Underhill presero d'assalto il forte e massacrarono circa lo stesso numero di Massapequa.\nUnderhill voleva dare l'esempio per prevenire possibili ulteriori rivolte da parte degli indiani. La sua gente accatast\u00f2 quindi i corpi dei guerrieri di Massapequa su una collina vicina. Con il sostegno di Underhill e della sua forza mercenaria, la rivolta indiana a Nieuw Nederland pot\u00e9 essere repressa.\nUnderhill ricevette due possedimenti terrieri dal governatore Kieft per i suoi servigi, l'isola di Bergen Island e un pezzo di terra su cui oggi si trova la Trinity Church a Manhattan e dove lui e la sua famiglia si erano stabiliti dal maggio 1644.\nL'anno successivo fu eletto al Consiglio comunale di Nieuw Amsterdam e fu membro di un organo di otto membri che consigli\u00f2 misure contro gli indiani.\nQuando a Kieft succedette il governatore Petrus Stuyvesant nel 1647, Underhill fu nominato sceriffo di Flushing, che fu la sua residenza fino al 1653. Quell'anno venne a conoscenza dei piani di Stuyvesant di allearsi con gli indiani contro gli inglesi.\nIl rapporto di Underhill con il governatore olandese si deterior\u00f2 rapidamente e fu arrestato per un \"opuscolo sedizioso contro il popolo di Long Island\". La sua permanenza in carcere fu breve, le accuse contro di lui furono ritirate.\nTuttavia i rapporti con Stuyvesant si interruppero e Underhill offr\u00ec i suoi servizi alle Colonie Unite a Newport, nel Rhode Island, e lasci\u00f2 Flushing nel maggio del 1653.\nI governanti del Rhode Island lo nominarono comandante delle forze terrestri.\nIl 27 giugno 1653, con il consenso del Connecticut, occup\u00f2 un posto commerciale fortificato olandese tra Hartford e Saybrook. Nel 1654 la breve prima guerra anglo-olandese (1652-1654) si concluse con un trattato di pace e Underhill si trasfer\u00ec con la sua famiglia a Southold a Long Island. Nel 1658, la sua prima moglie Helena mor\u00ec e fu sepolta nel cimitero presbiteriano.\nL'anno successivo spos\u00f2 la sua seconda moglie, Elizabeth Feake, vendette la sua propriet\u00e0 e si trasfer\u00ec a Setauket. Negli ultimi anni lavor\u00f2 come sceriffo, giudice di pace e pi\u00f9 volte come membro del parlamento. Lavor\u00f2 anche come consulente per gli indiani di Long Island. Il 1\u00ba ottobre 1666, present\u00f2 una petizione alla giuria per conto del Matinecock. La sua ultima residenza fu a Killingworth, nel Connecticut. John Underhill vi mor\u00ec il 21 luglio 1672 e fu sepolto nella Locust Valley a Long Island."}
{"id": "8455389", "revid": "72396", "url": "https://it.wikipedia.org/wiki?curid=8455389", "title": "Luisa Neubauer", "text": " \nIn Germania \u00e8 una delle principali organizzatrici dello sciopero scolastico \"Fridays for Future\" ispirato a Greta Thunberg (\"sciopero del clima\"). Promuove un ritiro graduale dal carbone in Germania entro il 2030 e una politica climatica compatibile con l'accordo di Parigi. Neubauer \u00e8 membro del partito tedesco dei Verdi B\u00fcndnis 90 / Die Gr\u00fcnen ed \u00e8 coinvolta in varie organizzazioni in cui lavora, tra le altre cose, per la giustizia tra generazioni e contro la povert\u00e0 globale."}
{"id": "8455412", "revid": "1522738", "url": "https://it.wikipedia.org/wiki?curid=8455412", "title": "Bandiera del Principato di Sealand", "text": ""}
{"id": "8455413", "revid": "1185701", "url": "https://it.wikipedia.org/wiki?curid=8455413", "title": "Vuelta a Espa\u00f1a 1967", "text": "La Vuelta a Espa\u00f1a 1967, ventiduesima edizione della corsa, si \u00e8 svolta in diciotto tappe, prima, decima e quindicesima suddivise in due semitappe, dal 27 aprile al 14 maggio 1967, per un percorso totale di 2940,5\u00a0km. La vittoria fu appannaggio dell'olandese Jan Janssen, che complet\u00f2 il percorso in 76h38'04\", precedendo il francese Jean-Pierre Ducasse e lo spagnolo Aurelio Gonz\u00e1lez."}
{"id": "8455418", "revid": "76963", "url": "https://it.wikipedia.org/wiki?curid=8455418", "title": "Bernardino di Mariotto", "text": "Biografia.\nBernardino di Mariotto, sebbene nato in Umbria, visse dal 1502 al 1521 a San Severino Marche, dove continu\u00f2 la scuola di pittura di Lorenzo ( 1374 - 1418 ca.) e Jacopo Salimbeni (1370/1380-dopo 1426 ) e Lorenzo di San Severino il Giovane.\nLavor\u00f2 a Potenza Picena e nel 1521, torn\u00f2 a Perugia dove continu\u00f2 a dipingere.\nLa sua prima opera firmata \"Belardinus de Perugia pinxit\" \u00e8 a Bastia Umbra. Si tratta di una grande pala d'altare della \"Vergine seduta con il Bambino in piedi sulle sue ginocchia e due angeli\". Il suo stile \u00e8 stato paragonato a quello del Perugino e alcuni autori lo equiparano a quello di Carlo Crivelli e Luca Signorelli. Fu erroneamente confuso con Pinturicchio, nonostante la differenza nella tecnica e l'inferiorit\u00e0 del suo talento.\nIl suo stile rimase costantemente arcaico: durezza delle ombre, rigidit\u00e0 dei contorni, biancheria liscia e fiorita, paesaggi scarsamente sviluppati.\nGli accessori (fregi, grotte, frutta, fiori) sono accuratamente dipinti, come i capelli, brutti i nasi, le nuvole opache, i panorami policromi. Il disegno \u00e8 forte e applicato, i colori scuri fanno un uso intenso del nero.\nLe sue opere sono in parte conservate alla Galleria nazionale dell'Umbria, al Boston Museum of Fine Arts di Boston e al Walters Art Museum di Baltimora."}
{"id": "8455419", "revid": "122134588", "url": "https://it.wikipedia.org/wiki?curid=8455419", "title": "Denis Podalyd\u00e8s", "text": ""}
{"id": "8455420", "revid": "599013", "url": "https://it.wikipedia.org/wiki?curid=8455420", "title": "Ilona Haj\u00f3s", "text": "Carriera.\nCon l' i Campionati europei del 1950, vincendo la medaglia d'argento."}
{"id": "8455422", "revid": "486946", "url": "https://it.wikipedia.org/wiki?curid=8455422", "title": "Bandiera di Sealand", "text": ""}
{"id": "8455423", "revid": "300067", "url": "https://it.wikipedia.org/wiki?curid=8455423", "title": "Ilona Hajos", "text": ""}
{"id": "8455424", "revid": "112858469", "url": "https://it.wikipedia.org/wiki?curid=8455424", "title": "Orta Novarese", "text": ""}
{"id": "8455426", "revid": "585241", "url": "https://it.wikipedia.org/wiki?curid=8455426", "title": "Prepositino", "text": ""}
{"id": "8455428", "revid": "599013", "url": "https://it.wikipedia.org/wiki?curid=8455428", "title": "Bayano Kamani", "text": "Biografia.\nNato in Texas, Kamani ha studiato alla Baylor University dove ha gareggiato per la squadra universitaria ai campionati NCAA. Ha rappresentato gli Stati Uniti d'America in due occasioni internazionali alle Universiadi, vincendo una medaglia d'argento nel 1999.\nDal 2002 ha deciso di rappresentare il Panama nelle competizioni internazionali, ci\u00f2 gli ha consentito di rappresentare il paese del Centro America ai Giochi olimpici di e di . Nel 2007 ha vinto una medaglia d'argento ai Giochi panamericani in Brasile. Kamani detiene il record sudamericano nei 400 metri ostacoli raggiunto nel corso dei Mondiali di Helsinki 2005."}
{"id": "8455432", "revid": "76963", "url": "https://it.wikipedia.org/wiki?curid=8455432", "title": "Antoine de Romanet de Beaune", "text": "Origini familiari.\nOriginario di Saint-Martin-du-Vieux-Bell\u00eame nell'Orne. Le origini storiche della famiglia risalgono al XIII secolo. I Romanet svolgevano il mestiere di conciatori nella localit\u00e0 di Eymoutiers nel Limosino, poi divennero proprietari terrieri. Nel 1644 ricevettero il titolo nobiliare da Luigi XIV.\nA partire dal XVII secolo la famiglia si distinse per una lunga serie di servigi militari. Nel \"Nobiliaire universel de France ou Recueil g\u00e9n\u00e9ral des maisons nobles de France\", pubblicato nel 1874 da M. de Courcelles, successore di de Nicolas Viton de Saint-Allais, \u00e8 menzionata, nel tomo XVII, p.450, la lista degli ufficiali della famiglia che avevano combattuto nelle file dell'armata reale. L'antenato fondatore della linea dinastica \u00e8 Pierre de Romanet, scudiero, signore di Beaune, ex capitano del reggimento di Sauveb\u0153uf, venne nobilitato con lettere patenti del novembre 1667 dal re Luigi XIV di Francia.\nBiografia.\nFormazione.\nAntoine de Romanet de Beaune \u00e8 nato il 25 ottobre 1962 a Le Mans, dipartimento della Sarthe e diocesi di Le Mans, nella parte nord-occidentale della Francia. Antoine ha due fratelli maggiori, un fratello e una sorella pi\u00f9 piccoli: il maggiore \u00e8 monsignor Antoine de Romanet; poi vi \u00e8 Augustin de Romanet, nato il 2 aprile 1961, presidente e direttore generale del gruppo ADP; quindi Louis de Romanet, prete, e una sorella religiosa benedettina. \u00c8 nipote di monsignor Emmanuel Marie Philippe Louis Lafont, vescovo di Caienna.\nHa studiato presso il collegio Saint-Gr\u00e9goire de Tours per poi iscriversi e frequentare il Liceo Montaigne di Parigi. Successivamente \u00e8 stato ammesso all'Istituto Studi politici di Parigi dove, nel 1983, ha ottenuto il diploma in Servizio Pubblico, con i complimenti della commissione. Nel 1984 ha conseguito una laurea in diritto presso l'Universit\u00e0 Panth\u00e9on della Sorbona. Nel 1988 \u00e8 entrato nel Seminario Maggiore di Parigi per un anno propedeutico Nel 1989 \u00e8 partito per Bruxelles dove ha seguito il corso di filosofia, e contemporaneamente ha conseguito un dottorato in scienze economiche.\nNel 1992 \u00e8 giunto nel seminario francese di Roma dove ha seguito il corso di teologia. Nel 1996 ha conseguito una laurea in teologia morale alla Pontificia Universit\u00e0 Gregoriana.\nMinistero sacerdotale.\n\u00c8 stato ordinato diacono il 24 settembre 1994, presso la chiesa di Notre-Dame de Gr\u00e2ce de Passy a Parigi, per imposizione delle mani di monsignor Andr\u00e9 Vingt-Trois, vescovo titolare di Tibili ed ausiliare di Parigi. Successivamente, ha ricevuto l'ordinazione sacerdotale il 24 giugno 1995, presso la cattedrale di Notre-Dame, per imposizione delle mani del cardinale Jean-Marie Lustiger, arcivescovo metropolita di Parigi; si \u00e8 incardinato, trentaduenne, come presbitero della medesima arcidiocesi.\nHa ricoperti diversi incarichi, prima come vicario della parrocchia della Chiesa di Notre Dame de l'Assomption, tra il 1996 ed il 2000, come cappellano del Liceo Moli\u00e8re del XVI arrondissement, poi, dal 2000 al 2002 come cappellano generale del collegio Stanislas. Dal 2002 al 2010, si \u00e8 trasferito negli Stati Uniti d'America, dove \u00e8 stato parroco della parrocchia Saint-Louis-de-France de Washington e cappellano del Lyc\u00e9e Rochambeau.\nTornato in Francia, a Parigi, \u00e8 divenuto parroco della parrocchia D'Auteuil e dal 2014 \u00e8 stato condirettore del dipartimento Politica e Religione nel centro di ricerca del Coll\u00e8ge des Bernardins a Parigi e professore di morale sociale nel seminario di Saint-Sulpice Issy-les-Moulineaux.\nDurante la riunione plenaria della Conferenza dei Vescovi francesi nel marzo 2017 \u00e8 stato nominato dal consiglio permanente segretario generale aggiunto dello stesso, con decorrenza dal successivo 1\u00ba settembre.\n\u00c8 membro de l'Acad\u00e9mie catholique de France e dell'Acad\u00e9mie des sciences d'outre-mer.\nMinistero episcopale.\nIl 28 giugno 2017 papa Francesco lo ha nominato, cinquantaquattrenne, ordinario militare per la Francia; \u00e8 succeduto a monsignor Luc Ravel, C.R.S.V., trasferito alla guida dell'arcidiocesi di Strasburgo. Ha ricevuto la consacrazione episcopale il successivo 10 settembre, presso la cattedrale di Notre-Dame di Parigi, per imposizione delle mani del cardinale Andr\u00e9 Vingt-Trois, arcivescovo metropolita di Parigi e che gi\u00e0 lo aveva ordinato diacono, assistito dai co-consacranti monsignori Luc Ravel ed Emmanuel Lafont, vescovo di Caienna. Come suo motto episcopale il neo vescovo de Romanet de Beaune ha scelto \"Caritas iustitia et pax\", che tradotto vuol dire \"Carit\u00e0, giustizia e pace\".\nGenealogia episcopale.\nLa genealogia episcopale \u00e8:"}
{"id": "8455435", "revid": "92723", "url": "https://it.wikipedia.org/wiki?curid=8455435", "title": "Austin FX4", "text": "La Austin FX4 \u00e8 un'autovettura di tipo taxi prodotta dalla casa automobilistica inglese British Motor Corporation a partire dal 1958. Si tratta di uno dei pi\u00f9 noti taxi londinesi (denominato hackney carriage o black cab) che \u00e8 stato commercializzato con vari marchi in seguito a passaggi di propriet\u00e0 dei diritti di produzione. \nInizialmente era venduto dal marchio Austin, successivamente dalla Carbodies e dalla London Taxi International che lo ha prodotto fino al 1997 come LTI Fairway.\n\u00c8 stato sostituito dal taxi LTI TX1.\nNel corso degli anni la BMC ha venduto anche una versione berlina per i civili ribattezzata Austin FL2 Limousine.\nIl progetto ADO 6.\nIl taxi Austin FX4 nasce come successore del modello FX3 ed \u00e8 stato progettato da Austin in collaborazione con Mann &amp; Overton (la pi\u00f9 importante concessionaria di taxi di Londra) e Carbodies (storico carrozziere inglese). Il team di progettazione comprendeva Albert Moore dalla divisione ingegneristica della Austin (BMC), Jack Hellberg ingegnere della Carbodies e David Southwell della Mann &amp; Overton. Il disegno originale era opera di Eric Bailey che guidava il centro stile Austin mentre il responsabile della produzione era Jake Donaldson. La vera innovazione portata al debutto con l'FX4 fu la carrozzeria a quattro porte in quanto sia il predecessore che i taxi concorrenti offrivano una carrozzeria due porte con baule posteriore separato dal corpo vettura. \nCome il vecchio FX3 anche il nuovo FX4 aveva un telaio a longheroni separato dalla carrozzeria, ma con sospensioni anteriori a ruote indipendenti e doppio circuito di freni idraulici. Lo sterzo possedeva il meccanismo in grado di differenziare gli angoli delle due ruote dell\u2019asse sterzante (geometria Ackermann) in modo da ridurre l'angolo di sterzata a U a soli 7,6 metri (soluzione per rendere pi\u00f9 comodo il taxi nelle manovre cittadine). \nIl lancio ufficiale \u00e8 avvenuto nel 1958 e il primo FX4 \u00e8 stato consegnato nel luglio 1958 (numero di targa VLW 431).\nIl modello originale Austin.\nFX4.\nIl primo modello di FX4 montava un motore diesel Austin da 2178 cc erogante 55 cavalli accoppiato ad un cambio automatico Borg Warner a quattro rapporti. Nel 1961 venne aggiunta la trasmissione manuale dell'Austin Gipsy come optional. Nel 1962 la gamma venne arricchita con il motore a benzina Austin 2199 cc. Tuttavia, quasi tutti i taxi FX4 venduti erano dotati del motore diesel e (fino alla met\u00e0 degli anni settanta) la maggior parte aveva il cambio manuale.\nNel 1969 debutta un restyling leggero, la cabina fu rivista e aggiornata, il design originale realizzato da Austin aveva un piccolo gruppo ottico posteriore e gli indicatori di direzione montati su due ali alle estremit\u00e0 del tetto (comunemente noti come \"orecchie da coniglio\"). Sul modello rivisto, le ali posteriori sono state modificate per integrare i fanali posteriori e gli indicatori di direzione della Austin 1100/1300 MkII. Gli indicatori frontali sono stati montati anche sotto i fanali e gli indicatori di direzione montati sulle ali anteriori. Le \"orecchie da coniglio\" furono abbandonate.\nFX4D.\nNel 1971, il motore diesel da 2178 cc fu sostituito da una versione pi\u00f9 grande da 2520 cc. Questo motore si \u00e8 rivelato migliore per l'uso con un cambio automatico e gradualmente sono state vendute versioni con cambio manuale. Il motore a benzina venne tolto dal listino nel 1973. \nNel 1973, la Carbodies che produceva la carrozzeria dell'FX4, venne acquistata da Manganese Bronze Holdings, che continu\u00f2 a realizzare la FX4 apportando modifiche a dettagli minori come le nuove serrature per le porte e nuove maniglie a pulsante, lo sterzo venne rivestito da protezioni in gomma.\nLa produzione Carbodies.\nFX4R.\nNel 1982 il carrozziere Carbodies rilev\u00f2 tutti i diritti di propriet\u00e0 intellettuale del taxi quando la British Leyland (la casa madre della Austin) a causa di difficolt\u00e0 finanziarie vendette tutto il business dei taxi inglesi per via della scarsa redditivit\u00e0. Di conseguenza l\u2019FX4 perse il marchio Austin e venne rimarchiato Carbodies e la produzione completa venne spostata nella fabbrica di Coventry del carrozziere inglese. Il vecchio motore diesel Austin venne abbandonato perch\u00e9 durante la ricostruzione di Leyland le linee di produzione vennero vendute in India. Di conseguenza Carbodies scelse di equipaggiare il taxi con il motore diesel Land Rover da 2286 cc e di rioffrire anche il motore a benzina sempre di origine Land Rover. Il nuovo modello \u00e8 stato marchiato Carbodies FX4R, dove la R che sta per Rover. \nLa FX4R presentava alcuni miglioramenti rispetto ai precedenti modelli FX4, tra cui servosterzo e nuovo impianto frenante, ma le sue prestazioni e affidabilit\u00e0 erano scarse. \nMolto proprietari sostituirono il motore Land Rover con il diesel Perkins/Mazda da 2977 cc, migliorando notevolmente le prestazioni. Sebbene potente e affidabile, la conversione di Perkins ha guadagnato la reputazione di essere rumorosa al minimo.\nFX4Q.\nPer risollevare le vendite perse a causa del fallimento della FX4R, Carbodies lavora ad un nuovo restyling del modello aggiornando sia il telaio (pi\u00f9 robusto e migliorato nell\u2019insonorizzazione) che le sospensioni, montando una nuova carrozzeria con molti dettagli aggiornati e introducendo i motori diesel originali dell\u2019Austin da 2520 cc importati dall'India. Tutti i nuovi FX4 vennero ribattezzati FX4Q ed erano dotati di cambio automatico, ma non del servosterzo montato sulla FX4R. Il servosterzo infatti causava molto problemi alla meccanica e venne abbandonato per migliorare l\u2019affidabilit\u00e0 del veicolo.\nProduzione LTI.\nFX4S.\nNel 1984 venne fondata la London Taxis International (LTI) dopo che Manganese Bronze Holdings acquist\u00f2 i concessionari di taxi di Londra Mann &amp; Overton e la storica carrozzeria Carbodies. La nuova societ\u00e0 LTI sostitu\u00ec il motore diesel Land Rover da 2286 cc con la nuova versione da 2495 cc e il nuovo modello venne chiamato FX4S. Ci furono molti aggiornamenti estetici sia esterni che interni dove debuttarono nuovi interruttori a bilanciere sostituirono i vecchi interruttori a levetta sul cruscotto, i tergicristalli erano controllati da uno stelo sul piantone dello sterzo e fu rinforzata le portiere con nuove barre nel telaio, vennero inoltre montati nuovi paraurti in acciaio laminato nero. Di base per\u00f2 si trattava solo di un pesante aggiornamento in quanto la Carbodies stava sviluppando un sostituto per FX4, con il codice progettuale CR6, motivo per cui \u00e8 stato introdotto l\u2019FX4S. \nTuttavia, il progetto CR6, ritenuto troppo costoso fu abbandonato nel 1985 e la Manganese Bronze decise di continuare a produrre l\u2019FX4S fino a quando non potesse finanziare un nuovo taxi.\nFX4S-Plus.\nLa FX4S fu sostituita nel 1987 dalla FX4S-Plus che aveva un abitacolo posteriore ridisegnato con un nuovo divano a tre posti (era in grafo di trasportare cinque passeggeri) e vennero montati nuovi il rivestimenti in grigio. \u00c8 stato inoltre installato un nuovo cruscotto stampato in plastica grigia. \nFX4W.\nIl Dipartimento dei trasporti inglese propose che i taxi dovevano garantire l\u2019accesso anche a passeggeri con sedie a rotelle e nel 1986 debutta l\u2019FX4W convertito per soddisfare questa normativa. La porta del passeggero sul lato destro divenne apribile a 180 gradi con il divano reclinabile in avanti e possibilit\u00e0 di ancorare la sedia a rotelle rivolta all'indietro.\nFairway.\nNel febbraio 1989 fu introdotto l\u2019LTI Fairway abbandonando definitivamente la denominazione FX4. Il nuovo Fairway era equipaggiato con il motore diesel quattro cilindri turbo Nissan TD27 da 2.664 cc erogante 86 cavalli che equipaggiata i fuoristrada e i veicoli commerciali del costruttore giapponese. Oltre al motore Nissan forn\u00ec anche il cambio manuale a cinque rapporti e il cambio automatico 4N71B a quattro rapporti. Di conseguenza divenne il taxi della serie FX4 pi\u00f9 veloce e affidabile che pot\u00e9 essere esportato anche fuori dal regno Unito; ci\u00f2 permise di risollevare sia le vendite che la produzione. La porta con accessibilit\u00e0 per le sedie a rotelle era di serie su tutte le versioni.\nFairway Driver.\nLa LTI, nell\u2019ambito di un nuovo programma per lo sviluppo di un modello sostitutivo, inizi\u00f2 a lavorare a delle modifiche del Fairway in modo da poterle poi successivamente estendere anche all\u2019erede. Alla AP Lockheed venne incaricato di progettare e sviluppare i freni a disco anteriori mentre alla GKN venne affidato il compito di progettare un nuovo sistema di sospensione per consentire l'installazione di freni a disco, pur mantenendo il raggio di sterzata obbligatorio di 7,6 m. Queste modifiche sono state montate sul rinnovato LTI Fairway Driver, che \u00e8 stato introdotto nel febbraio 1992. \nL'ultimo Fairway Driver \u00e8 stato costruito il 1 \u00b0 ottobre 1997 e per l\u2019occasione \u00e8 stato targato R1 PFX (il cui significato \u00e8 RIP FX ovvero \u201cRiposa In Pace FX\u201d, in quanto si tratta dell\u2019ultimo taxi della stirpe FX). L\u2019esemplare \u00e8 esposto al National Motor Museum di Beaulieu."}
{"id": "8455440", "revid": "486946", "url": "https://it.wikipedia.org/wiki?curid=8455440", "title": "Una gita da sballo", "text": ""}
{"id": "8455446", "revid": "1305887", "url": "https://it.wikipedia.org/wiki?curid=8455446", "title": "Un piedipiatti a Beverly Hills II", "text": ""}
{"id": "8455448", "revid": "1305887", "url": "https://it.wikipedia.org/wiki?curid=8455448", "title": "Un piedipiatti a Beverly Hills III", "text": ""}
{"id": "8455449", "revid": "1305887", "url": "https://it.wikipedia.org/wiki?curid=8455449", "title": "Un piedipiatti a Beverly Hills 3", "text": ""}
{"id": "8455450", "revid": "112858811", "url": "https://it.wikipedia.org/wiki?curid=8455450", "title": "LTI Fairway", "text": ""}
{"id": "8455451", "revid": "838137", "url": "https://it.wikipedia.org/wiki?curid=8455451", "title": "Anne Sander", "text": "Iscritta a I Repubblicani, \u00e8 europarlamentare dal 2014 e questore del Parlamento europeo dal 2019.\nCarriera.\nNel 2014 si candida alle elezioni europee venendo eletta al Parlamento europeo.\nDopo la rielezione nel 2019 viene eletta primo questore del Parlamento europeo con 407 voti entrando cos\u00ec nell'Ufficio di presidenza del Parlamento presieduto da David Sassoli.\nHa sostenuto Bruno Le Maire alle primarie presidenziali de I Repubblicani nel 2016 e Laurent Wauquiez come leader del partito nel 2017."}
{"id": "8455454", "revid": "1305887", "url": "https://it.wikipedia.org/wiki?curid=8455454", "title": "Axel F.", "text": ""}
{"id": "8455461", "revid": "715366", "url": "https://it.wikipedia.org/wiki?curid=8455461", "title": "No\u010d' pered Ro\u017edestvom (film 1951)", "text": ""}
{"id": "8455463", "revid": "287204", "url": "https://it.wikipedia.org/wiki?curid=8455463", "title": "Ryan Cox", "text": "\u00c8 morto il 1\u00ba agosto 2007 a Johannesburg, tre settimane dopo un intervento chirurgico subito in Francia per problemi vascolari cronici alla gamba sinistra, a causa della rottura dell'arteria nello stesso arto."}
{"id": "8455477", "revid": "729019", "url": "https://it.wikipedia.org/wiki?curid=8455477", "title": "James Faiva", "text": "Biografia.\nFaiva nasce ad Auckland, in Nuova Zelanda, nel sobborgo di \u014ct\u0101huhu da genitori con origini tongane.\nNella stagione 2015-16 si trova in Irlanda allo Skerries RFC, club militante nelle divisioni minori del rugby irlandese.\nNegli anni successivi approda in Australia, disputando la Shute Shield 2017 e 2018 rispettivamente sponda Penrith e .\nDopo una breve parentesi al Papatoetoe Rugby Football Club di Auckland, viene ingaggiato per la stagione 2018-19 dal club spagnolo con il quale arriva a disputare la finale della Divisi\u00f3n de Honor.\nNel novembre 2019 firma un contratto che lo legher\u00e0 al per la restante parte della stagione sportiva.\nCarriera internazionale.\nNel 2017 viene selezionato nella rappresentativa con la quale disputa World Rugby Americas Pacific Challenge e World Rugby Pacific Challenge, cos\u00ec come nel 2018.\nNel luglio 2019, viene convocato con la Nazionale tongana per prendere parte alla World Rugby Pacific Nations Cup, esordendo a livello internazionale il 22 luglio ad Apia contro le .\nDurante i successivi \"test match\" estivi che precedono la Coppa del Mondo, gioca contro e , venendo cos\u00ec selezionato nella lista dei 31 giocatori partenti per la Coppa del Mondo 2019 in Giappone.\nAl mondiale gioca tutti e quattro i match della fase a gironi contro: , , e , vincendo la partita contro quest'ultimi."}
{"id": "8455495", "revid": "287204", "url": "https://it.wikipedia.org/wiki?curid=8455495", "title": "Rock &amp; Roll (Ruth Brown)", "text": "Rock &amp; Roll (in alcune discografie il titolo dell'album \u00e8 riportato solo come \"Ruth Brown\") \u00e8 il primo album della cantante statunitense di rhythm and blues Ruth Brown, pubblicato dalla casa discografica Atlantic Records nel luglio del 1957.\nMusicisti.\nLucky Lips\nAs Long As I'm Moving\nWild Wild Young Men\nDaddy Daddy\nMambo Baby\nTeardrops from My Eyes\nHello Little Boy\nMama He Treats Your Daughter Mean\n5-10-15 Hours\nIt's Love Baby\nSentimental Journey\nOld Man River / Oh What a Dream\nSo Long"}
{"id": "8455506", "revid": "1833487", "url": "https://it.wikipedia.org/wiki?curid=8455506", "title": "Clan D'Agostino-Panella", "text": "Il clan D'Agostino-Panella \u00e8 una associazione camorristica, operante nel territorio della citt\u00e0 di Salerno.\nStoria.\nIl clan \u00e8 stato fondato da Amedeo Panella negli anni 1980. Il sodalizio divenne presto dominante nella citt\u00e0 di Salerno, dedicato principalmente al traffico di droga, estorsione, gioco d'azzardo e edilizia. Giuseppe D'Agostino, allora affiliato al clan, divenne presto una figura di spicco all'interno dell'organizzazione.\nNella seconda met\u00e0 degli anni '90, i D'Agostino-Panella entrano in una violenta faida contro il clan guidato da Lucio Grimaldi, soprannominato O' Vampiro, portando a numerosi agguati e omicidi nel corso degli anni. Tra le vittime pi\u00f9 importanti della faida ci sono Berardino Grimaldi, fratello di O'Vampiro e Lucio Esposito, un altro suo parente.\nNella notte tra 3 e 4 aprile del 1998, Amedeo Panella fu arrestato dagli uomini della DDA di Salerno. Secondo gli inquirenti, Panella \u00e8 stato uno dei pi\u00f9 pericolosi malviventi che la storia di Salerno abbia mai conosciuto. \u00c8 stato per decenni il capo indiscusso della \u201ccamorra salernitana\u201d.\nDopo l'arresto di Panella, e di numerosi affiliati al clan nel 1998, la fazione Panella non si riprese pi\u00f9 e il clan inizi\u00f2 ad essere interamente comandato dalla fazione D'Agostino, infatti, il capo del clan, Giuseppe D'Agostino, \u00e8 indicato dalla Direzione Investigativa Antimafia, come il capo della camorra salernitana, pur essendo in regime di 41 bis.\nFazione Capri\nLa Fazione \u00e8 stata capeggiata fino alla sua morte giunta in carcere nel 2006 da Pierpaolo Capri. Capri prese parte sotto il comando di Amedeo Panella, alla guerra contro Lucio Grimaldi. Nel 1983, in seguito agli ordini di Panella, Capri, insieme ad Angelo Ubbidiente, uccise, per dare un segnale alla Nuova Famiglia, lo spacciatore Carmine Apicella e la compagna di quest'ultimo, Elena Ferrigno, persona estranea ai fatti e, dunque, vittima innocente. Questo duplice omicidio \u00e8 rimasto, ai pi\u00f9, sconosciuto come molti altri poich\u00e9 avvenuti nell'ambito della camorra salernitana, mai stata alla ribalta tramite libri o fiction. \nUn altro innocente ucciso da Pierpaolo Capri fu Leandro Iuri, un giovane garzone di pizzeria, nel 2005 a Fratte. Capri si era reso latitante e durante la sua fuga lo ha investito a tutta velocit\u00e0.\nLa latitanza di Capri dur\u00f2 circa un mese e mezzo, la Dia lo cattur\u00f2 a casa di un amico a Battipaglia.\nQuesta fazione del clan oggi non esiste pi\u00f9 poich\u00e9 Pierpaolo Capri ed i suoi figli sono tutti deceduti.\nAnni 2006-2009\nll momentaneo sbandamento del clan, dovuto a eccellenti blitz, ha lasciato il campo a tentativi di affermazione nel panorama criminale cittadino da parte di altri gruppi, composti da giovani pregiudicati, dediti principalmente ad attivit\u00e0 estorsive, rapine e spaccio di stupefacenti, come \u00e8 avvenuto per il gruppo dei cosiddetti ragazzi di Pastena e di \u201cVia Irno\u201d.\nSecondo la relazione 2009 di Legambiente sull'ecomafia per quanto riguarda le aziende salernitane, grazie al legame con i La Torre, i D'Agostino-Panella si erano infiltrate anche nel comune di Mondragone, su questioni relative al traffico di rifiuti."}
{"id": "8455508", "revid": "2014155", "url": "https://it.wikipedia.org/wiki?curid=8455508", "title": "Rinaldo di J\u00fclich-Geldern", "text": "Origine.\nRinaldo, secondo il \"Rerum Belgicarum Annales Chronici Et Historici\", era il figlio secondogenito del Duca di J\u00fclich, Guglielmo II e della duchessa di Gheldria e Contessa di Zutphen, Maria di Gheldria, che, secondo il \"Kronijk van Arent toe Bocop\", era la figlia quartogenita del Duca di Gheldria e conte di Zutphen, Rinaldo II e della sua prima moglie, Sophia Berthout, erede della signoria di Malines, figlia del signore di Malines, Fiorenzo Berthout e di Matilde di Marck, e nipote del vescovo di Utrecht (1296-1301), Guglielmo Berthout.\n&lt;br&gt;Guglielmo II di J\u00fclich, secondo il documento n\u00b0 306 del \"Urkundenbuch f\u00fcr die Geschichte des Niederrheins, Volume 3\", era il figlio secondogenito del Duca di J\u00fclich, Guglielmo I e della moglie, Giovanna di Hainaut, figlia del Conte di Hainaut e conte d'Olanda e di Zelanda, Guglielmo e di Giovanna di Valois, la figlia terzogenita di Carlo di Valois e di Margherita d'Angi\u00f2, e come ci ricorda la \"Chronologia Johannes de Beke\", era sorella del futuro re di Francia (1328) Filippo VI.\nBiografia.\nSuo zio, il duca di Gheldria e Conte di Zutphen, Edoardo mor\u00ec il 24 agosto 1371, combattendo al fianco di suo padre, Guglielmo II, contro Venceslao I di Lussemburgo, che aveva attaccato il ducato di J\u00fclich, ma fu sonoramente sconfitto a Baesweiler, dove perse parte del suo esercito e parecchi nobili persero la vita e Venceslao stesso fu fatto prigioniero. Allora, l'altro zio, Rinaldo III, che era stato imprigionato da Edoardo, fu liberato e fu riconosciuto nuovamente duca di Gheldria.&lt;br&gt;Rinaldo III resse il ducato per poco pi\u00f9 di tre mesi, mor\u00ec il 4 dicembre di quello stesso anno. Siccome, n\u00e9 Rinaldo, n\u00e9 Edoardo avevano lasciato eredi, il ducato and\u00f2 alle sorellastre; siccome la primogenite, Margherita, era morta a Rinaldo succedette la secondogenita, Matilde, zia di Guglielmo, che fu contestata dalla sorella, sua madre, Maria; la contestazione port\u00f2 alla Prima guerra di successione gheldriana; infatti i suoi genitori, Guglielmo e Maria, con l'appoggio di una parte della popolazione, pretendevano il ducato a nome di suo fratello, Guglielmo, che allora aveva circa 7 anni; le due fazioni, degli Hekers, che sosteneva sua zia, Matilde, e dei Bronchoerit, che sosteneva sua madre, Maria, si scontrarono in armi e la guerra dur\u00f2 circa otto anni, e sua madre, con l'appoggio del Re di Boemia ed Imperatore del Sacro Romano Impero Carlo IV, ebbe la meglio, e, nel 1379, dopo un'ultima sconfitta, sua zia, Matilde ed il marito, Giovanni II di Blois-Ch\u00e2tillon, Conte di Blois di Dunois e di Soissons e Signore d'Avesnes, rinunciano definitivamente al ducato di Gheldria.\nSua madre, Maria, divenuta duchessa di Gheldria, nel 1380, cedette il ducato a Guglielmo I, ormai maggiorenne, che era gi\u00e0 stato riconosciuto duca dall'Imperatori del Sacro Romano Impero, Carlo IV di Lussemburgo.\nNel 1393, alla morte di suo padre, Guglielmo II, suo fratello, Guglielmo gli succedette, nel Ducato di J\u00fclich, come Guglielmo III.\nSuo fratello, Guglielmo, mor\u00ec nel 1402, senza eredi legittimi, per cui Rinaldo gli succedette, come ci viene confermato dalla \"Chronique normande de Pierre Cochon\". \nRinaldo, nel 1406 si alle\u00f2 con suo cognato, Giovanni, il signore di Arkel; si alle\u00f2 anche con Guglielmo II di Baviera-Straubing, anche Conte d'Olanda e Hainaut per impedire al successore di Antonio di Borgogna nel Ducato di Brabante, che fall\u00ec e port\u00f2 alla rottura dell'alleanza; dopo una tregua, nel 1411, si riapr\u00ec il contenzioso con Guglielmo II di Baviera-Straubing, e, nel 1413, si rappacificarono. \nRinaldo mor\u00ec nel 1423 e fu tumulato nel monastero di Monnikenhuizen, nei pressi di Arnhem.&lt;br&gt;Dopo la sua morte senza eredi legittimi, nel Ducato di J\u00fclich, gli succedette un membro della famiglia J\u00fclich Adolfo (figlio di Guglielmo II di Berg, figlio di Gerardo di Berg, fratello di Guglielmo II di J\u00fclich), mentre, nel Ducato di Gheldria, gli succedette Arnoldo di Egmond, nipote della figlia di Guglielmo II di J\u00fclich e di Maria di Gheldria, Giovanna, e del di lei marito, Giovanni signore di Arkel; la loro figlia, Maria di Arkel, ed il marito, Giovanni II di Egmond, erano i genitori di Arnoldo.\nMatrimonio e discendenza.\nSecondo la \"Chronique normande de Pierre Cochon\", Rinaldo aveva sposato Maria d\u2019Harcourt che, secondo la \"Histoire g\u00e9n\u00e9alogique de la maison de Harcourt. Tome 3\", era figlia del conte d'Harcourt e di Aumale, visconte di Saint-Sauveur e di Ch\u00e2tellerault, Signore d'Elbeuf, di Lillebonne, di Brionne, d'Aarschot e di La Saussaye, Giovanni VI d'Harcourt e di Caterina di Borbone; Maria dopo essere rimasta vedova, si spos\u00f2, in seconde nozze, nel 1426 (dispensa papale rilasciata l'8 novembre 1426), con l'erede dei ducati di J\u00fclich e di Berg, Roberto di Berg, figlio di Adolfo, Duca di J\u00fclich-Berg. Maria mor\u00ec dopo il 1427.&lt;br&gt;Rinaldo da Maria non ebbe figli.\nRinaldo da una o pi\u00f9 amanti di cui non si conoscono n\u00e9 i nomi n\u00e9 gli ascendenti, ebbe 4 figli illegittimi."}
{"id": "8455520", "revid": "1452073", "url": "https://it.wikipedia.org/wiki?curid=8455520", "title": "Maestro dell'antifonale Q di San Giorgio Maggiore", "text": "Biografia.\nIl suo nome deriva da un libro di cori decorato per i monaci benedettini di San Giorgio Maggiore a Venezia. Stilisticamente, sembra fosse a conoscenza del lavoro del Pisanello. Le sue miniature sono altamente naturalistiche, sebbene dipinte con vincoli formali e decorativi. "}
{"id": "8455522", "revid": "1185701", "url": "https://it.wikipedia.org/wiki?curid=8455522", "title": "Vuelta a Espa\u00f1a 1974", "text": "La Vuelta a Espa\u00f1a 1974, ventinovesima edizione della corsa, si \u00e8 svolta in diciannove tappe, ottava, decima e ultima suddivise in due semitappe, precedute da un cronoprologo iniziale, dal 23 aprile al 12 maggio 1974, per un percorso totale di 2987\u00a0km. La vittoria fu appannaggio dello spagnolo Jos\u00e9 Manuel Fuente, che complet\u00f2 il percorso in 86h48'18\", precedendo il portoghese Joaquim Agostinho e il connazionale Miguel Mar\u00eda Lasa."}
{"id": "8455526", "revid": "6923", "url": "https://it.wikipedia.org/wiki?curid=8455526", "title": "The Lay of Leithian", "text": "Il Lai di Leithian (in lingua originale \"The Lay of Leithian\") \u00e8 un poema incompiuto scritto da J. R. R. Tolkien che narra la storia d'amore tra Beren, uomo mortale della stirpe di Beor, e la principessa del Doriath L\u00fathien, figlia immortale dell'Elfo Thingol e della Maia Melian. Composto da 4200 versi in pentametri giambici e scritto in distici, fu pubblicato postumo. Un precedente del poema \u00e8 la storia di \"Culhwch e Olwen\" contenuta nel \"Libro rosso di Hergest\" e nel \"Libro bianco di Rhydderch\", manoscritti mitologici gallesi.\nTitolo.\n\"Leithian\" appartiene ad uno dei linguaggi elfici, deriva dal termine \"leithia\" (\"rilascio\", \"liberazione\") ed ha una certa somiglianza con il nome inizialmente usato nel \"legendarium\" tolkieniano per indicare l'Inghilterra, \"Leithien\".\nL'autore tradusse il titolo come \"Liberazione dal servaggio\" (in lingua originale \"Release from bondage\"), senza tuttavia spiegare quale fosse il servaggio in questione. Ci\u00f2 ha dato adito nel tempo a diverse possibili interpretazioni.\nLa spiegazione pi\u00f9 probabile del titolo deriva dal passo cruciale del testo in cui Beren riesce a liberare dalla corona di Morgoth uno dei Silmaril, magiche gemme create dall'elfo F\u00ebanor:\nLa riconquista del Silmaril \u00e8 anche un episodio fondamentale per la trama del Silmarillion. La gemma infatti, pur creando ulteriori dissidi all'interno del popolo elfico a causa del Giuramento di F\u00ebanor, infonde speranza nei cuori delle popolazioni della Terra di Mezzo per la prima volta dalla Dagor Bragollach (la Battaglia della Fiamma Improvvisa) ed \u00e8 infine portata in cielo da E\u00e4rendil come segno di salvezza imminente.\nSecondo questa ricostruzione il titolo costituirebbe dunque un tentativo di sottolineare la centralit\u00e0 della storia di Beren e L\u00fathien tra gli avvenimenti della prima era: nonostante numerose siano le battaglie combattute da elfi e uomini contro l'Oscuro nemico del mondo, l'unica forza in grado di superare ogni ostacolo e recuperare un Silmaril \u00e8 quella dell'amore.\nStando ad un'altra interpretazione sarebbe invece L\u00fathien l'oggetto della liberazione. Nonostante la propria origine elfica la renda immortale, ne \"Il Silmarillion\" \u00e8 scritto che la figlia di Melian fu l'unica tra gli Eldar a morire e lasciare il Mondo per raggiungere l'amato: Beren, essendo uomo, \u00e8 soggetto alla morte. La mortalit\u00e0 \u00e8 il Dono degli Uomini, dato loro da Il\u00favatar, e la loro condizione mortale \u00e8 esplicitata da Re Elessar prima del trapasso: \"Non siamo vincolati per sempre a ci\u00f2 che si trova entro i confini del mondo, e al di l\u00e0 di essi vi \u00e8 ben pi\u00f9 dei ricordi\".\nIn ogni caso, quello della liberazione \u00e8 un tema ricorrente all'interno del Lai: L\u00fathien scappa dal Doriath e successivamente riesce a fuggire dal Nargothrond grazie al cane Huan; Beren \u00e8 liberato dall'amata dall'isola di Gaurhoth. In tutti questi casi, il fattore determinante \u00e8 l'amore: quello di L\u00fathien la spinge a scappare dal confinamento impostole dal padre per trovare Beren e successivamente a liberarlo dalla prigione di Th\u00fb; quello di Huan per la ragazza lo spinge a rivoltarsi contro il proprio padrone Celegorm per liberarla.\nTrama.\nCon la Battaglia della Fiamma Improvvisa gli uomini sono dispersi e scacciati dalle loro terre settentrionali. Barahir, uomo della stirpe di Beor, \u00e8 costretto alla fuga con il figlio Beren e pochi fidi compagni ed inizia una lotta clandestina in quelle che una volta erano le sue terre, finch\u00e9 Morgoth non spinge con l'inganno uno dei suoi uomini al tradimento. La posizione dell'accampamento di Barahir \u00e8 scoperto ed egli \u00e8 ucciso assieme a tutti i propri compagni. L'unico a salvarsi \u00e8 Beren, il quale era impegnato in una battuta di caccia al momento dell'agguato. Venuto a conoscenza dal fantasma del traditore Gorlim della morte del padre la sua anima si riempie d'angoscia e vorrebbe cessare di vivere, ma la sua audacia e le sue abilit\u00e0 nel combattimento lo spingono a compiere imprese solitarie contro gli emissari dell'Oscuro Signore.\nDopo qualche tempo tuttavia la superiorit\u00e0 numerica schiacciante dei nemici lo costringe alla fuga nei vicini boschi del Doriath. Qui un giorno vede danzare sui verdi prati la bella L\u00fathien e se ne innamora, venendo ricambiato nonostante l'iniziale esitazione della giovane. Ad opporsi all'amore dei due \u00e8 il padre di lei, Re Thingol, il quale non \u00e8 disposto a dare la propria figlia in sposa ad un uomo. Le insistenze di Beren e l'intercessione della Regina Melian, Maia con il dono della preveggenza, spingono tuttavia il re del Doriath a porre una tragica condizione: Beren avr\u00e0 la mano di L\u00fathien solo in cambio di uno dei Silmaril, gemme magiche create in Aman da F\u00ebanor ora possedute da Morgoth stesso ed incastonate nella sua corona di ferro. L'amore di Beren lo spinge ad accettare ed a mettersi in cammino per Angband, la fortezza del Nemico, mentre L\u00fathien \u00e8 imprigionata dal padre per non poter seguire l'amato. La ragazza riesce per\u00f2 a fuggire dal Doriath tessendo un mantello fatto dei propri capelli ed imbevuto di magia, con grandi poteri soporiferi.\nNel mentre, in disperato bisogno di aiuto, Beren raggiunge il Nargothrond per chiedere aiuto al Re Finrod in nome di un antico giuramento: poich\u00e9 durante la Dagor Bragollach gli uomini di Barahir si erano disposti a sua difesa permettendogli la fuga nelle sue segrete aule, Finrod aveva promesso al padre di Beren aiuto in caso di bisogno. Assieme al re del Nargothrond ed a dieci tra gli elfi a lui pi\u00f9 fedeli Beren parte alla volta di Angband, ma i viaggiatori travestiti da orchi vengono avvistati in prossimit\u00e0 di Tol-in-Gaurhoth dal pi\u00f9 potente servo di Morgoth, Th\u00fb. Questi, dopo averli condotti al proprio cospetto, smaschera i finti orchi al termine di un duello di magia con Finrod ed incatena la compagnia. Segregati nella prigione della torre costruita in tempi remoti dallo stesso Finrod e nota agli eldar come Minas Tirith, ai dodici compagni viene intimato di rivelare l'ubicazione del segreto regno di Nargothrond pena la morte ogni giorno di uno di loro. Dopo undici giorni di prigionia Beren, unico superstite della compagnia, \u00e8 liberato da L\u00fathien grazie all'aiuto di Huan, cane di Valinor donato in tempi remoti da Orom\u00eb a Celegorm. Questi, vedendo che la fanciulla fuggitiva era stata catturata dal padrone, aveva deciso di aiutarla a scappare e di seguirla. Th\u00fb cerca di impedire loro la fuga ma \u00e8 sconfitto da Huan e deve ritirarsi, cos\u00ec i tre si dirigono verso il regno di Morgoth.\nGiunti nel cuore delle terre del Nemico i due amanti si travestono da orride creature (lupo lui, pipistrello lei) grazie alla magia di L\u00fathien e lasciano indietro il segugio. Una volta arrivati alle porte di Angband Beren e L\u00fathien incontrano Carcharoth, un lupo allevato da Morgoth e divenuto la pi\u00f9 grande e terribile belva mai esistita. Il tremendo guardiano sta per riconoscere il tranello grazie al proprio fiuto quando L\u00fathien si spoglia del travestimento e si lancia in avanti, sfiorandogli gli occhi con il proprio manto e facendolo cadere addormentato. Beren, ancora sotto le spoglie del lupo Draugluin, porta L\u00fathien al cospetto di Morgoth. Dopo un breve scambio di battute la ragazza si offre di danzare per il Vala e, mentre danza, intona un canto soporifero di tale profondit\u00e0 da addormentare sia il nemico sia i numerosi Balrog ed orchi presenti nella sala del trono. Sfruttando il momento propizio, Beren si toglie il travestimento e con un coltello taglia via un Silmaril dalla corona di ferro di Morgoth e successivamente cerca di prenderne un secondo. Tuttavia il fato dei due Silmarils restanti non \u00e8 di lasciare Angband ed il coltello si spezza. Una delle schegge taglia la fronte di Morgoth, il quale nel sonno lancia un gemito che risveglia Carcharoth. I due scappano dalla sala del trono, ma all'uscita di Angband trovano ad aspettarli il feroce lupo guardiano e Beren lo affronta. Nello scontro, Carcharoth stacca all'uomo la mano che tiene il Silmaril con un morso.\nIl poema si interrompe nel punto in cui Carcharoth mangia il Silmaril e non presenta dunque la conclusione presente nelle altre versioni della storia: Carcharoth impazzisce dal dolore perch\u00e9 il Silmaril arde al contatto con la sua carne empia; Beren e L\u00fathien sono salvati (in modo differente a seconda della versione) e ritornano nel Doriath; Carcharoth nella sua pazzia semina terrore e distruzione nelle terre settentrionali fino ad arrivare al Doriath; Thingol organizza una battuta di caccia per fermare il lupo, cui partecipa anche Beren; la compagnia si scontra con Carcharoth e riesce ad ucciderlo, ma nel tentativo muoiono sia il cane Huan che Beren; L\u00fathien ben presto muore di dolore (un elfo pu\u00f2 morire solo in combattimento o per lo struggimento) e raggiunge le beate aule di Mandos, dove con la propria bellezza ed i propri sentimenti riesce a convincere il Vala a ricongiungerla all'amato; i due sono liberi di ritornare alla vita, con una condizione: saranno entrambi soggetti ad una seconda morte dalla quale sar\u00e0 per loro impossibile tornare.\nData di composizione.\nTolkien lavor\u00f2 a \"Il Lai di Leithian\" dall'estate del 1925 al settembre 1931, quando ne abbandon\u00f2 la stesura arrivato a 13 dei 17 canti previsti. Negli anni finali oper\u00f2 inoltre alcuni miglioramenti ad alcune parti gi\u00e0 scritte, parzialmente su suggerimento dell'amico C. S. Lewis che aveva letto il poema nel 1929. Negli anni '50, dopo la pubblicazione de \"Il Signore degli Anelli\", Tolkien riprese a lavorare sul poema. Ne riscrisse alcuni punti, in particolare il secondo canto che fu allungato e diviso in due parti. Ciononostante non esiste una versione completa o definitiva de \"Il Lai di Leithian\".\nPubblicazione.\nNel 1937 Tolkien mand\u00f2 una copia del poema incompiuto assieme ad una versione in prosa della conclusione alla propria casa editrice Allen &amp; Unwin, che aveva chiesto ulteriore materiale sul mondo da lui inventato da pubblicare dopo il successo de \"Lo Hobbit\". Siccome non aveva aggiunto ulteriori informazioni il lettore cui era stato consegnato il tutto pens\u00f2 che l'opera fosse un tentativo di mettere in versi la parte in prosa, ritenendo quest'ultima una leggenda celtica. Pur lodando la conclusione in prosa critic\u00f2 il poema e non diede il via libera alla sua pubblicazione. Il poema fu infine pubblicato postumo nel 1985 in \"The Lays of Beleriand\", terzo volume del \"The History of Middle Earth\". Lo sviluppo delle varie versioni del poema \u00e8 qui trattato in dettaglio da Christopher, figlio dello scrittore."}
{"id": "8455527", "revid": "306856", "url": "https://it.wikipedia.org/wiki?curid=8455527", "title": "Albert Memmi", "text": "Biografia.\nAlbert Memmi \u00e8 nato a Tunisi, nella Tunisia francese, da Marguerite Sarfati, ebrea tunisina, e da Fran\u00e7ois Memmi, di origini ebree italiane, crescendo nella duplice identit\u00e0 francofona e giudeo-araba ed identificandosi come berbero. Durante l'occupazione nazista della Tunisia, Memmi fu imprigionato in un campo di lavoro dal quale in seguito fugg\u00ec.\nMemmi \u00e8 stato educato nelle scuole elementari francesi, continuando la sua educazione al Liceo Carnot di Tunisi, all'Universit\u00e0 di Algeri, dove ha studiato filosofia, e infine alla Sorbona a Parigi. Albert Memmi \u00e8 cresciuto nel crocevia di tre culture e ha basato le sue opere sulla difficolt\u00e0 di trovare un equilibrio tra l'identit\u00e0 con l'Oriente e con l'Occidente.\nParallelamente alla sua carriera letteraria, ha intrapreso la carriera di insegnante, prima al Liceo Carnot di Tunisi (nel 1953) e poi in Francia (dove \u00e8 rimasto dopo l'indipendenza del suo paese d'origine) presso l'\u00c9cole pratique des hautes \u00e9tudes, presso l'\u00c9cole des hautes \u00e9tudes commerciales a Parigi e all'Universit\u00e0 di Nanterre (nel 1970).\nSebbene sostenesse il movimento per l'indipendenza per la Tunisia, non fu in grado di integrarsi nel nuovo stato, a causa della sua identit\u00e0 francofona ed ebraica."}
{"id": "8455529", "revid": "1543377", "url": "https://it.wikipedia.org/wiki?curid=8455529", "title": "Bowery Boys", "text": "I Bowery Boys erano un'organizzazione criminale newyorkese, nativista, anticattolica e anti-irlandese con sede nella Bowery, quartiere di Manhattan; l'organizzazione \u00e8 stata attiva attorno alla met\u00e0 del XIX secolo.\nGli avversari principali dei Bowery Boys erano gli immigrati del quartiere irlandese di Five Points, molto pi\u00f9 poveri rispetto alla gente proveniente dalla Bowery, classe lavoratrice benestante. La zona era talmente degradata da venir considerata uno dei peggiori bassifondi americani del tempo.\nI Bowery Boys hanno combattuto contro molteplici gruppi provenienti dai Five Points, uno dei quali era la gang dei Dead Rabbits, con cui hanno avuto rapporti ostili per decenni.\nGli adepti della gang cercavano di mantenere uno stile di vita conforme alla legge, nonostante l'organizzazione avesse la fama di essere una delle gang newyorkesi pi\u00f9 malfamate dell'epoca.\nQuesto dato anche dal fatto che gran parte dei membri erano vigili del fuoco volontari affiliati alla Haward Engine Company #34.\nCi\u00f2 era favorevole all'organizzazione criminale in quanto queste compagnie organizzavano dei club di tiro anche ad un livello paramilitare. Motivo per cui i seguaci dell'organizzazione criminale riuscivano a mantenere un'organizzazione interna fondata sulla disciplina.\nInoltre gli adepti venivano finanziati e forniti di equipaggiamento essenziale per la salvaguardia della citt\u00e0.\nIn quanto i compensi monetari venivano emanati in base al numero di incendi che venivano estinti, i Bowery boys erano soliti scontrarsi con altre compagnie di pompieri per decidere chi avrebbe gestito il divampare delle fiamme .\nL'uniforme dei Bowery Boys omaggiava la loro origine da vigili del fuoco portandoli generalmente a indossare un Cappello a cilindro, una camicia rossa, pantaloni neri e infine degli stivali.\nStoria.\nPeter Adams scrive:\nMichael \"Mike\" Walsh.\nMichael Walsh port\u00f2 i Bowery Boys, a lui affiliati, a combattere e insorgere contro i problemi della nuova classe lavorativa causati dall'industrializzazione.\nColoro che seguirono Walsh facevano parte di un sottogruppo dei Bowery Boys chiamato Spartan Association, formato da operai e lavoratori non qualificati, conosciuto per\u00f2 per la loro politicizzazione.\nDopo essere diventato quindi il leader dei Bowery boys apr\u00ec il \"Subterranean\" nel 1843, un giornale settimanale che lo porter\u00e0 in galera in seguito alla pubblicazione di articoli diffamatori.\nTre anni dopo, mentre era ancora in prigione, venne nuovamente giudicato colpevole per altri articoli diffamatori presenti sul suo giornale e fu condannato ad ulteriori sei mesi di reclusione sull'isola di Blackwell.\nI Bowery Boys non accettarono il verdetto e, con l'utilizzo della forza, fecero scarcerare Walsh a met\u00e0 della sua sentenza per paura che sarebbero proseguite le insurrezioni e le violenze nelle strade.\nIl Subterranean dichiar\u00f2 che questo era un affronto al \"Vincitore dei diritti dei poveri\" riferendosi a Walsh.\nWalsh quindi divenne la figura politica che rappresent\u00f2 i Bowery Boys arrivando ad essere eletto il 4 marzo 1853 come democratico al 33\u00ba congresso degli Stati Uniti.\nVenne quindi eletto alla Tammany Hall acquisendo potere e il supporto del poeta Walt Whitman .\nWilliam \"il macellaio\" Poole.\nColoro che non erano pompieri volontari erano solamente meccanici, persone specializzate in un solo lavoro e macellai.\nTra questi ultimi vi era William Poole, il secondo leader dei Bowery Boys, chiamato anche \"Bill il macellaio\".\nPoole ottenne una significante importanza quando Walsh dovette spostarsi a Washington dopo la sua elezione.\nWilliam Poole era gi\u00e0 conosciuto per essere uno dei pi\u00f9 malfamati gangster d'America. I suoi sentimenti xenofobi e anticattolici lo resero anche una persona molto impulsiva e aggressiva, che avrebbe preso una qualsiasi occasione per iniziare un combattimento.\nEra alto circa 1.80 cm, pesava 90 kg ed era un noto pugile, fattori per cui era enormemente avvantaggiato nelle zuffe in cui si ritrovava dentro ogni giorno.\nIl macellaio indirizz\u00f2 il risentimento dei Bowery Boys e della classe povera newyorkese contro l'insensibilit\u00e0 della citt\u00e0 nei loro confronti, attaccando nel 1855 le mense dei poveri protette dalla polizia, rubando il cibo della mensa per donarlo ai bisognosi..\nWilliam Poole, dopo essersi alleato con l'ordine militare anticattolico degli americani uniti e reso i Bowery Boys un'organizzazione criminale anticattolica, morir\u00e0 l'8 marzo 1855 dopo che Lewis Baker, il 25 febbraio dello stesso anno, gli spar\u00f2 molteplici volte al petto. La rissa fu scaturita da Patrick \"Paudeen\" McLaughlin e James Turner, amici di John Morrissey, pugile e arcinemico di Poole contro cui si scontr\u00f2 molteplici volte, che lo aggredirono verbalmente allo Stanwix Hall di Broadway.\nLa fine dei Bowery Boys.\nDal 1855, data in cui fin\u00ec la carriera politica di Michael Walsh e in cui mor\u00ec William Poole, i Bowery Boys persero sempre pi\u00f9 importanza.\nWalsh venne battuto nuovamente sul fronte politico da John Kelly per pochissimi voti. Inoltre Kelly aveva in possesso informazioni che avrebbero potuto discreditare l'avversario, dal momento che Michael Walsh non era effettivamente un cittadino degli Stati Uniti, pertanto non potette ribattere. Nonostante l'accusa di John Kelly non fu mai provata, la ritirata di Walsh dalla politica fece intuire che egli sarebbe stato l'unico presente al congresso con questa distinzione.\nAnche se il leader dei Bowery boys era talvolta egoista e imprevedibile, egli port\u00f2 i Bowery Boys dallo stato di gang che combatteva per le strade a una fazione a capo del proletariato della Bowery.\nWalsh morir\u00e0 nella notte del giorno di san Patrizio del 1859 mentre tornava a casa dopo aver festeggiato. Fu ritrovato da un agente della polizia con la faccia rivolta verso l'asfalto e con una ferita alla testa, derubato del suo orologio e degli anelli.\nCon l'avvento della guerra civile la gang criminale inizi\u00f2 a diventare preda della sempre pi\u00f9 crescente e matura citt\u00e0 di New York che inizi\u00f2 a stabilire dipartimenti di polizia e istituire il corpo dei vigili del fuoco. Nel 1865 New York elimin\u00f2 definitivamente le compagnie di pompieri volontari, creando un'istituzione libera dalle gang e dalle manipolazioni politiche. Il tutto fu anche influenzato dall'accresciuta potenza del partito democratico e dal fatto che oramai la grande mela non era pi\u00f9 una citt\u00e0 ristretta alla sola Manhattan."}
{"id": "8455532", "revid": "729019", "url": "https://it.wikipedia.org/wiki?curid=8455532", "title": "Paul H\u00e4nni", "text": "Biografia.\nPartecip\u00f2 alle Olimpiadi di dove giunse quarto nella finale dei 200 metri, mentre nei 100 metri fu eliminato in semifinale. Stessa sorte gli occorse con la staffetta 4\u00d7100."}
{"id": "8455533", "revid": "6923", "url": "https://it.wikipedia.org/wiki?curid=8455533", "title": "Eremo di San Cassiano", "text": "L'Eremo di San Cassiano si trova a Lumignano, frazione di Longare, comune in provincia di Vicenza. L'eremo, inserito nella parete rocciosa est del monte della Croce di Lumignano, \u00e8 una costruzione che risale al XVII secolo, eretta inglobando i resti dell'antica chiesa di San Cassiano del VI-VII secolo che si trovava nell'odierna sala sul lato nord dell'edificio.\nDescrizione.\nInserito nella parete rocciosa est del monte della Croce di Lumignano, \u00e8 una costruzione che risale al XVII secolo, eretta inglobando i resti dell'antica chiesa di San Cassiano del VI-VII secolo che si trovava nell'odierna sala sul lato nord dell'edificio.\nL'antica chiesa era costruita in corrispondenza di un covolo che fungeva da abside, chiuso da murature, le cui parti inferiori sono stati messe in luce dallo scavo. Qui sono state scoperte tredici sepolture, scolpite nella roccia, dieci delle quali ancora visibili. Si distinguono fosse di forma rettangolare o trapezoidale, di forma ellittica e altre antropomorfe con un incavo dove era appoggiata la testa del defunto, databili ad un periodo compreso fra il V e il IX secolo. Sono state rinvenute anche delle iscrizioni incise su una lastra tombale, l'unica ritrovata in loco; altre sono scolpite direttamente sulla parete rocciosa da cui sono state ricavate le fosse.\nLa tradizione vuole che qui, nel XII secolo, abbia trovato rifugio per qualche tempo Adelaide di Borgogna, imperatrice dei Franchi e regina d'Italia, sfuggita alla prigionia impostale da Berengario, quando nel 1137 il re Lotario II, suo sposo, venne assassinato. Si narra anche che, finch\u00e9 visse, la regina riconoscente invi\u00f2 doni ai penitenti che qui si ritiravano a pregare.\nIl complesso divenne propriet\u00e0 privata della famiglia padovana dei Dottori dal XVII secolo fino alla fine del XVIII, quando pass\u00f2 a Nicol\u00f2 Leoni che nel 1825 lo cedette alla famiglia Da Schio, cui appartiene tuttora."}
{"id": "8455534", "revid": "33689", "url": "https://it.wikipedia.org/wiki?curid=8455534", "title": "Lista dei capi di Stato e di governo nel 1952", "text": ""}
{"id": "8455542", "revid": "599013", "url": "https://it.wikipedia.org/wiki?curid=8455542", "title": "Gerry Lightowler", "text": "Biografia.\nSposato con Sandra, lasciato il calcio giocato, divenne amministratore del Gomersal Cricket Club.\n\u00c9 morto per un tumore al cervello nel 2008.\nCarriera.\nFormatosi nella rappresentative del St Bede's Grammar School, Lightowler passa nel dicembre 1958 al , club della Fourth Division. Esordisce con il suo club nell'ultima partita della stagione 1958-1959, vinta per 5-1 contro l'. Divenuto professionista nel 1961, con il BPA ottiene la promozione in terza serie al termine della Fourth Division 1960-1961, chiusa al quarto posto finale. Retrocesso con i suoi al termine del campionato 1962-1963, Lightowler resta in forza al club di Bradford sino al 1968.\nNella sua militanza con il Bradford Park Avenue ha giocato tra campionato e coppe 229 partite, segnando due reti.\nNel 1968 si trasferisce negli Stati Uniti d'America per giocare nel Los Angeles Wolves, societ\u00e0 militante nella neonata NASL. Con i \"Wolves\" ottenne il terzo posto della \"Pacific Division\", piazzamento insufficiente per ottenere l'accesso alla fase finale della North American Soccer League 1968.\nRitornato in patria, nell'ottobre 1968 torna a Bradford ma sponda City, con cui ottiene la promozione in terza serie al termine della Fourth Division 1968-1969. Con il Bradford City ha giocato tra coppa e campionato 12 partite.\nLasciato il calcio professionistico gioca nel ."}
{"id": "8455544", "revid": "1305772", "url": "https://it.wikipedia.org/wiki?curid=8455544", "title": "Rotore Flettner", "text": "Un rotore Flettner \u00e8 un cilindro liscio con estremit\u00e0 chiuse che ruota sul suo asse e come l'aria passa attraversandolo, per l'effetto Magnus, una forza aerodinamica si genera perpendicolarmente al flusso d'aria, su tutto l'asse. Il nome \u00e8 dovuto al suo inventore, il tedesco Anton Flettner.\nL'effetto Magnus.\nL'effetto Magnus prende il nome dal tedesco Heinrich Gustav Magnus. Descrive la forza generata dal flusso del fluido nel quale \u00e8 immerso un corpo rotante, perpendicolare al flusso e su tutta la lunghezza dell'asse del corpo in rotazione. Questa forza su un cilindro rotante \u00e8 detta Kutta-\u017dukovskij, dopo che Martin Wilhelm Kutta e Nikolaj Egorovi\u010d \u017dukovskij, analizzarono l'effetto.\nIl rotore Flettner \u00e8 uno degli esempi di applicazione di tale effetto.\nApplicazioni marine.\nNave a rotore.\nUna nave a rotore presenta il rotore Flettner come un cilindro verticale e la forza generata sul quadrante destro rispetto l'incidenza del vento, e spinta perpendicolare in avanti.\nLe navi a rotore utilizzano uno o pi\u00f9 rotori Flettner montati sulla parte alta della nave. La rotazione avviene mediante motori endotermici classici. Pu\u00f2 esservi anche una propulsione classica accessoria per sicurezza.\nLa prima nave creata, la \"Baden Baden\" (gi\u00e0 \"Buckau\") attravers\u00f2 l'Atlantico nel 1925.\nStabilizzatore.\nUn rotore Flettner pu\u00f2 essere montato sullo scafo di una nave sulla linea di galleggiamento emergendo lateralmente attua stabilizzazione in alto mare. Controllando la rotazione e la direzione, si generano portanza o deportanza.\nVelivoli.\nUna aeroplano ad ala rotante presenta dei rotori Flettner al posto delle ali. Alcune macchine sono state costruite con alle estremit\u00e0 dei cilindri rotanti che azionati dal motore principale e mediante l'effetto Magnus, creavano portanza. Il primo esempio fu messo in atto nel 1910 da un membro del Congresso USA, ma fu solo un tentativo non riuscito di Butler Ames del Massachusetts. Il successivo esempio fu l'idrovolante Plymouth A-A-2004 nei primi anni '30, ad opera di tre inventori di New York."}
{"id": "8455549", "revid": "33689", "url": "https://it.wikipedia.org/wiki?curid=8455549", "title": "Pietro da Talada", "text": "Biografia.\nQuasi nessun dettaglio \u00e8 noto sulla sua vita. \u00c8 stato un pittore di provincia che mescol\u00f2 sia influenze del Quattrocento toscano che del tardo gotico. \u00c8 conosciuto da pezzi derivati da alcuni dipinti e predelle, tra cui un trittico nella chiesa di Santa Maria Assunta, a Borsigliana , un dipinto a Santa Maria Assunta a Stazzema e un raffigurante la Madonna col Bambino al santuario della Madonna del Perpetuo Soccorso a Corfino (Villa Collemandina).\nUn suo dipinto di una Madonna in trono \u00e8 al Museo Nazionale di Villa Guinigi a Lucca."}
{"id": "8455550", "revid": "33689", "url": "https://it.wikipedia.org/wiki?curid=8455550", "title": "Repubblica di Taiwan (1895)", "text": ""}
{"id": "8455552", "revid": "306856", "url": "https://it.wikipedia.org/wiki?curid=8455552", "title": "Villa Santa Caterina", "text": "Villa Santa Caterina (\"Aufhofen\" in tedesco) \u00e8 una frazione del comune italiano di Brunico, nella provincia autonoma di Bolzano, in Trentino-Alto Adige. \nGeografia fisica.\nLa frazione di Villa Santa Caterina, che si trova nella parte settentrionale del territorio di Brunico dove inizia la Val di Tures, non lontano da San Giorgio e Teodone (\"Dietenheim\"), \u00e8 la pi\u00f9 piccola del comune. Dista circa 2\u00a0km dal capoluogo comunale.\nStoria.\nL'insediamento umano in questo territorio risale a periodi antichi e la prova \u00e8 stata casualmente trovata durante un piccolo scavo sotto l'edificio della parrocchiale. L\u00ec \u00e8 stata rinvenuta una lama in selce, roccia particolarmente dura e tagliente quindi con bordi spesso affilatissimi, tipica di quel momento e che si fa risalire all'et\u00e0 del bronzo, quando ancora la metallurgia non era arrivata ad eguagliare tali prestazioni.\nIl villaggio fu citato su un documento verso la fine del X secolo e all'inizio la sua storia si leg\u00f2 quasi subito con la diocesi di Bressanone che qui vi mantenne la sede della sua amministrazione sino al 1370.\nVilla Santa Caterina \u00e8 stato una frazione del comune di Teodone sino al 1911 poi \u00e8 divenuto comune indipendente sino al 1928. A partire da quella data \u00e8 divenuto frazione del comune di Brunico. \nOrigini del nome.\nIl primo nome del quale si ha una conferma storica risale al 985, ed era \"Vfhouun\". In seguito la localit\u00e0 mut\u00f2 diverse volte il suo nome sino ad arrivare, nel 1314, ad \"Aufhoven\", confermato anche nel 1442 e da allora sempre conservato. Il nome italiano \u00e8 stato creato da Ettore Tolomei e adottato dal governo italiano negli anni Venti."}
{"id": "8455556", "revid": "73843", "url": "https://it.wikipedia.org/wiki?curid=8455556", "title": "Paul Haenni", "text": ""}
{"id": "8455558", "revid": "110157", "url": "https://it.wikipedia.org/wiki?curid=8455558", "title": "Druga crnogorska fudbalska liga 2009-2010", "text": "La Druga crnogorska fudbalska liga 2009-2010 (\"seconda lega calcistica montenegrina 2009-2010\"), conosciuta semplicemente anche come 2.CFL 2009-2010, \u00e8 stata la 4\u00aa edizione di questa competizione, la seconda divisione del campionato montenegrino di calcio.\nStagione.\nAvvenimenti.\nAl campionato sono iscritte 12 squadre. Nella edizione precedente sono state promosse e e retrocesse e .\nSono state sostituite da , (retrocesse dalla 1.CFL 2008-2009), e (promosse dalla 3.CFL 2008-2009 dopo gli spareggi fra le vincitrici dei gironi, la Zora \u00e8 la squadra esclusa).\nFormula.\nIn stagione le squadre partecipanti sono 12: 2 che sono retrocesse dalla 1.CFL, 8 che hanno mantenuto la categoria e 2 promosse dalla 3.CFL.\nLe 12 squadre disputano un girone andata-ritorno; al termine delle 22 giornate ne disputano ancora 11 secondo uno schema prefissato (totale 33 giornate), al termine di queste:\nClassifica.\nLegenda:\nRegolamento:\nClassifica avulsa.\nPer determinare la 10\u00aa (salvezza) ed 11\u00aa posizione (retrocessione) fra le due squadre a 36 punti, si fa ricorso alla classifica avulsa. Vista la parit\u00e0 persistente, si ricorre alla differenza-reti generale che premia l'.\nSpareggi.\nPenultima e terzultima della prima divisione sfidano seconda e terza della seconda divisione per due posti in Prva crnogorska fudbalska liga 2010-2011. Lo ha conquistato la promozione."}
{"id": "8455560", "revid": "110157", "url": "https://it.wikipedia.org/wiki?curid=8455560", "title": "Liga Sudamericana 1996", "text": "La Liga Sudamericana 1996 \u00e8 stata la 1\u00aa edizione del secondo campionato tra club sudamericani. La competizione \u00e8 iniziata il 6 febbraio 1996 con la fase a gironi e si \u00e8 conclusa il 30 aprile 1996.\nL'Olimpia de Venado Tuerto si \u00e8 laureato campione per la prima volta nella storia della competizione, battendo il Corinthians in finale per 2-0.\nFormula.\nLe 16 squadre partecipanti sono divise in quattro gironi all'italiana. Le prime due squadre dei quattro avanzano alla fase finale ad eliminazione diretta, la quale viene giocata al meglio delle tre partite."}
{"id": "8455562", "revid": "287204", "url": "https://it.wikipedia.org/wiki?curid=8455562", "title": "The Gereg", "text": "The Gereg \u00e8 l'album di debutto del gruppo musicale mongolo The Hu.\nRilasciato il 13 settembre 2019, esso prende il nome da un antico manufatto mongolo del tredicesimo secolo, un lasciapassare che veniva rilasciato ai nobili, ad ambasciatori o ai convogli per mostrare il loro livello di privilegio e autorit\u00e0.\nDescrizione.\nL'album \u00e8 interamente cantato in lingua mongola. Il genere musicale \u00e8 un insieme di elementi dell'heavy metal e del folklore mongolo, definito dal gruppo come \"Hunnu Rock\".\nIl 4 ottobre e il 13 dicembre del 2019 vengono, in ordine, rilasciati i remix dei brani \"Yuve Yuve Yu\", con il cantante Danny Case degli From Ashes to New, e \"Wolf Totem\", con il cantante Jacoby Shaddix dei Papa Roach.\nIl 1\u00ba maggio 2020 viene rilasciato il remix di \"Song of Women\", con la cantante Lzzy Hale degli Halestorm."}
{"id": "8455565", "revid": "287204", "url": "https://it.wikipedia.org/wiki?curid=8455565", "title": "Raquel Corral", "text": ""}
{"id": "8455567", "revid": "122484849", "url": "https://it.wikipedia.org/wiki?curid=8455567", "title": "Nick Stabulas", "text": "Biografia.\nDopo aver studiato la batteria dal 1946 al 1948 (sotto la guida di Henry Adler) fu attivo nei locali jazz del Greenwich Village.\nSuon\u00f2 e incise, tra gli altri con: Phil Woods (1954-1957), Jon Eardley (1955-1956), Jimmy Raney (1955 e 1957), Eddie Costa (1956), Friedrich Gulda (1956), George Wallington (1956-1957), Al Cohn (1956-1957 e 1960), Zoot Sims (1957), Gil Evans (1957), Mose Allison (1957-1958), Carmen McRae (1958), Don Elliott (1958), in seguito lavor\u00f2 anche con Chet Baker, Kenny Drew e Bill Evans.\nIl 6 giugno 1964 era nel gruppo del pianista Lennie Tristano che si esib\u00ec in un concerto dal vivo al \"Half Note\" che fu trasmesso anche dalla rete televisiva statunitense CBS.\nScomparve prematuramente a causa di un incidente automobilistico.\nI suoi batteristi di riferimento furono: Max Roach, Kenny Clarke e Art Blakey."}
{"id": "8455587", "revid": "2008592", "url": "https://it.wikipedia.org/wiki?curid=8455587", "title": "Filip Marchwi\u0144ski", "text": "Caratteristiche tecniche.\n\u00c8 un trequartista molto fisico (1,87 m x 72 Kg), dotato di una buona tecnica di base.\nDurante la sua prima stagione da professionista \u00e8 stato schierato anche come attaccante, mentre negli anni successivi ha ricoperto anche la posizione di esterno o di centrocampista centrale, dimostrandosi molto duttile in tutto il fronte offensivo.\nCarriera.\nClub.\nMarchwi\u0144ski muove i primi passi sul campo da calcio nella piccola squadra del suo quartiere, il UKS Sk\u00f3rzewo. Dopo una stagione, all'et\u00e0 di 7 anni, lo nota il Lech Pozna\u0144, che decide di offrirgli un posto in squadra con i pari et\u00e0. Fa tutta la trafila delle giovanili, fino ad arrivare alla stagione 2018-19, quando viene inserito nel Lech Pozna\u0144 II, la squadra delle riserve, militante in III liga, la quarta divisione polacca. Il ragazzo, per\u00f2, ormai \u00e8 pronto al grande salto, e allora il 12 Dicembre 2018 arriva il suo esordio in Ekstraklasa, contro il Zag\u0142\u0119bie Sosnowiec, all'et\u00e0 di 16 anni, partita finita 6-0, in cui segna l'ultimo gol della sua squadra. Nel suo anno di debutto con la prima squadra mette assieme 11 presenze condite da 2 gol.\nNella stagione 2019-2020 viene confermato in prima squadra, esordendo alla seconda gara di campionato contro il Wis\u0142a P\u0142ock. Il primo gol in campionato arriva il 5 ottobre, nella vittoria contro il Wisla Krakow. Si replica il 23 febbraio, in un'altra vittoria interna, contro il Lechia Danzica.\nIl 27 agosto 2021 arriva il suo esordio internazionale, durante i preliminari di UEFA Europa League, nel match casalingo contro i lettoni del Valmiera. Nel secondo turno preliminare, contro gli svedesi dell' realizza anche il suo primo gol internazionale, con un destro dal limite dell'area che sigla lo 0-3 definitivo per i \"kolejorz\". Il 4 ottobre 2020, su assist di Jakub Moder, si sblocca anche in campionato siglando il momentaneo 0-3 sul campo del Piast Gliwice. Il 22 ottobre esordisce nella fase a gironi dell'Europa League, subentrando a Jakub Kami\u0144ski al 67'.\nNazionale.\nCon la Polonia U16 ha totalizzato 7 gol in 7 presenze, mentre con la Polonia U17 ha all'attivo 2 gol in 7 presenze. Da settembre 2019 fa parte della rappresentativa Under-19.\nIl 6 novembre 2020 viene convocato per la prima volta dalla nazionale U21 per l'ultima gara di qualificazione all'europeo di categoria contro i pari et\u00e0 della Lettonia. Il 26 marzo 2021 realizza la sua prima rete nella massima rappresentativa giovanile nell'amichevole vinta per 7-0 contro l'Arabia Saudita.\nStatistiche.\nPresenze e reti nei club.\n\"Statistiche aggiornate al 6 febbraio 2022.\""}
{"id": "8455589", "revid": "729019", "url": "https://it.wikipedia.org/wiki?curid=8455589", "title": "Bruno Camandone", "text": "Biografia.\nNacque a Albenga nel 1915. Dopo aver conseguito il diploma di ragioniere nel giugno 1934 si arruol\u00f2 nel Regio Esercito, iniziando a frequentare la Regia Accademia Militare di Artiglieria e Genio di Torino, dalla quale usc\u00ec due anni dopo con il grado di sottotenente, assegnato all'arma di artiglieria. Frequentato il corso di applicazione entr\u00f2 in servizio nel 2\u00ba Reggimento artiglieria di Corpo d'armata con cui, dopo l'entrata in guerra del Regno d'Italia, avvenuta il 10 giugno 1940, partecip\u00f2 alle operazioni sul fronte occidentale contro la Francia al comando di una batteria. Smobilitato al termine della operazioni, frequent\u00f2 il corso per artiglieria contraerea a Sabaudia, al termine del quale, nel marzo 1941, fu assegnato in servizio al 1\u00ba Reggimento artiglieria contraerea a Casale. Promosso capitano nel gennaio 1942, nel mese di giugno fu trasferito dietro sua domanda al 4\u00ba Reggimento artiglieria contraerea con cui part\u00ec al seguito dell'ARMIR per combattere sul fronte russo. Comandante della 2\u00aa Batteria, 38\u00ba Gruppo da 75/46, perse la vita il 24 dicembre 1942, nel corso della seconda battaglia difensiva del Don. Per onorarne il coraggio fu decretata la concessione della Medaglia d'oro al valor militare alla memoria.\nUna caserma posta a Diano Castello, provincia di Imperia, ha portato il suo nome."}
{"id": "8455598", "revid": "113252214", "url": "https://it.wikipedia.org/wiki?curid=8455598", "title": "Biblioteca nazionale della Grecia", "text": "La biblioteca nazionale della Grecia (\u0395\u03b8\u03bd\u03b9\u03ba\u03ae \u0392\u03b9\u03b2\u03bb\u03b9\u03bf\u03b8\u03ae\u03ba\u03b7 in greco) \u00e8 la principale biblioteca ellenica, fondata nel 1832. Si trova ad Atene nel Centro culturale della Fondazione Stavros Niarchos, nella baia di Falero.\nStoria.\nL'idea iniziale di creare una biblioteca nazionale greca venne da Johann Jakob Mayer, un intellettuale filellenico, in un articolo dell'agosto 1824 pubblicato sul giornale \"Ellinika Chronika\". L'idea venne messa in pratica dal nuovo governo greco guidato da Ioannis Kapodistrias, che un\u00ec la biblioteca nazionale ad altre istituzioni culturali come scuole, musei e case editrici. La sede temporanea venne stabilita nell'orfanatrofio dell'isola di Aegina sotto la direzione di Andreas Moustoxydis, che divenne quindi Presidente dell'orfanatrofio, direttore del museo archeologico nazionale di Atene e della scuola nazionale.\nNel 1830 le collezioni contavano 1.018 volumi, donati da cittadini greci e intellettuali filogreci. Nel 1834 la biblioteca venne trasferita ad Atene, temporaneamente situata nella zona della Agor\u00e0 romana e successivamente nella chiesa della Panagia Gorgoepikoos. \nNel 1842 la biblioteca venne unita alla biblioteca universitaria di Atene, che aveva una collezione di circa 15.000 volumi, venendo trasferita nei nuovi edifici dell'universit\u00e0. Il primo direttore della nuova istituzione (detto presidente) fu Georgios Kozakis-Typaldos, che rimase in carica fino al 1863. La biblioteca continu\u00f2 a crescere rapidamente anche grazie a donazioni di libri rari provenienti da tutta Europa. Nel 1866 le due biblioteche vennero ufficialmente fuse in seguito ad un editto reale, dando vita alla Biblioteca nazionale della Grecia.\nNel 1888 iniziarono i lavori di costruzione di una nuova sede per la biblioteca, costruita in stile neoclassico. L'edificio venne finanziato da tre fratelli greci emigrati, Panagis, Marinos e Andreas Vallianos e progettato dal barone danese Theophil von Hansen come parte della sua trilogia di edifici neoclassici che includeva l'Accademia di Atene e gli edifici della nuova universit\u00e0. La biblioteca venne quindi trasferita nella nuova sede nel 1903. \nNel 2018 la biblioteca si \u00e8 trasferita nella sua nuova sede Centro culturale della Fondazione Stavros Niarchos, nella baia di Falero. L'area costiera di pi\u00f9 di 20 ettari ospitava in precedenza l'ippodromo di Atene, sostituito da un nuovo centro equestre per le Olimpiadi di Atene del 2004. Un nuovo masterplan prodotto da Renzo Piano che prevedeva lo spostamento della biblioteca nazionale e dell'opera nazionale nella zona venne finanziato dalla Fondazione Stavros Niarchos e successivamente donato allo stato greco. Gli edifici gemelli si trovano al centro di un parco con vegetazione mediterranea e sono stati costruiti con particolare attenzione all'efficienza energetica. "}
{"id": "8455599", "revid": "73843", "url": "https://it.wikipedia.org/wiki?curid=8455599", "title": "Gregorio da Spoleto", "text": "Biografia.\nNato a Matrignano, un centro nei pressi di Spoleto, da Andrea di Angelo, entr\u00f2 probabilmente fin da bambino presso l'Ordine degli Agostiniani dove ricevette un'importante educazione umanistica. Nonostante la sua condizione di chierico, la sua vita fu contrassegnata dal vagabondaggio. Grazie a Pierleone Leoni entr\u00f2 in contatto con Lorenzo il Magnifico che gli affid\u00f2 l'educazione del figlio Giovanni, futuro papa Leone X, ed entrando cos\u00ec presso l'\u00e9lite culturale fiorentina rappresentata da Marsilio Ficino. Grazie al legame con il giovane Medici, il signore di Firenze concesse vari benefici a Gregorio.\nFuggito da Firenze dopo la morte del Magnifico (1492), nel 1494 si trova a Ferrara ove esercit\u00f2 il suo magistero anche ad un giovane Ludovico Ariosto, col quale strinse un buon rapporto di amicizia. Nel 1499 il soggiorno ferrarese termin\u00f2 in quanto Isabella d'Aragona, vedova del duca Gian Galeazzo Maria Sforza, chiese a Gregorio di accompagnare il figlio Francesco Maria quale precettore in Francia. Gregorio mor\u00ec nel 1502-1503 a Lione."}
{"id": "8455601", "revid": "767487", "url": "https://it.wikipedia.org/wiki?curid=8455601", "title": "Wendell Marshall", "text": "Biografia.\nCugino di Jimmy Blanton (con cui studi\u00f2 il contrabbasso), Wendell ebbe il suo primo ingaggio professionale con l'orchestra di Lionel Hampton (1942), dopo aver prestato servizio militare (1943-1945), si un\u00ec al quartetto del violinista Stuff Smith (1946-1947) dopo essere tornato a St. Louis per qualche tempo a capo di un trio (1947), in seguito suon\u00f2 a New York per Mercer Ellington ma la grande occasione gli capita nell'agosto del 1948, quando venne chiamato da Duke Ellington per sostituire nella propria orchestra nientemeno che Oscar Pettiford.\nMarshall rimase nell'orchestra del \"Duca\" fino al dicembre del 1954 (sostituito da Jimmy Woode).\nSuccessivamente svolse l'attivit\u00e0 di musicista sideman registrando per moltissimi jazzisti di primo piano: James Moody, Louie Bellson, Stan Getz, Harry Carney, Eddie Bert, Ray Bryant, Hank Jones (con cui incise anche come co-leader), Nat Adderley, J.J. Johnson, Coleman Hawkins, Kenny Clarke, Johnny Guarnieri, Milt Jackson, Donald Byrd, Hank Mobley, Dizzy Gillespie, Sonny Rollins, Art Blakey, Johnny Hodges, Charlie Barnet, Tiny Grimes, Jimmy Giuffre, Eddie Costa, Ray Charles, Lem Winchester, Kenny Burrell, Jack McDuff, Roland Kirk, Gene Ammons, Red Garland, Duke Jordan, Dakota Staton, George Wein, Don Elliott, Betty Carter, Illinois Jacquet, tra gli altri.\nSuon\u00f2 in seguito in diverse orchestre di Broadway ed in show televisivi, si ritir\u00f2 dalle scene musicali nel 1968."}
{"id": "8455603", "revid": "155634", "url": "https://it.wikipedia.org/wiki?curid=8455603", "title": "Coppa del Generalissimo 1976 (pallacanestro maschile)", "text": "La Coppa del Generalissimo 1976 \u00e8 stata la 40\u00aa Coppa del Generalissimo di pallacanestro maschile.\nSquadre.\nLe squadre qualificate sono le prime quattro classificate al termine della stagione della Liga Espa\u00f1ola de Baloncesto 1975-1976."}
{"id": "8455605", "revid": "533647", "url": "https://it.wikipedia.org/wiki?curid=8455605", "title": "Vacha (disambigua)", "text": ""}
{"id": "8455611", "revid": "729019", "url": "https://it.wikipedia.org/wiki?curid=8455611", "title": "Castello di Balaiana", "text": "Il castello di Balaiana \u00e8 un castello medievale che sorge nei dintorni di Luogosanto, paese sardo in provincia di Sassari, e prende il nome dai Balari, antica popolazione che viveva probabilmente nel Logudoro durante l'epoca della Sardegna nuragica. Della residenza del giudice di Gallura, che sorge non lontano dalla coeva chiesa di San Leonardo che fungeva da cappella castrale, sono rimasti pochi ruderi, tuttavia alcuni ambienti sono ancora ben conservati."}
{"id": "8455613", "revid": "358169", "url": "https://it.wikipedia.org/wiki?curid=8455613", "title": "Tha\u00efs Henr\u00edquez", "text": ""}
{"id": "8455614", "revid": "254401", "url": "https://it.wikipedia.org/wiki?curid=8455614", "title": "Kumiko Okae Owada", "text": ""}
{"id": "8455616", "revid": "358169", "url": "https://it.wikipedia.org/wiki?curid=8455616", "title": "Thais Henriquez", "text": ""}
{"id": "8455619", "revid": "729019", "url": "https://it.wikipedia.org/wiki?curid=8455619", "title": "Ala rotante", "text": "Un'ala rotante pu\u00f2 essere un rotore o un'ala che ruota per creare una portanza aerodinamica. Generalmente il rotore pu\u00f2 ruotare sul suo asse allineato verticalmente al baricentro del velivolo o a rotori trasversali. Le diverse varianti hanno portato alla realizzazione di velivoli, ma solo il montaggio verticale aerogiro \u00e8 diventata di uso comune come nell'elicottero.\nAlcuni tipi di ala rotante permettono la portanza da velocit\u00e0 zero rispetto alla velocit\u00e0 dell'aria, permettendo il decollo e l'atterraggio verticale (VTOL), come nel caso dell'elicottero. Altri, devono avere una velocit\u00e0 relativa rispetto all'aria come nel caso dei velivoli ad ala fissa o come nell'autogiro.\nTipi di ala rotante.\nPer creare portanza vennero creati diversi sistemi che possono essere classificati in:\nAla rotante convenzionale.\nGli aerogiri convenzionali hanno un rotore verticale come l'elicottero e l'autogiro. Esistono poi l'elicoplano, e il tipo a rotore fisso come nel Sikorsky S-72.\nRotore Magnus.\nMediante un corpo che ruota sul proprio asse e sfrutta l'effetto Magnus. Non necessariamente il corpo deve avere forma cilindrica.\nRotore Flettner.\nFondamentalmente un rotore Magnus con dischi alle estremit\u00e0. L'esempio il velivolo Plymouth A-A-2004 idrovolante del 1924.\nTurboala.\nLa Turboala (FanWing) \u00e8 fondamentalmente una turbina che funge da ala portante, mediante la rotazione della stessa e il controllo della portanza delle pale.\nRotori radiali portanti.\nDurante la seconda guerra mondiale la Focke-Wulf propose il Focke-Wulf Triebfl\u00fcgel.\nAlcuni anni pi\u00f9 tardi fu la volta del Vought XF5U (disco volante)."}
{"id": "8455620", "revid": "1632387", "url": "https://it.wikipedia.org/wiki?curid=8455620", "title": "CatCat", "text": "Le CatCat sono un duo musicale finlandese formato nel 1991 dalle sorelle Katja e Virpi K\u00e4tk\u00e4.\nHanno rappresentato la Finlandia all'Eurovision Song Contest 1994 con il brano \"Bye Bye Baby\".\nCarriera.\nKatja (1969) e Virpi K\u00e4tk\u00e4 (1972) provengono da Tornio, nel nord della Finlandia. Il loro cognome al plurale in lingua finlandese diventa \"K\u00e4tk\u00e4t\": da qui la scelta del nome del duo, la cui pronuncia \u00e8 analoga. Il loro album di debutto eponimo \u00e8 uscito nel 1992.\nIl 5 marzo 1994 hanno partecipato alla selezione eurovisiva finlandese cantando \"Bye Bye Baby\". Sono state decretate vincitrici con oltre 25.000 televoti totalizzati e hanno rappresentato il loro paese all'Eurovision Song Contest 1994 a Dublino, ma il successo in madrepatria non si \u00e8 ripresentato alla manifestazione europea, dove a votare sono state esclusivamente le giurie: le CatCat sono infatti finite al 22\u00ba posto su 25 partecipanti con 11 punti totalizzati (10 dalla Grecia e 1 dalla Bosnia ed Erzegovina).\nNonostante lo scarso successo eurovisivo, le CatCat hanno continuato a godere di riscontri positivi fra il pubblico finlandese, e hanno continuato a pubblicare album e a svolgere tourn\u00e9e nazionali nei decenni successivi."}
{"id": "8455628", "revid": "358169", "url": "https://it.wikipedia.org/wiki?curid=8455628", "title": "Gisela Mor\u00f3n", "text": ""}
{"id": "8455629", "revid": "606919", "url": "https://it.wikipedia.org/wiki?curid=8455629", "title": "Torre dei Gualtieri", "text": "La torre dei Gualtieri (\"lu Turri\u00f2 o lu Campan\u00f2\" in dialetto sambenedettese) si eleva nel Paese Alto o \"vecchio incasato\" di San Benedetto del Tronto, nella piazza Sacconi a pochi metri dalla chiesa abbaziale di San Benedetto Martire e dal Vescovado della diocesi di San Benedetto del Tronto-Ripatransone-Montalto; \u00e8 il simbolo e punto di riferimento della citt\u00e0.\nStoria.\nFu costruita tra il XII e il XIII secolo, \u00e8 una antica postazione di comando del Castello di San Benedetto che ha chiare ascendenze trecentesche. Nell'anno 1146 il Vescovo Liberto di Fermo, la cui potest\u00e0 giudiziale comprendeva il territorio di San Benedetto in Albula, concesse ai fratelli Gualtieri di erigere una torre a protezione di Castrum Sancti Benedicti in Albula, che assume la denominazione di \"castrum\" a seguito dell\u2019intervento di fortificazione del nucleo urbanistico primario. Attribu\u00ec la cura e la propriet\u00e0 ai nobili Berardo ed Azzo (figli di Gualtiero), gi\u00e0 signori di terre d'oltre Tronto e della Rocca di Acquaviva Picena. Si tratta dunque di un castello con relativi ruderi che \u00e8 posto a sud, immediatamente ad ovest di Monte Renzo, sovrastante la Valle del Tronto e del Ragnola. La torre era il mastio dell'intero complesso fortificato ed in essa si trovava il castellano, che inviava ordini e segnali alle altre fortificazioni dello scacchiere fermano, in primo luogo alla vicina Rocca di Acquaviva Picena. In caso di forzata evacuazione disponeva anche di cunicoli sotterranei di sortita.La sua forma esagonale permetteva un appostamento di un maggior numero di uomini e si poteva sorvegliare un ampio spazio costiero che andava da oltre il Tronto sino ai confini di Cupra Marittima, tenuto conto che il mare era arretrato di oltre 500 metri e nel suo cono di osservazione non vi erano altre costruzioni che ne precludevano la visuale. Nel 1901 fu restaurata dall\u2019Arch. Giuseppe Sacconi, in quella occasione furono consolidati i barbacani, ricostruiti i piombatoi e la merlatura. Con la restaurazione del 2001, ad opera dell\u2019Arch. Lola Lunerti, la torre \u00e8 tornata ad essere agibile e visitabile. L\u2019orologio fu installato nel tardo Settecento quando, a seguito dei lavori di ampliamento della chiesa di San Benedetto Martire, fu recuperato e posizionato nella torre.\nArchitettura.\nLa costruzione sviluppa un'altezza di 20 metri e si eleva da una pianta esagonale. I lati di 5 metri cadauno hanno un spessore di 1,5 metri. L'interno della torre \u00e8 ripartito in quattro piani ognuno dei quali \u00e8 coperto da una volta a botte. Al primo piano vi \u00e8 l'ingresso, al secondo piano \u00e8 presente una postierla al di sotto dell\u2019orologio, al terzo piano \u00e8 alloggiato il meccanismo dell'orologio fabbricato nel 1906 dalla ditta Cesare Fontana di Milano, al quarto piano vi \u00e8 una terrazza nella quale vi sono alloggiate due campane del 1853."}
{"id": "8455630", "revid": "358169", "url": "https://it.wikipedia.org/wiki?curid=8455630", "title": "Gisela Moron", "text": ""}
{"id": "8455632", "revid": "309289", "url": "https://it.wikipedia.org/wiki?curid=8455632", "title": "Bol'\u0161aja Re\u010dka (affluente dell'Ob')", "text": "La Bol'\u0161aja Re\u010dka () \u00e8 un fiume della Russia siberiana meridionale, affluente di destra dell'Ob'. Scorre nei rajon Celinnyj, Troickij e Tol\u010dichinskij del Territorio dell'Altaj.\nDescrizione.\nIl fiume ha origine nell'altopiano della Bija e del \u010cumy\u0161 (\u0411\u0438\u0439\u0441\u043a\u043e-\u0427\u0443\u043c\u044b\u0448\u0441\u043a\u0430\u044f \u0432\u043e\u0437\u0432\u044b\u0448\u0435\u043d\u043d\u043e\u0441\u0442\u044c), 10\u00a0km a sud-est del villaggio di Gornovoe. All'inizio scorre verso nord, dopo il villaggio di Chomutino prende una direzione sud-ovest, che mantiene per quasi tutto il suo corso. Il fiume si snoda in una steppa, a volte paludosa, intervallata da aree forestali. Dopo il villaggio di Zagainovo si addentra profondamente nella foresta. Sfocia nell'Ob' all'altezza del villaggio di Volodarka (che si trova sul lato opposto del fiume). \nLa Bol'\u0161aja Re\u010dka ha una lunghezza di 285\u00a0km e il suo bacino \u00e8 di 4\u00a0000\u00a0km\u00b2. La sua portata media, a 122\u00a0km dalla foce, all'altezza del villaggio di Troickoe, \u00e8 di 4,48\u00a0m\u00b3/s. Il maggior affluente (da sinistra) \u00e8 la Kami\u0161inka (\u041a\u0430\u043c\u044b\u0448\u0438\u043d\u043a\u0430), che riceve 5\u00a0km prima di sfociare nell'Ob'. Il fiume si congela (superficialmente) da met\u00e0 novembre ai primi di aprile. Lo spessore del ghiaccio d'inverno \u00e8 di 50\u201370\u00a0cm.\nl bacino della parte superiore e centrale del fiume \u00e8 densamente popolato e ci sono molti insediamenti rurali sul fiume. Il villaggio pi\u00f9 importante lungo il corso della Bol'\u0161aja Re\u010dka \u00e8 Troickoe (centro amministrativo dell'omonimo rajon). La ferrovia Barnaul - Bijsk (stazione \"Bol'\u0161aja Re\u010dka\") e l'autostrada federale R256, detta \"\u010cujskij trakt\", importante via di comunicazione che collega Novosibirsk alla frontiera mongola, attraversano il fiume a Troickoe."}
{"id": "8455634", "revid": "363629", "url": "https://it.wikipedia.org/wiki?curid=8455634", "title": "Trapianto polmonare", "text": ""}
{"id": "8455641", "revid": "363629", "url": "https://it.wikipedia.org/wiki?curid=8455641", "title": "Trapianto renale", "text": ""}
{"id": "8455660", "revid": "363629", "url": "https://it.wikipedia.org/wiki?curid=8455660", "title": "Sistema Kidd", "text": "Il sistema Kidd \u00e8 uno dei 38 gruppi sanguigni umani; l'antigene Jk si trova su una proteina responsabile del trasporto di urea nei globuli rossi e nei reni.\nIl gene che codifica questa proteina si trova sul cromosoma 18. I tre alleli Jk sono Jka, Jkb e Jk3.\nUna malattia associata all'antigene Jk \u00e8 la malattia emolitica del neonato, in cui il corpo di una donna incinta crea anticorpi contro il sangue del suo feto, portando alla distruzione delle cellule del sangue fetale. La malattia emolitica del neonato associata agli anticorpi Jk \u00e8 in genere lieve, sebbene siano stati riportati casi fatali. Gli anticorpi Kidd sono hanno un ruolo verso gli antigeni di istocompatibilit\u00e0 nei trapianti renali e in alcuni casi possono essere responsabili del rigetto di allotrapianto.\nJka \u00e8 stato scoperto da Allen nel 1951 e prende il nome da una paziente che ha partorito un bambino con malattia emolitica del neonato associata ad un anticorpo diretto contro l'antigene Jka. Jkb \u00e8 stato scoperto da Plant nel 1953.\nGli individui a cui manca l'antigene Jk (Jka-b- o Jknull) non sono in grado di concentrare al massimo le loro urine.\nIl sistema Kidd comprende tre antigeni su una glicoproteina con 10 domini transmembrana, domini N-terminale e C-terminale nel citoplasma e un sito di N-glicosilazione extracellulare.\nIl gene Kidd (SLC14A1) si trova sul cromosoma 18q12.3 e ha 11 esoni, di cui quelli dal 4 all'11 che codificano per la proteina matura."}
{"id": "8455662", "revid": "309289", "url": "https://it.wikipedia.org/wiki?curid=8455662", "title": "Cesnokovka", "text": ""}
{"id": "8455663", "revid": "309289", "url": "https://it.wikipedia.org/wiki?curid=8455663", "title": "Pikovskij Egan", "text": ""}
{"id": "8455665", "revid": "1573940", "url": "https://it.wikipedia.org/wiki?curid=8455665", "title": "Xeniidae", "text": "Xeniidae \u00e8 una famiglia di octocoralli coloniali dell'ordine Alcyonacea.\nDescrizione.\nLa famiglia comprende polipi coloniali caratterizzati dalla presenza di molteplici ordini di pinnule lungo i margini dei tentacoli, che gli conferiscono un aspetto piumoso; i polipi sono uniti da un cenenchima carnoso, nel cui spessore si trovano spicole di calcite disposte in strutture pi\u00f9 o meno compatte a seconda dei generi. Le colonie risultano spesso viscide al tatto per la presenza di abbondante muco. \nLa gran parte delle colonie ha una colorazione che va dal bianco-crema al grigio-brunastro, ma alcune specie esibiscono colorazioni pi\u00f9 vivaci, dal giallo all'arancio, in alcuni casi blu chiaro.\nBiologia.\nLe specie di questa famiglia ospitano nel loro endoderma zooxantelle endosimbionti del genere \"Symbiodinium\", da cui ricavano diverse sostanze nutrienti.\nI polipi di alcuni generi, come \"Anthelia\", \"Xenia\" o \"Heteroxenia\", esibiscono, unici fra tutti i coralli, una attivit\u00e0 pulsatoria dei loro tentacoli; si \u00e8 visto che tale pulsazione rende pi\u00f9 efficiente la fotosintesi da parte delle zooxantelle.\nLe colonie di questi ottocoralli sono una fonte di cibo per i molluschi nudibranchi del genere \"Phyllodesmium\", i cui cerati favoriscono il mimetismo con i polipi, proteggendoli dai predatori; \nforniscono inoltre rifugio agli avannotti di diverse specie di pesci tra cui il labride \"Macropharyngodon\u00a0meleagris\".\nDistribuzione e habitat.\nLa famiglia \u00e8 ampiamente diffusa nelle barriere coralline tropicali dell'Indo-Pacifico, con un centro di maggiore biodiversit\u00e0 nel mar\u00a0Rosso. Alcune specie sono state descritte anche nell'Atlantico meridionale e nel mare di Norvegia.\nTassonomia.\nLa famiglia comprende i seguenti generi:"}
{"id": "8455670", "revid": "547034", "url": "https://it.wikipedia.org/wiki?curid=8455670", "title": "Masques (Debussy)", "text": "Masques \u00e8 una composizione per pianoforte scritta da Claude Debussy fra il 1903 e il 1904.\nStoria.\nAll'inizio dell'estate 1903 Debussy stava pensando alla nuova raccolta di brani per pianoforte, gi\u00e0 iniziata nel 1890, il cui titolo avrebbe dovuto essere Suite bergamasque. L'opera per\u00f2 rimase nel cassetto e il compositore si dedic\u00f2 a un'altra serie di tre pezzi di cui uno aveva il titolo di L'isle joyeuse e un altro, nell'intenzione del musicista, doveva essere una sarabanda che alcuni studiosi pensano si debba trattare di D'un cahier d'esquisses; questo pezzo fu per\u00f2 pubblicato separatamente nel 1904 sulla rivista \"Paris illustr\u00e9\". \"D'un cahier d'esquisses\" in effetti, essendo in un tempo lento e in tre, assomiglia molto a una sarabanda e ha riferimenti che conducono sia a \"L'isle joyeuse\" che a \"Masques\". Il terzo di questi brani \u00e8 \"Masques\". Debussy inizi\u00f2 a ideare il pezzo, insieme a \"L'isle joyeuse\", nell'estate 1903 quando si trovava in vacanza con la moglie Lily a Bichain e lo complet\u00f2 nel mese di luglio dell'anno seguente mentre si trovava nell'Isola di Jersey insieme alla nuova compagna Emma Bardac.\nIl musicista, rientrato a Parigi a settembre, vendette le due composizioni all'editore Jacques Durand per la somma di mille franchi. I brani furono pubblicati il 10 ottobre successivo. La prima esecuzione pubblica avvenne a Parigi il 10 febbraio 1905 alla Sala Aeolian con il pianista Ricardo Vi\u00f1es che esegu\u00ec anche L'isle joyeuse.\nAnalisi.\n\"Masques\" si presenta come una danza altamente virtuosistica di ispirazione spagnoleggiante. Il brano, in 6/8, porta come indicazione iniziale \"Tr\u00e8s vif et fantasque\" e si caratterizza immediatamente con una successione inquietante di accordi tamburellanti che, in un rapido crescendo, portano a un \"fortissimo\"; dopo l'alternanza di colorature che vanno dal piano al forte, si passa bruscamente a una intensit\u00e0 smorzata, indicata con \"Cedez un peu\", nella tonalit\u00e0 di Sol bemolle maggiore. I brevi spunti tematici sono come prevaricati da una ripresa del ritmo percussivo iniziale. Nella parte centrale la partitura si fa pi\u00f9 lirica con una serie di arpeggi della mano sinistra per poi tornare al caratteristico ostinato degli accordi. Il pezzo, che inizia in La maggiore, passa con facilit\u00e0 da un'armonia diatonica a quella pentatonica, con diversi accenni a un cromatismo caratteristico di molte composizioni di Debussy."}
{"id": "8455673", "revid": "1305772", "url": "https://it.wikipedia.org/wiki?curid=8455673", "title": "Southbound (Carrie Underwood)", "text": "Southbound \u00e8 un singolo della cantante statunitense Carrie Underwood, pubblicato il 29 aprile 2019 come terzo estratto dal sesto album in studio \"Cry Pretty\".\nDescrizione.\nIl brano \u00e8 stato scritto dalla stessa interprete con David Garcia e Josh Miller e prodotto da Underwood e Garcia. \u00c8 composto in chiave di Do maggiore ed ha un tempo di 101 battiti per minuto. Riguardo alla canzone, la cantante ha affermato che \u00abero tipo, 'Sembra divertente, credo. Possiamo fare qualcosa di divertente con questo'. Ma poi ti rendi conto di quanto sia difficile, per qualche motivo, essere una donna e scrivere una canzone che parla di feste in barca. Non penseresti che sarebbe diverso, ma per qualche motivo, mi sento come se un ragazzo potesse cavarsela con questo verso che abbiamo appena buttato l\u00ec, ma io non posso per qualche motivo\u00bb.\nAccoglienza.\n\"Southbound\" \u00e8 stata accolta positivamente da parte della critica specializzata. Sounds Like Nashville ne ha elogiato \u00abil ritmo propulsivo, i riff di chitarra solari e gli accenti di organo vivaci\u00bb.\nVideo musicale.\nIl videoclip, diretto da Jeff Venable, \u00e8 stato reso disponibile l'8 giugno 2019.\nEsibizioni dal vivo.\nCarrie Underwood si \u00e8 esibita con \"Southbound\" per la prima volta il 7 aprile 2019 agli ACM Awards. L'ha poi presentata, nel corso del medesimo anno, alla finale di \"American Idol\" e ai CMT Music Awards 2019.\nSuccesso commerciale.\nNella settimana dell'11 agosto 2019 \"Southbound\" ha raggiunto la 10\u00aa posizione della Country Airplay, classifica radiofonica redatta dalla rivista \"Billboard\", grazie ad un'audience pari a 22,2 milioni di ascoltatori, diventando la ventottesima top ten della cantante."}
{"id": "8455676", "revid": "212348", "url": "https://it.wikipedia.org/wiki?curid=8455676", "title": "Jos\u00e9 Manuel Diaz Novoa", "text": ""}
{"id": "8455677", "revid": "112862314", "url": "https://it.wikipedia.org/wiki?curid=8455677", "title": "Lampagione", "text": ""}
{"id": "8455680", "revid": "1869172", "url": "https://it.wikipedia.org/wiki?curid=8455680", "title": "Volo Angara Airlines 200", "text": "Il volo Angara Airlines 200 era un volo di linea nazionale dall'aeroporto di Ulan-Ude all'aeroporto di Nizhneangarsk, in Russia. Il 27 giugno 2019, un Antonov An-24RV operante il volo ha subito un guasto al motore mentre era in rotta verso la destinazione. All'atterraggio a Nizhneangarsk, l'aereo \u00e8 uscito la pista e si \u00e8 scontrato con un edificio. Tutti e 43 i passeggeri sono sopravvissuti allo schianto mentre due dei quattro membri dell'equipaggio, il pilota e l'ingegnere di volo, sono rimasti uccisi.\nL'aereo.\nL'aereo coinvolto nell'incidente era un Antonov An-24RV, numero di registrazione RA-47366, numero di serie 77310804. L'aereo aveva 42 anni, e aveva volato per la prima volta nel 1977.\nL'incidente.\nIl volo 200 era in rotta quando si \u00e8 verificato un guasto al motore sinistro. L'aereo, durante l'atterraggio all'aeroporto di Nizhneangarsk alle 10:20 ora locale (02:20 UTC), \u00e8 uscito di pista e si \u00e8 scontrato con un edificio appartenente a una rete fognaria. Due delle 47 persone a bordo sono rimaste uccise e 22 ferite. L'aereo \u00e8 stato danneggiato irreparabilmente dall'incidente e dall'incendio divampato dopo lo schianto.\nLe indagini.\nL'Interstate Aviation Committee (MAK) ha avviato un'indagine sull'incidente. \u00c8 stata inoltre avviata un'indagine penale separata."}
{"id": "8455682", "revid": "15756", "url": "https://it.wikipedia.org/wiki?curid=8455682", "title": "Marianne Aeschbacher", "text": "Biografia.\nAeschbacher ha gareggiato in competizioni di nuoto sincronizzato da sola, in coppia o in squadra. Ha conquistato numerose medaglie tra gli anni Ottanta e Novanta in ambito europeo. Ha preso parte ai Giochi olimpici di e di , prime edizioni in cui \u00e8 stata introdotta la disciplina sportiva nel programma olimpico."}
{"id": "8455688", "revid": "1305772", "url": "https://it.wikipedia.org/wiki?curid=8455688", "title": "Drinking Alone", "text": "Drinking Alone \u00e8 un singolo della cantante statunitense Carrie Underwood, pubblicato il 4 novembre 2019 come quarto estratto dal sesto album in studio \"Cry Pretty\".\nDescrizione.\nIl brano \u00e8 stato scritto dalla stessa interprete con David Garcia e Brett James e prodotto da Underwood e Garcia. \u00c8 composto in chiave di Fa minore ed ha un tempo di 98 battiti per minuto. Riguardo alla canzone, la cantante ha affermato che \u00abera importante per me perch\u00e9 lo stiamo cantando [in] prima persona. Non volevo fosse come, 'Oh, ci ubriacheremo e andremo a casa insieme', perch\u00e9 non \u00e8 una cosa che farei\u00bb.\nAccoglienza.\n\"Drinking Alone\" \u00e8 stata accolta positivamente da parte della critica specializzata. Billy Dukes di Taste of Country ha commentato che \u00abil nuovo singolo di Underwood porta con s\u00e9 una sottile maturit\u00e0 che \u00e8 importante per la progressione della sua musica. Questo quarto singolo tratto dal suo album \"Cry Pretty\" \u00e8 il suo pi\u00f9 credibile e riconoscibile fino ad oggi\u00bb.\nVideo musicale.\nIl video musicale, diretto da Randee St. Nicholas, \u00e8 stato reso disponibile il 20 novembre 2019.\nEsibizioni dal vivo.\nCarrie Underwood si \u00e8 esibita con \"Drinking Alone\" per la prima volta in televisione ai CMA Awards 2019. Ne ha poi presentato una versione acustica virtualmente, nel corso del 2020, in occasione degli speciali televisivi \"ACM Presents: Our Country\" e \"Stagecouch Weekend\"."}
{"id": "8455690", "revid": "729019", "url": "https://it.wikipedia.org/wiki?curid=8455690", "title": "Ettore Varini", "text": "Biografia.\nNacque a Milano il 23 dicembre 1867. Arruolatosi nel Regio Esercito, nel 1887 inizi\u00f2 a frequentare la Regia Accademia militare di Fanteria e Cavalleria di Modena, uscendone con il grado di sottotenente assegnato all'arma di cavalleria. Promosso poi tenente nel 1889, risultava in servizio presso il 19\u00ba Reggimento \"Cavalleggeri Guide\". Trasferito al Regio corpo truppe coloniali d'Eritrea, combatt\u00e9 durante la guerra d'Eritrea e poi nella guerra di Abissinia (1895-1896). Ritornato in Italia, fu assegnato in forza al 13\u00ba Reggimento \"Cavalleggeri del Monferrato\" di stanza a Napoli e fu promosso capitano con Regio Decreto 20 gennaio 1901. Nel 1906 partecip\u00f2, con il suo reggimento, alle operazioni di soccorso delle popolazioni colpite dall'eruzione del Vesuvio. Il 4 ottobre 1909 fu trasferito in forza al Reggimento Cavalleggeri di L'Aquila. e fu promosso maggiore il 3 ottobre 1912.\nPromosso tenente colonnello l'11 febbraio 1915, alla vigilia dell'entrata nella prima guerra mondiale del Regno d'Italia, prepar\u00f2 personalmente la completa mobilitazione del 6\u00ba Reggimento \"Lancieri di Aosta\". Nel 1916 fu assegnato al comando del ricostituito 24\u00ba Reggimento \"Cavalleggeri di Vicenza\". Dopo l'undicesima battaglia dell'Isonzo il reggimento fu mandato nelle retrovie per un periodo di riposo e di riorganizzazione, avendo subito diverse perdite nella zona di monte Cucco. Per una azione condotta il 30 agosto gli venne concessa la Medaglia di bronzo al valor militare.\nL'inizio della battaglia di Caporetto (24 ottobre 1917) comport\u00f2 l'urgente rientro in prima linea del reggimento, che arriv\u00f2 nel settore delle valli del fiume Natisone comprese tra Stupizza e Brischis. Dopo una strenua resistenza, il giorno 27 ottobre il reparto fu costretto a lasciare le posizioni e ripiegare. Egli riusc\u00ec a far oltrepassare ai suoi soldati, in ordine, il fiume Tagliamento a Pinzano e il 4 novembre successivo, con la promozione a brigadier generale, assunse il comando della VIII Brigata di cavalleria. Nel corso del 1918 la sua unit\u00e0 combatte nella zona del Lago di Garda e all'inizio della battaglia di Vittorio Veneto si distinse al comando della sua brigata, oltrepassando la linea del fiume Livenza, catturando i primi prigionieri e fucilando coloro che opponevano resistenza. Tale operazione consent\u00ec alla 4\u00aa Divisione di cavalleria del generale Armando Barattieri di San Pietro di oltrepassare la Livenza e arrivare rapidamente al Tagliamento. Alla testa dell'VIII Brigata entr\u00f2 in Cordenons, contribuendo a catturare . Per questa operazione fu insignito del titolo di Commendatore dell'Ordine della Corona d'Italia.\nNel 1919 fu tra i primi ad aderire al Partito Nazionale Fascista e 15 gennaio 1923 fu nominato Grande ufficiale dell'Ordine della Corona d'Italia. Il 1 giugno dello stesso anno, in un momento difficile per il fascismo, assunse il comando del 39\u00ba Gruppo legioni della Milizia Volontaria per la Sicurezza Nazionale, che riordin\u00f2 in tre mesi. Per questo fatto fu trasferito al comando del 39\u00ba Gruppo legioni a Ferrara, passando poi al comando interinale della X Zona MSVN di Roma, sostituendo il luogotenente Novelli. Con la promozione a tenente generale, avvenuta il 1\u00ba gennaio 1925, assunse il comando effettivo della X Zona. Molto legato all'amico generale Giorgio Vaccaro e amante dello sport, il 22 settembre 1926 venne eletto Presidente Generale, su delibera dell'assemblea, della Polisportiva S.S. Lazio. L'elezione di Varini, uomo potente del regime e molto apprezzato da Benito Mussolini, avvenne nel tentativo di impedire al gerarca Italo Foschi di far assorbire la S.S. Lazio nella nuova Associazione Sportiva Roma, sorta per volere del fascismo e che avrebbe dovuto inglobare tutte le altre societ\u00e0 operanti nella Capitale. Il tentativo and\u00f2 a buon fine ed egli occup\u00f2 la carica di Presidente Generale fino al 1930.\nPosto in congedo nel 1932, si ritir\u00f2 a vita privata ricoprendo incarichi in alcune aziende, tra le quali, Sindaco della \"Societ\u00e0 Anonima Meridionale Seta Artificiale\" e nel Consiglio di Amministrazione della \"Societ\u00e0 Chimica dell'Aniene\". Si spense a Milano nel 1950."}
{"id": "8455691", "revid": "358169", "url": "https://it.wikipedia.org/wiki?curid=8455691", "title": "Irina Rodr\u00edguez", "text": ""}
{"id": "8455692", "revid": "358169", "url": "https://it.wikipedia.org/wiki?curid=8455692", "title": "Irina Rodriguez", "text": ""}
{"id": "8455695", "revid": "287204", "url": "https://it.wikipedia.org/wiki?curid=8455695", "title": "Ghiacciaio Bartley", "text": "Il ghiacciaio Bartley \u00e8 un ghiacciaio lungo circa 10\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, tra il ghiacciaio Meserve, a est, e il ghiacciaio Conrow, a ovest, dove fluisce verso nord-ovest partendo da un nevaio a nord del cono Twickler e della cresta Morelli e scorrendo lungo il versante sud-orientale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Bartley \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal Comitato consultivo dei nomi antartici in onore di Ollie B. Bartley, un autista di camion della marina militare statunitense che, il 14 gennaio 1957, rimase ucciso quando il veicolo che stava guidando, un M29 Weasel, sprofond\u00f2 nella banchisa presso punta Hut."}
{"id": "8455696", "revid": "287204", "url": "https://it.wikipedia.org/wiki?curid=8455696", "title": "Ghiacciaio Conrow", "text": "Il ghiacciaio Conrow \u00e8 un ghiacciaio lungo circa 7\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, a ovest del ghiacciaio Bartley, dove fluisce verso nord partendo dal versante settentrionale della cresta Horowitz e scorrendo lungo il versante sud-orientale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Conrow \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito da Roy E. Cameron, comandante di una squadra di biologi che svolse delle ricerche nella zona per conto del Programma Antartico degli Stati Uniti d'America nella stagione 1966-67, in onore di Howard P. Conrow, un membro della suddetta squadra."}
{"id": "8455697", "revid": "287204", "url": "https://it.wikipedia.org/wiki?curid=8455697", "title": "Ghiacciaio Valhalla", "text": "Il ghiacciaio Valhalla \u00e8 un ghiacciaio lungo circa 3\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona occidentale della dorsale Asgard, a est del ghiacciaio Heimdall, dove fluisce verso nord partendo dal versante settentrionale del monte Valhalla e scorrendo lungo il versante meridionale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Valhalla \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal Comitato consultivo dei nomi antartici e dal Comitato neozelandese per i toponimi antartici in associazione con il nome della dorsale Asgard, nella mitologia norrena, infatti, il Valhalla \u00e8 una maestosa ed enorme sala situata ad \u00c1sgar\u00f0r, il mondo divino governato da Odino."}
{"id": "8455698", "revid": "287204", "url": "https://it.wikipedia.org/wiki?curid=8455698", "title": "Ghiacciaio Heimdall", "text": "Il ghiacciaio Heimdall \u00e8 un ghiacciaio lungo circa 6\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona occidentale della dorsale Asgard, a ovest del ghiacciaio Valhalla, dove fluisce verso nord-ovest per poi virare verso nord, dopo che a lui si \u00e8 unito il ghiacciaio Beowulf, scorrendo tra il picco Sigmund, a ovest, e il monte Valhalla, a est, e discendere lungo il versante meridionale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Heimdall \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal Comitato neozelandese per i toponimi antartici in associazione con il nome della dorsale Asgard, nella mitologia norrena, infatti, Heimdall \u00e8 il dio della sorveglianza nonch\u00e9 guardiano di \u00c1sgar\u00f0r, il mondo divino governato da Odino."}
{"id": "8455699", "revid": "287204", "url": "https://it.wikipedia.org/wiki?curid=8455699", "title": "Ghiacciaio Odino", "text": "Il ghiacciaio Odino \u00e8 un ghiacciaio lungo circa 2\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona occidentale della dorsale Asgard, dove \u00e8 separato dal ghiacciaio Alberich dal colle Juction, e dove fluisce verso nord partendo dal fianco nord-occidentale del monte Odino e scorrendo lungo il versante meridionale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il lago Vanda, un lago glaciale situato sul fondo di questa.\nStoria.\nIl ghiacciaio Odino \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal Comitato neozelandese per i toponimi antartici in associazione con il nome della dorsale Asgard, nella mitologia norrena, infatti, Odino dimora, con tutti gli altri Asi, di cui \u00e8 il re, nel regno di \u00c1sgar\u00f0r."}
{"id": "8455700", "revid": "1345932", "url": "https://it.wikipedia.org/wiki?curid=8455700", "title": "Ghiacciaio Sykes", "text": "Il ghiacciaio Sykes \u00e8 un ghiacciaio lungo circa 7\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona occidentale della dorsale Asgard, poco a ovest del ghiacciaio Valhalla, dove fluisce verso nord partendo dal versante settentrionale del picco Veli e scorrendo lungo il versante meridionale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il lago Vanda, un lago glaciale situato sul fondo di questa.\nStoria.\nIl ghiacciaio Sykes \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal Comitato neozelandese per i toponimi antartici in onore del regista neozelandese Jeremy Sykes che, il 19 novembre 1969, mor\u00ec in un incidente aereo precipitando con un elicottero nei pressi del monte McLennan."}
{"id": "8455701", "revid": "1345932", "url": "https://it.wikipedia.org/wiki?curid=8455701", "title": "Ghiacciaio Loftus", "text": "Il ghiacciaio Loftus \u00e8 un ghiacciaio vallivo lungo circa 7\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, dove fluisce verso nord scorrendo in una valle tra il picco Ball, a est, e il picco Harris, a ovest, fino a unire il proprio flusso a quello del ghiacciaio Newall, poco a nord del monte Weyant.\nStoria.\nIl ghiacciaio Loftus \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo nel 1964 dal Comitato consultivo dei nomi antartici in onore di Leo G. Loftus, un giornalista della marina militare statunitense, che ha prestato servizio presso la stazione McMurdo per cinque stagioni estiva, dal 1959 al 1964."}
{"id": "8455702", "revid": "1345932", "url": "https://it.wikipedia.org/wiki?curid=8455702", "title": "Ghiacciaio Newall", "text": "Il ghiacciaio Newall \u00e8 un ghiacciaio lungo circa 17\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, dove fluisce verso nord, a partire da un nevaio situato ai piedi del fianco occidentale del picco Harris e a nord del picco Kaminuma per poi virare verso est e scorrere tra il monte Newall, a nord, e il monte Weyant, a sud, e infine virare di nuovo verso nord scorrendo fino a unire il proprio flusso, a cui nel frattempo si \u00e8 unito quello dei ghiacciai Loftus e Commanda, a quello del ghiacciaio pedemontano Wilson.\nStoria.\nIl ghiacciaio Newall \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dai membri della squadra neozelandese della spedizione Fuchs-Hillary, condotta dal 1956 al 1958, in riferimento al vicino monte Newall, che era stato cos\u00ec chiamato agli inizi del Novecento in onore di uno dei maggiori finanziatori della spedizione Discovery, svolta dal 1904 al 1907 sempre al comando di Scott."}
{"id": "8455703", "revid": "1345932", "url": "https://it.wikipedia.org/wiki?curid=8455703", "title": "Ghiacciaio Decker", "text": "Il ghiacciaio Decker \u00e8 un ghiacciaio vallivo lungo circa 5\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, dove fluisce verso nord-est partendo dal versante nord-orientale del monte Newall e costeggiando il versante occidentale della cresta Gallagher, parallelamente al ghiacciaio Ferguson, fino a unire il proprio flusso a quello del ghiacciaio Wright inferiore.\nStoria.\nIl ghiacciaio Decker \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal Comitato consultivo dei nomi antartici in onore William D. Decker, un aiuto-macchinista dello squadrone di supporto antartico VX-6, della marina militare statunitense, che l'11 ottobre 1971 mor\u00ec presso la stazione McMurdo."}
{"id": "8455704", "revid": "287204", "url": "https://it.wikipedia.org/wiki?curid=8455704", "title": "Ghiacciaio Hart", "text": "Il ghiacciaio Hart \u00e8 un ghiacciaio lungo circa 6\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, tra il ghiacciaio Goodspeed, a est, e il ghiacciaio Meserve, a ovest, dove fluisce verso nord-ovest partendo dal versante settentrionale del picco Hetha e scorrendo lungo il versante sud-orientale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Hart \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal geologo statunitense Robert Nichols in onore di Roger Hart, che fu uno dei suoi assistenti nelle ricerche svolte nella zona, avendo base presso punta Marble, nella stagione 1959-60."}
{"id": "8455705", "revid": "287204", "url": "https://it.wikipedia.org/wiki?curid=8455705", "title": "Ghiacciaio Denton", "text": "Il ghiacciaio Denton \u00e8 un ghiacciaio lungo circa 5\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, dove fluisce verso nord-ovest partendo dal versante nord-occidentale del monte Newall e scorrendo lungo il versante sud-orientale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Denton \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal geologo statunitense Robert Nichols in onore di George H. Denton, che fu uno dei suoi assistenti nelle ricerche svolte nella zona, avendo base presso punta Marble, nella stagione 1959-60."}
{"id": "8455706", "revid": "287204", "url": "https://it.wikipedia.org/wiki?curid=8455706", "title": "Ghiacciaio Goodspeed", "text": "Il ghiacciaio Goodspeed \u00e8 un ghiacciaio lungo circa 5\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, poco a nord-est del ghiacciaio Hart, dove fluisce verso nord-ovest scorrendo lungo il versante sud-orientale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Goodspeed \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal geologo statunitense Robert Nichols in onore di Robert Goodspeed, che fu uno dei suoi assistenti nelle ricerche svolte nella zona, avendo base presso punta Marble, nella stagione 1959-60."}
{"id": "8455707", "revid": "287204", "url": "https://it.wikipedia.org/wiki?curid=8455707", "title": "Ghiacciaio Meserve", "text": "Il ghiacciaio Meserve \u00e8 un ghiacciaio lungo circa 9\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova a circa , si trova in particolare nella zona orientale della dorsale Asgard, tra il ghiacciaio Hart, a est, e il ghiacciaio Bartley, a ovest, dove fluisce verso nord-ovest partendo da un nevaio a nord del cono Twickler e scorrendo lungo il versante sud-orientale della valle di Wright, senza per\u00f2 arrivare sul fondo della valle ma alimentando, durante il suo scioglimento estivo, il fiume Onyx, situato sul fondo di questa.\nStoria.\nIl ghiacciaio Meserve \u00e8 stato mappato dalla squadra occidentale della spedizione Terra Nova, condotta dal 1910 al 1913 e comandata dal capitano Robert Falcon Scott, ma \u00e8 stato cos\u00ec battezzato solo in seguito dal geologo statunitense Robert Nichols in onore di William Meserve, che fu uno dei suoi assistenti nelle ricerche svolte nella zona, avendo base presso punta Marble, nella stagione 1959-60."}
{"id": "8455712", "revid": "1031941", "url": "https://it.wikipedia.org/wiki?curid=8455712", "title": "Banda randagia", "text": "Banda randagia \u00e8 il terzo album del gruppo Oi! bolognese Nabat, pubblicato nel 2018."}
{"id": "8455717", "revid": "1305772", "url": "https://it.wikipedia.org/wiki?curid=8455717", "title": "The Champion (singolo)", "text": "The Champion \u00e8 un singolo della cantante statunitense Carrie Underwood, pubblicato il 12 gennaio 2018 e incluso come traccia bonus nel sesto album in studio \"Cry Pretty\".\nDescrizione.\nIl brano, che vede la partecipazione vocale del rapper statunitense Ludacris, \u00e8 stato scritto dagli stessi interpreti con Chris DeStefano e Brett James e prodotto da Jim Jonsin. \u00c8 composto in chiave di Fa diesis maggiore ed ha un tempo di 91 battiti per minuto. \u00c8 stato utilizzato come sigla del Super Bowl LII sul canale televisivo NBC Sports. Riguardo alla canzone, Carrie Underwood ha affermato che \u00abl'obiettivo principale era di celebrare gli atleti al top del loro gioco, ma volevamo anche che risuonasse familiare con le persone nella loro vita quotidiana\u00bb.\nVideo musicale.\nIl videoclip, diretto da Jimmy Lynch, \u00e8 stato reso disponibile il 2 giugno 2018. Ha ricevuto tre candidature ai CMT Music Awards, trionfando nella categoria \"Video femminile dell'anno\".\nEsibizioni dal vivo.\nCarrie Underwood e Ludacris si sono esibiti per la prima volta con \"The Champion\" il 23 giugno 2018, in occasione dei Radio Disney Music Awards.\nSuccesso commerciale.\n\"Heartbeat\" ha esordito in 47\u00aa posizione della Billboard Hot 100, segnando il debutto pi\u00f9 alto della settimana e vendendo copie durante la sua prima settimana di disponibilit\u00e0. \u00c8 entrato quindi al 3\u00ba posto della Digital Songs, registrando il miglior piazzamento nella classifica di Carrie Underwood da \"I'll Stand by You\" del 2007 e di Ludacris da \"Tonight (I'm Fuckin' You)\" del 2011."}
{"id": "8455735", "revid": "1513836", "url": "https://it.wikipedia.org/wiki?curid=8455735", "title": "RuPaul's Drag Race All Stars (quinta edizione)", "text": "La quinta edizione di \"RuPaul's Drag Race All Stars\" \u00e8 andata in onda negli Stati Uniti dal 5 giugno 2020 al 24 luglio 2020. Questa stagione \u00e8 stata annunciata a maggio 2020, e il cast \u00e8 stato rivelato tramite una live YouTube, sul canale ufficiale dello show l'8 maggio 2020.\nDurante la promozione dell'edizione, venne annunciato un cambio di format: non sarebbero state pi\u00f9 le due concorrenti migliori a esibirsi in playback per ricevere il potere di eliminare una delle concorrenti ma, a ogni puntata, dopo aver decretato solo la concorrente migliore, essa si sarebbe scontrata con una \"\"Lip-Sync Assassin\", ovvero un\u2019ex-concorrente dello show ricordata nella storia del programma per le proprie esibizioni e coreografie durante i playback. In caso di vittoria della concorrente in gara, oltre a , questa riceve il potere di eliminare una delle concorrenti che \u00e8 andata peggio nella sfida. Altrimenti in caso di sconfitta contro la \"Lip-Sync Assassin\"\", saranno tutte le concorrenti tramite votazione a decidere chi eliminare, e i dollari saranno sommati per il montepremi della puntata successiva.\nShea Coule\u00e9, vincitrice della quinta edizione, ha ricevuto come premio , una fornitura di un anno di cosmetici della Anastasia Beverly Hills Cosmetics e una corona con scettro di Fierce Drag Jewels. La proclamazione della vincitrice \u00e8 avvenuta direttamente nell'ultima puntata.\nConcorrenti.\nLe dieci concorrenti che partecipano al reality show sono:\nTabella eliminazioni.\nTabella votazioni.\nLegenda\nRiassunto episodi.\nEpisodio 1 - \"Werq the World Variety Extravaganza\".\nLa puntata si apre con l'ingresso delle concorrenti, iniziando con Shea Coule\u00e9 e finendo con Ongina. L'ingresso di RuPaul nell'atelier porta una rivelazione: in quest'edizione tutte le concorrenti avranno la possibilit\u00e0 di votare ed eliminare una delle concorrenti che \u00e8 andata peggio nella sfida. Subito dopo, RuPaul insieme a Ricky Martin introduce prima mini sfida\nGiudice ospite della puntata \u00e8 Ricky Martin. Prima dei giudizi, RuPaul annuncia inoltre che in quest'edizione solo il concorrente migliore si sfider\u00e0 nel \"Lip-Synch For Your Legacy\", scontrandosi con una \"Lip-Sync Assassin\", una ex-concorrente delle edizioni passate non in gara. In caso di vittoria della concorrente in gara, questa ricever\u00e0, oltre a 10.000 dollari, il potere di eliminare una fra le concorrenti peggiori della puntata. Altrimenti, in caso di sconfitta contro la \"Lip-Sync Assassin\", sar\u00e0 il voto delle concorrenti a decidere chi eliminare, e i 10.000 dollari saranno sommati per il montepremi del playback successivo. RuPaul decide che Shea, Blair, Mariah e Jujubee sono salve e passano all'episodio successivo. Dopo le critiche da parte dei giudici, India Ferrah \u00e8 la migliore della puntata, mentre Derrick Berry e Mayhem Miller sono le peggiori. Alexis, Cracker e Ongina si posizionano a met\u00e0 e sono salve. Le concorrenti vengono mandate nel backstage per decidere chi verr\u00e0 eliminato. Al ritorno sul palcoscenico, RuPaul annuncia la \"Lip-Sync Assassin\", e si scopre che si tratta di Yvie Oddly, vincitrice dell'undicesima edizione di RuPaul's Drag Race.\nEpisodio 2 - \"I'm In Love!\".\nIl secondo episodio inizia con le concorrenti che rientrano nell'atelier dopo l'eliminazione di Derrick; qui discutono su come le nuove regole abbiano profondamente cambiato il gioco. Intanto Mayhem \u00e8 contenta di essere ancora in gara, e successivamente Jujubee ammette di averla votata, ma per la performance e non un discorso di amicizia.\nGiudici ospiti della puntata sono Madison Beer e Tessa Thompson. Il tema della sfilata \u00e8 \"Love the Skin, You're In\", dove le concorrenti devono sfoggiare un abito sul tema della pelle. RuPaul decide che Alexis, Cracker e Mayhem sono salve e passeranno all'episodio successivo. Dopo le critiche da parte dei giudici, Shea Coule\u00e9 \u00e8 dichiarata la migliore della puntata, mentre India Ferrah, Ongina e Mariah Balenciaga sono le peggiori. Blair e Jujubee si posizionano a met\u00e0 e sono salve. Quando ritornano nell'atelier per discutere su chi eliminare, Ongina inizia a piangere perch\u00e9 non vuole andarsene ed \u00e8 dispiaciuta di essere a rischio. Al ritorno sul palcoscenico, RuPaul annuncia la \"Lip-Sync Assassin\", e si scopre che si tratta di Alyssa Edwards, concorrente della quinta edizione e della seconda edizione All Stars.\nEpisodio 3 - \"Get a Room!\".\nIl terzo episodio inizia con le concorrenti che rientrano nell'atelier dopo l'eliminazione di Ongina, complimentandosi con Shea per la vittoria, e discutendo sul risultato della votazione, quando scoprono che la stessa Ongina si \u00e8 autovotata per l'eliminazione. \nGiudici ospiti della puntata sono Martyn Lawrence Bullard e Nicole Byer. Il tema della sfilata di questa puntata \u00e8 \"Three, Three, Three Looks in One\", dove le concorrenti devono sfoggiare tre look in uno. Dopo la sfilata RuPaul annuncia che l'hotel di Blair St. Clair e Mayhem Miller \u00e8 stato il migliore, ma alla fine decide che Jujubee \u00e8 la migliore della puntata. Dopo le critiche da parte dei giudici, RuPaul decide che India Ferrah, Shea Coul\u00e9e e Mariah Balenciaga sono le peggiori. Alexis e Cracker si posizionano a met\u00e0 e sono salve. Quando ritornano nell'atelier per discutere su chi eliminare, India si sente molto frustata perch\u00e9 ogni volta che cerca di dimostrare tutto il suo potenziale non riesce stare al passo con le altre. Al ritorno sul palcoscenico, RuPaul annuncia la \"Lip-Sync Assassin\", e si scopre che si tratta di Mon\u00e9t X Change, concorrente della decima edizione e vincitrice della quarta edizione All Stars.\nEpisodio 4 - \"SheMZ\".\nIl quarto episodio inizia con le concorrenti che rientrano nell'atelier dopo l'eliminazione di Mariah, con Shea grata verso tutte le altre per non averla eliminata. Intanto Jujubee, controllando il risultato della votazione, nota che nonostante tutto sono presenti un paio di voti per Shea, che successivamente si scoprono essere da parte di Mayhem e Alexis. La prima spiega che voleva salvare Mariah poich\u00e9 la considera come una sorella, mentre la seconda cita il costante impegno di Mariah e afferma che non avrebbe potuto eliminarla senza sentirsi in colpa.\nGiudice ospite della puntata \u00e8 Sarah Hyland. Il tema della sfilata \u00e8 \"C'mon, Camo Couture!\" dove i concorrenti devono sfoggiare un look con una stampa camouflage. RuPaul decide che Shea e Blair sono salve e passeranno all'episodio successivo. Dopo le critiche da parte dei giudici, Miz Cracker \u00e8 dichiarata la migliore della puntata, mentre India Ferrah e Mayhem Miller sono le peggiori. Jujubee e Alexis si posizionano a met\u00e0 e sono salve. Quando ritornano nell'atelier per discutere su chi eliminare, Mayhem si sente infastidita sia perch\u00e9 dice di non meritare di essere tra i peggiori, sia perch\u00e9 non vuole che il suo destino sia deciso da Miz Cracker. Al ritorno sul palcoscenico, RuPaul annuncia la \"Lip-Sync Assassin\", e si scopre che si tratta di Morgan McMichaels, concorrente della seconda edizione e della terza edizione All Stars. \nEpisodio 5 - \"Snatch Game of Love\".\nIl quinto episodio inizia con le concorrenti che rientrano nell'atelier dopo l'eliminazione di Mayhem, con India contenta perch\u00e9, nonostante le difficolt\u00e0, le altre concorrenti hanno deciso di non eliminarla, e afferma che far\u00e0 di tutto per tornare tra le migliori. Controllando il risultato della votazione, si scopre che anche Mayhem si \u00e8 autovotata per l'eliminazione.\nGiudici ospiti della puntata sono Jeffrey Bowyer-Chapman e Tommy Dorfman. Il tema della sfilata \u00e8 \"Prom Queen Fantasy\", dove le concorrenti devono sfoggiare un look da ballo di fine anno. Dopo le critiche da parte dei giudici, RuPaul decide che Shea Coule\u00e9 \u00e8 la migliore della puntata. Inoltre RuPaul annuncia che a partire da questo momento le concorrenti che non sono state proclamate le migliori, sono automaticamente a rischio eliminazione. Quando ritornano nell'atelier per discutere su chi eliminare, molte concorrenti sentono la tensione su questo cambio delle regole, e inizia una discussione sulla votazione avvenuta durante l'eliminazione di Mariah, aumentando la tensione. Al ritorno sul palcoscenico, RuPaul annuncia la \"Lip-Sync Assassin\", Vanessa Vanjie Mateo, concorrente della decima e undicesima edizione di RuPaul's Drag Race.\nEpisodio 6 - \"The Charles Family Backyard Ball\".\nIl sesto episodio inizia con le concorrenti che rientrano nell'atelier dopo l'eliminazione di India, complimentandosi con Shea per la sua vittoria. Intanto Alexis \u00e8 molto amareggiata per la situazione venuta fuori nell'episodio precedente, credendo che India fosse una sua amica. Shea ammette che era molto vicina a scegliere il rossetto con il suo nome, ma alla fine ha detto di aver fatto la scelta giusta. Durante il risultato della votazione, scoprono che c'era un voto per Alexis, e lei ci rimane male.\nGiudice ospite della puntata \u00e8 Bebe Rexha. Dopo le critiche da parte dei giudici, RuPaul decide che Miz Cracker \u00e8 la migliore della puntata, mentre le altre sono automaticamente le peggiori. Quando ritornano nell'atelier per discutere su chi eliminare, molte concorrenti hanno deciso di scegliere l'eliminata in base ai giudizi negativi, perci\u00f2 la possibile scelta ricade tra Alexis e Blair. Al ritorno sul palcoscenico, RuPaul annuncia la \"Lip-Sync Assassin\", e si scopre che si tratta di Roxxxy Andrews, concorrente della quinta edizione di RuPaul's Drag Race e della seconda edizione All Stars.\nEpisodio 7 - \"Stand-Up SmackDown\".\nIl settimo episodio inizia con le concorrenti che rientrano nell'atelier dopo l'eliminazione di Alexis, discutendo su chi ha votato chi. Successivamente festeggiano per essere rimaste le ultime quattro.\nGiudici ospiti della puntata sono Jane Krakowski e Sam Richardson. Il tema della sfilata \"Freak Out!\", dedicato ai look da clown folle. Dopo le critiche da parte dei giudici, RuPaul decide che Miz Cracker \u00e8 la migliore della puntata, mentre le altre sono automaticamente le peggiori. Quando ritornano nell'atelier per discutere su chi eliminare, molte concorrenti hanno nuovamente deciso di scegliere l'eliminata in base ai giudizi negativi, perci\u00f2 la possibile scelta ricadeva tra Jujubee e Blair, e notano che quest'ultima non \u00e8 mai riuscita a vincere una sfida. Al ritorno sul palcoscenico, RuPaul annuncia la \"Lip-Sync Assassin\", Kennedy Davenport, concorrente della settima edizione e della terza edizione All Stars.\nEpisodio 8 - \"Clap Back!\".\nL'ottavo e ultimo episodio inizia con le tre finaliste che ritornano nell'atelier, dove discutono sul percorso fatto e di come siano migliorate rispetto alla loro ultima volta nel programma, chidendosi anche chi riuscir\u00e0 a vincere.\nPrima del loro arrivo, tutte le concorrenti eliminate si erano nascoste nell'atelier per osservarle. RuPaul fa il suo ingresso e spiega che le concorrenti eliminate sono tornate per chiarire eventuali conflitti in sospeso (ad esempio il rapporto tra Derrick e India, le \"auto-eliminazioni\" di Mayhem e Ongina e le accuse sulle votazioni tirata in ballo da India durante lo Snatch Game).\nPer l'ultima prova, prima di incoronare la vincitrice di quest'edizione, le concorrenti dovranno comporre un pezzo, cantare ed esibirsi sulla canzone di RuPaul, \"Clap Back!\", oltre a prendere parte a un podcast con RuPaul e Michelle Visage.\nPer la coreografia, le concorrenti hanno come istruttore, Todrick Hall. Durante la prova per la coreografia, Miz e Jujubee hanno dei problemi con i passi di gruppo, mentre Shea ha problemi con la coreografia da solista. Nel frattempo a uno a uno le concorrenti prendono parte al podcast dove RuPaul e Michelle Visage fanno domande sulla loro esperienza in questa edizione di \"RuPaul's Drag Race All Stars\".\nI giudici della puntata sono: RuPaul, Michelle Visage, Ross Mathews, Carson Kressley e Todrick Hall come giudice ospite. Il tema della sfilata \u00e8 \"All Stars Eleganza\", dove tutte le concorrenti dovranno sfilare con il loro vestito migliore.\nDopo le critiche dei giudici RuPaul comunica che tutte le finaliste hanno fatto un'ottima performance e che si affronteranno insieme per la sfida finale. Jujubee, Miz Cracker e Shea Coule\u00e9 si esibiscono in playback sulla canzone \"Make Me Feel\" di Janelle Mon\u00e1e. Dopo l'esibizione RuPaul decide che Shea Coule\u00e9 \u00e8 la vincitrice della quinta edizione di \"RuPaul's Drag Race All Stars\"."}
{"id": "8455739", "revid": "203463", "url": "https://it.wikipedia.org/wiki?curid=8455739", "title": "Lisa Franchetti", "text": "Dal 1\u00ba marzo 2018 al giugno 2020 \u00e8 stata comandante della Sesta Flotta, vice comandante delle United States Naval Forces Europe-Africa e comandante della Joint Force Maritime Component.\nBiografia.\nHa studiato alla Northwestern University di Evanston nell'Illinois, dove ha conseguito un \"Master of Science\" in giornalismo. Presso tale universit\u00e0 ha partecipato al \"Naval Reserve Officer Training Corps Program\", entrando nella Marina degli Stati Uniti nel 1985.\nIn seguito ha studiato al Naval War College di Newport, ed ha ottenuto un master in management all'Universit\u00e0 di Phoenix.\nTra i ruoli operativi ricoperti prima del marzo 2018 vi sono stati: \n\u00c8 sposata e ha una figlia.\nIl 6 maggio 2020 viene nominata vicecomandante per lo sviluppo dell'armamentario bellico della marina statunitense. Nel giugno 2020 \u00e8 stata sostituita per gli incarichi di comandante della sesta flotta, comandante della Joint Force Maritime Component e vice comandante delle United States Naval Forces Europe-Africa dal viceammiraglio Eugene H. Black III."}
{"id": "8455741", "revid": "6923", "url": "https://it.wikipedia.org/wiki?curid=8455741", "title": "Luce e ombra", "text": "Luce e ombra \u00e8 una rivista che si occupa di parapsicologia con pubblicazione trimestrale nata nel 1900. E' distribuita gratuitamente agli aderenti della Fondazione Bozzano-De Boni.\nStoria.\nLa rivista nacque a Milano nel Natale del 1900 dall'iniziativa del poeta milanese Angelo Marzorati finanziato dall'industriale Achille Brioschi, pubblicata dalla Societ\u00e0 di Studi Psichici nata nel 1901.\nIl campo interesse della rivista si focalizz\u00f2 da subito sulla ricerca psichica. Tra i primi collaboratori figurano psichiatri come Cesare Lombroso ed Enrico Morselli e parapsicologi come Ernesto Bozzano e in seguito Emilio Servadio. Nel 1908 divenne caporedattore Antonio Bruers. Tra gli altri collaboratori dell'epoca figura Rocco Santoliquido istitutore della sezione romana, che divenne poi la sede definitiva della rivista.\nCon la morte di Marzorati avvenuta nel 1931 la sede della societ\u00e0 torn\u00f2 a Milano mentre la sede della rivista rimase a Roma diretta sempre da Bruers. Negli anni successivi anche a causa del clima culturale dell'epoca la rivista cambi\u00f2 nome in \"La Ricerca Psichica\" diretta da Brioschi. Nel 1939 le pubblicazioni vennero interrotte, Brioschi mor\u00ec nel 1942 mentre la biblioteca della Societ\u00e0 venne distrutta da una bomba durante la seconda guerra mondiale.\nNel 1943 il veronese Gastone De Boni eredit\u00f2 la Biblioteca di Ernesto Bozzano, e nel 1946 fece riprendere la rivista , a causa della mancanza di soldi i collaboratori vi contribuivano gratuitamente, fu pubblicata per Fratelli Bocca Editori. Nata come mensile, nel 1964 a causa di problemi economici divenne trimestrale. Nel 1971 a causa di un incidente stradale di De Boni l'attivit\u00e0 della rivista rallent\u00f2, in questo periodo lo studioso Silvio Ravaldini e la giornalista Paola Giovetti contribuirono a rilanciare la rivista. Furono create la Biblioteca Bozzano-De Boni e l\u2019Archivio di Documentazione Storica della Ricerca Psichica (divenuto poi Fondazione) con sede a Bologna dove raccogliere tutto il materiale ereditato dalla biblioteca di Ernesto Bozzano.\nNel 1986 alla morte di De Boni divenne direttore responsabile Ravaldini, Paola Giovetti direttrice editoriale. Negli anni successivi inizi\u00f2 la pubblicazione del materiale storico raccolto, pubblicato in tre volumi: \"Le Tracce dell\u2019Anima\", articoli del periodo 1901-1925; \"La Realt\u00e0 dell\u2019Anima\", (1926-1950) e \"Il Potere dello Spirito\" (1951-1975)."}
{"id": "8455744", "revid": "404449", "url": "https://it.wikipedia.org/wiki?curid=8455744", "title": "Gua Ah-Leh", "text": ""}
{"id": "8455746", "revid": "203463", "url": "https://it.wikipedia.org/wiki?curid=8455746", "title": "Lisa M. Franchetti", "text": ""}
{"id": "8455755", "revid": "305330", "url": "https://it.wikipedia.org/wiki?curid=8455755", "title": "Armadillo a sette fasce", "text": ""}
{"id": "8455756", "revid": "715366", "url": "https://it.wikipedia.org/wiki?curid=8455756", "title": "Ve\u010dera na chutore bliz Dikan'ki (film 1961)", "text": ""}
{"id": "8455757", "revid": "72396", "url": "https://it.wikipedia.org/wiki?curid=8455757", "title": "Pallamano ai Giochi della XXIII Olimpiade - Torneo maschile", "text": "Il torneo maschile di pallamano ai Giochi della XXIII Olimpiade si \u00e8 svolto dal 31 luglio all'11 agosto 1984 ed \u00e8 stato ospitato dalla Titan Gymnasium dell'universit\u00e0 statale della California a Fullerton. Vista l'elevata affluenza di pubblico alle partite della fase a gironi, gli organizzatori decisero di convertire alla pallamano il The Forum, impianto sportivo di Inglewood sede dei tornei di pallacanestro, per la finale per l'assegnazione della medaglia d'oro, alla quale assistettero circa spettatori.\nLa medaglia d'oro \u00e8 stata vinta dalla , che in finale ha superato la per 18-17. La medaglia di bronzo \u00e8 andata alla , che nella finale per il terzo posto ha sconfitto la .\nLa finale mise di fronte le prime classificate nei due gironi, senza nessuna fase a eliminazione diretta. Nel girone A la concluse al primo posto, distanziando di un punto la dopo averla superata per 19-18 nello scontro diretto proprio all'ultima giornata. Nel girone B la concluse a punteggio pieno, sconfiggendo la nello scontro diretto dell'ultima giornata, avendo entrambe vinto le prime quattro partite. Nella finale jugoslavi e tedeschi giocarono punto a punto fino al 15-15, poi gli jugoslavi realizzarono tre reti di fila, reggendo anche al recupero dei tedeschi e chiudendo la sfida sul 18-17.\nIl torneo venne anche caratterizzato dal boicottaggio dei Giochi attuato dai Paesi del blocco orientale, cos\u00ec che rinunciarono alla partecipazione i campioni mondiali in carica dell', la , la , l', la e i campioni americani di ; al loro posto vennero ammesse , , , , e .\nFormato.\nLe dodici squadre partecipanti sono state inserite in un due gironi da sei squadre ciascuno, e ciascuna squadra affronta tutte le altre del girone per un totale di cinque giornate. La classifica finale dei gironi determinava gli accoppiamenti per le finali per i piazzamenti: le prime classificate si affrontavano per la conquista delle medaglie d'oro e d'argento, mentre le seconde classificate si affrontavano per la conquista della medaglia di bronzo."}
{"id": "8455761", "revid": "1573940", "url": "https://it.wikipedia.org/wiki?curid=8455761", "title": "Distoleon", "text": "Distoleon () \u00e8 un genere di neurotteri della famiglia dei mirmileontidi.\nBiologia.\nLe larve del genere \"Distoleon\" non costruiscono le classiche \"trappole a buca\" tipiche dei formicaleoni; si appostano invece sotto la sabbia, emergendo all'improvviso per catturare le prede che passano vicine.\nDistribuzione.\nLe specie del genere \"Distoleon\" sono presenti in tutto il Vecchio Mondo, nelle aree temperate e tropicali; in Europa sono documentate solo due specie, \"D. tetragrammicus\" (paleartica e molto comune in Europa meridionale) e \"D. annulatus\" (specie endemica dell'area afro-iraniana e presente solo nelle propaggini europee pi\u00f9 meridionali).\nTassonomia.\nIl genere comprende le seguenti specie:"}
{"id": "8455764", "revid": "149485", "url": "https://it.wikipedia.org/wiki?curid=8455764", "title": "Campionati africani di lotta 2012", "text": "I campionati africani di lotta 2012 sono stati la 28\u00aa edizione della manifestazione continentale organizzata dalla FILA. Si sono svolti dal 12 marzo 2012 a Marrakech, in Marocco."}
{"id": "8455765", "revid": "322321", "url": "https://it.wikipedia.org/wiki?curid=8455765", "title": "Jannika B", "text": "Biografia.\nNata in una famiglia svedese, Jannika B \u00e8 figlia di un ingegnere e di un'infermiera. \u00c8 cresciuta a Kokkola e ha frequentato il liceo a Vaasa. Fino ai 15 anni ha studiato danza, disciplina che ha abbandonato dopo un'audizione deludente all'Opera di Helsinki. Inoltre, ha frequentato lezioni di pianoforte nell'infanzia. Ha frequentato l'Universit\u00e0 delle scienze applicate di Kokkola, e ha ottenuto un master in business administration nel 2014. Prima di diventare famosa, \u00e8 stata direttrice di un punto vendita di abbigliamento e istruttrice in palestra. Ha sposato il musicista rock Toni Wirtanen nel 2013.\nJannika B \u00e8 salita alla ribalta partecipando prima al talent show \"Idols\" nel 2007, e poi alla versione finlandese di \"The X Factor\" nel 2009. Nel 2012 ha firmato un contratto con la Sony Music Finland, su cui a inizio 2013 ha pubblicato il suo album di debutto, \"Kaikki rohkeus\". Il disco ha debuttato al 3\u00ba posto nella top 50 finlandese e ha venduto pi\u00f9 di copie a livello nazionale, ottenendo un disco d'oro. A marzo 2013 ha aperto il concerto di Adam Lambert alla Hartwall Arena di Helsinki, e l'estate successiva ha intrapreso la sua prima tourn\u00e9e da solista. Il successo del suo primo disco le ha fruttato una candidatura agli Emma gaala e due agli Iskelm\u00e4-gaala.\nNel 2014 la cantante ha pubblicato il suo secondo album, \"\u0160iva\", che ha raggiunto il 6\u00ba posto nella classifica nazionale. L'album \u00e8 stato accompagnato da un tour nazionale e il suo successo ha portato ad una candidatura agli Emma gaala del 2015 per l'artista dell'anno. Concluso il contratto con la Sony, Jannika B ne ha firmato uno nuovo con The Fried Music, parte del gruppo della EMI Capitol Finland.\nNel 2017 ha partecipato alla quarta edizione della competizione canora di MTV3 \"T\u00e4hdet, t\u00e4hdet\", arrivando seconda. L'anno successivo \u00e8 stata giudice alla nona edizione di \"Idols\", lo stesso talent show a cui aveva partecipato undici anni prima. A gennaio 2019 ha lanciato la sua linea d'abbigliamento con la societ\u00e0 di moda Me&amp;I, e due mesi dopo \u00e8 uscito il suo terzo album, \"Toinen nainen\", che ha conquistato il 5\u00ba posto in classifica e un disco d'oro. L'album \u00e8 stato seguito dalla terza tourn\u00e9e nazionale della cantante, e le ha fruttato altre due candidature agli Emma-gaala. Nell'autunno del 2019 ha partecipato alla dodicesima edizione di \"Tanssii t\u00e4htien kanssa\" (la versione finlandese di \"Ballando con le stelle\"), finendo seconda insieme al suo partner di ballo Aleksi Sepp\u00e4sen."}
{"id": "8455771", "revid": "1573940", "url": "https://it.wikipedia.org/wiki?curid=8455771", "title": "Paralcyoniidae", "text": "Paralcyoniidae \u00e8 una famiglia di octocoralli dell'ordine Alcyonacea.\nDescrizione.\nLa principale caratteristica della famiglia Paralcyoniidae \u00e8 quella di avere l'intero \"poliparium\" completamente retrattile all'interno della base a forma di capsula.\nLa struttura \u00e8 costituita tipicamente da un ramo centrale, fissato alla base da un peduncolo, dal quale si dipartono delle ramificazioni laterali che portano i polipi.\nQuesti coralli hanno una distribuzione cosmopolita e si trovano anche a grandi profondit\u00e0. Hanno dimensioni molto variabili, da pochi centimetri fino a oltre 1,5 metri.\nTassonomia.\nUno studio sui coralli molli delle coste sudafricane pubblicato nel 2017 ha portato ad una parziale revisione della tassonomia del Sottordine di Octocoralli Alcyoniina. Sulla base di tale studio, fra le varie modifiche, \u00e8 stato stabilito che il genere \"Dimorphophyton\" endemico della regione, precedentemente assegnato alle Alcyoniidae, venga spostato nelle Paralcyoniidae, dove \u00e8 un taxon fratello di \"Studeriotes\", \"Paralcyonium\" e \"Ceeceenus\", con i quali sembra formare un gruppo monofiletico.\nLo studio \u00e8 stato recepito dal World Register of Marine Species (WORMS) e pertanto la nuova famiglia risulta composta dai seguenti generi:"}
{"id": "8455799", "revid": "1305772", "url": "https://it.wikipedia.org/wiki?curid=8455799", "title": "It Was Good Until It Wasn't", "text": "It Was Good Until It Wasn't \u00e8 il secondo album in studio della cantante statunitense Kehlani, pubblicato l'8 maggio 2020 dall'etichetta Atlantic Records.\nPubblicazione e promozione.\nL'album \u00e8 stato reso disponibile per il pre-ordine il 30 aprile 2020 assieme alla pubblicazione del singolo promozionale \"F&amp;MU\". Inoltre la cantante avrebbe dovuto esibirsi in alcuni dei brani del nuovo album come artista di apertura nella tourn\u00e9e di Justin Bieber che successivamente \u00e8 stata posticipata a causa della pandemia di COVID-19.\nSingoli.\n\"Can I\" in collaborazione con Tory Lanez \u00e8 stato pubblicato come primo singolo dell'album il 3 giugno 2020.\nSingoli promozionali.\nIl 12 marzo, Kehlani ha pubblicato \"Toxic\" come primo singolo promozionale del progetto assieme al video musicale su YouTube. La canzone affronta gli aspetti riguardanti una relazione tossica. La canzone ha debuttato alla posizione numero 68 della Billboard Hot 100. Il secondo singolo promozionale dell'album \u00e8 \"Everybody Business\", ed \u00e8 stato pubblicato il 16 aprile. \"F&amp;MU\" \u00e8 stato pubblicato come terzo singolo promozionale il 30 aprile. Tutti questi brani sono stati rilasciati dalla cantante assieme ad un video musicale.\nAltri brani.\nSono stati realizzati anche i videoclip per i brani \"Open (Passionate)\" e \"Bad News\". I video sono usciti rispettivamente l'8 maggio e il 9 luglio.\nSuccesso commerciale.\nL'album ha esordito alla 10\u00aa posizione della Official Albums Chart britannica con copie distribuite durante la sua prima settimana, segnando il miglior debutto di Kehlani nella classifica."}
{"id": "8455800", "revid": "767487", "url": "https://it.wikipedia.org/wiki?curid=8455800", "title": "Maria Lund", "text": "Biografia.\nFiglia del tenore rumeno Alexandru Ioni\u021b\u0103 e del soprano finno-svedese Tamara Lund, Maria Lund \u00e8 nata in Germania e cresciuta in Finlandia ed \u00e8 poliglotta: parla correntemente finlandese, tedesco, rumeno, francese, inglese e spagnolo, oltre a un po' di cinese.\nNel 2004 ha pubblicato il suo album di debutto \"L\u00e4ht\u00f6piste...\", in collaborazione con il suo allora marito Mikko Rantaniva, con cui \u00e8 stata sposata fino al 2009. Nella primavera del 2008 ha partecipato alla terza edizione di \"Tanssii t\u00e4htien kanssa\" (la versione finlandese di \"Ballando con le stelle\"), che ha vinto insieme al suo partner di ballo, Mikko Ahti.\nIl suo album di debutto come solista, \"Ajan s\u00e4vel\", \u00e8 stato pubblicato alla fine del 2008 e ha raggiunto il 12\u00ba posto della classifica finlandese. \u00c8 stato certificato disco d'oro con oltre 22.000 copie vendute a livello nazionale. Il secondo album, \"Tahdon!\", \u00e8 uscito l'anno successivo e ha debuttato al 27\u00ba posto in classifica.\nNel 2010 Maria Lund ha partecipato a \"Laulukilpailu\", il programma di selezione del rappresentante finlandese per l'Eurovision Song Contest 2010, cantando \"Syd\u00e4n ymm\u00e4rt\u00e4\u00e4\". Ha superato la semifinale e si \u00e8 piazzata 9\u00aa su 10 partecipanti nella finale."}
{"id": "8455801", "revid": "124703820", "url": "https://it.wikipedia.org/wiki?curid=8455801", "title": "Third Division 1951-1952", "text": "La Third Division 1951-1952 \u00e8 stato il 25\u00ba campionato inglese di calcio di terza divisione, il 24\u00ba con la suddivisione in 2 gironi (North e South). Ad aggiudicarsi il titolo ed a salire in Second Division furono: Lincoln City (Third Division North) e Plymouth Argyle (Third Division South).\nThird Division North.\nClassifica finale.\nLegenda:\nRegolamento:\nThird Division South.\nClassifica finale.\nLegenda:\nRegolamento:\nNote:"}
{"id": "8455803", "revid": "1124164", "url": "https://it.wikipedia.org/wiki?curid=8455803", "title": "Chiesa della Beata Vergine del Giglio", "text": "La chiesa della Beata Vergine del Giglio \u00e8 un luogo di culto cattolico di Bergamo posto alla parte terminale di via Sant'Alessandro e l'incrocio con l'antica via delle Tre Armi, in prossimit\u00e0 di porta San Giacomo e sussidiaria della Basilica di Sant'Alessandro in Colonna.\nStoria.\nNel 1561 ebbe inizio la costruzione delle mura venete con la distruzione di molte chiese che si trovavano lungo il tracciato dell'opera muraria, fra queste fu demolita la chiesa parrocchiale di San Giacomo, che diede il nome alla porta omonima, nonch\u00e9 la grande e antica chiesa conventuale domenicana di Santo Stefano, lasciando gli abitanti della contrada senza un luogo di culto. Venne da loro la richiesta di poter edificare una nuova chiesa e il 10 marzo 1660 ottennero l'autorizzazione per la sua costruzione dal vescovo Gregorio Barbarigo con l'intitolazione alla Nativit\u00e0 della Vergine. L'intitolazione nacque dalla vicinanza di un affresco detto \"Madonna del Rastello\" o Madonna di San Giacomo: \"in un capitello o piccola tribuna vicino a rastelli fuori della porta S. Giacomo gi\u00e0 per grazie insigne\" Il dipinto raffigura la Madonna con il Bambino e un giglio.\nLa tradizione popolare racconta il miracolo ricevuto da una giovane claudicante che, a fatica, sal\u00ec la lunga via sant'Alessandro in processione devozionale, per raggiungere l'immagine della Vergine e chiederle la grazia della guarigione. La giovane ricevette il dono e l'immagine divenne devozione popolare. Il 1\u00ba aprile 1663, l'affresco fu strappato per essere posto come pala d'altare della nuova chiesa. La chiesa prese il nome di \"Beata Vergine del Giglio\", che divenne ufficiale nel 1806 con la nuova dedicazione.\n&lt;br&gt;La costruzione termin\u00f2 con la posa del portico nel 1665.\nDescrizione.\nEsterno.\nLa facciata, divisa su due ordini, \u00e8 preceduta da un porticato composto da quattro colonne culminanti con capitelli ionici, portanti la trabeazione in pietra di Sarnico che sorregge il cornicione. Il portone d'ingresso, centrale al primo ordine, presente le paraste e la trabeazione in pietra di Sarnico nella sua parte superiore una lapide inserita in una cornice di stucco con due angioletti con la datazione del 1660 a ricordo della sua costruzione. Accanto vi sono due finestre, sempre con contorno in pietra di Sarnico, protette da inferriate. La parte \u00e8 delimitata da due lesene terminanti con capitelli ionici e che proseguono sull'ordine superiore terminanti con capitelli corinzi. Centrale un'apertura con contorno sagomato. Questa parte presenta decori a forma di vasi di fiori. La sezione termina con il cornicione in pietra curvilineo sagomato con copertura in coppi, dove sono poste due pigne sulle parti pi\u00f9 estreme una croce al centro con bassorilievo raffigurante Dio Padre a braccia spalancate.\nInterno.\nL'interno \u00e8 a navata unica a pianta rettangolare diviso da lesene con base in marmo e capitelli corinzi, in due campate. Le lesene reggono la trabeazione con fregio e il cornicione con la strombatura della copertura a volta. L'aula \u00e8 illuminata da grandi finestre poste sopra il cornicione e conserva tele centinate del Settecento di Marco Olmo di grandi dimensioni raffiguranti: \"Nascita di Maria Vergine\", \"Nascita di Ges\u00f9\", \"Sacra famiglia a Nazareth\", \"Morte di San Giuseppe\".La parte inferiore delle pareti termina con sedili in legno aventi lo schienale scolpito. Il presbiterio sopraelevato da un gradino e rientrante rispetto all'aula \u00e8 preceduto dall'arco trionfale, il presbiterio ospita l'altare marmoreo lavoro della bottega di Giacomo Manni.\n&lt;br&gt;Gli stucchi della chiesa sono opera di Angelo Sala, mentre gli affreschi della volta e del presbiterio, sono lavori del ticinese Carpoforo Tencalla."}
{"id": "8455806", "revid": "287204", "url": "https://it.wikipedia.org/wiki?curid=8455806", "title": "Stadio Cicero", "text": "Lo Stadio Cicero \u00e8 un impianto sportivo di Asmara.\nFu inaugurato nel 1939 e rinnovato nel 1959 ed \u00e8 utilizzato per il calcio e l'atletica. Ha una capacit\u00e0 di 6000 spettatori.\nOspita la squadra nazionale di calcio dell'Eritrea e le squadre Red Sea FC, Adulis Club, Hintsa FC, Edaga Hamus.\nLo stadio fu costruito nel 1938 durante la colonizzazione italiana del paese, dall'imprenditore italiano Francesco Cicero. Inizialmente era utilizzato dal club GS Asmara . Ha ospitato la Coppa delle Nazioni africane del 1968 . Nel 2005, lo stadio ha ricevuto un campo in erba sintetica di terza generazione, della FIFA."}
{"id": "8455811", "revid": "767487", "url": "https://it.wikipedia.org/wiki?curid=8455811", "title": "Amici per la pelle (film 1952)", "text": "Amici per la pelle (\"Feed the Kitty\") \u00e8 un film del 1952 diretto da Chuck Jones. \u00c8 un cortometraggio d'animazione della serie \"Merrie Melodies\", uscito negli Stati Uniti il 2 febbraio 1952. Il film rappresenta la prima apparizione del duo Marc Antonio e Pussyfoot. Nel 1994 si classific\u00f2 al 36\u00ba posto nel libro di Jerry Beck \"The 50 Greatest Cartoons\". Dal 1999 viene distribuito col titolo Un micio per amico.\nTrama.\nIl bulldog Marc Antonio cerca di intimidire il gattino randagio Pussyfoot, ma il cucciolo gli si arrampica sulla schiena e si acciambella nella sua pelliccia. Il cane si innamora all'istante del gattino e decide di adottarlo, portandolo a casa con s\u00e9. Al suo arrivo la sua proprietaria, stanca di raccogliere le sue cose, gli ordina di non portare in casa nient'altro. Mentre lo rimprovera, Marc Antonio nasconde discretamente il gattino sotto una ciotola. Pussyfoot si mette per\u00f2 a giocare per tutta la casa rischiando pi\u00f9 volte di venire scoperto dalla padrona di Marc Antonio, mentre il cane impiega numerose tattiche per nasconderlo o spacciarlo per un oggetto di uso comune come un piumino da cipria. A un certo punto Marc Antonio, sentendo arrivare la padrona in cucina, \u00e8 costretto a nascondere Pussyfoot in un contenitore di farina. La padrona decide di cucinare dei biscotti e versa la farina, insieme a Pussyfoot, in una ciotola. Il cane prova pi\u00f9 volte a fermarla, finanche spruzzandosi sul muso della panna montata per sembrare rabbioso, cos\u00ec la donna incredula ed esasperata lo butta fuori di casa. Nel frattempo, il gattino esce dalla ciotola e si pulisce nascosto dietro una scatola di sapone.\nMarc Antonio, ignaro del fatto che il gattino sia fuggito, pu\u00f2 solo guardare inorridito mentre la sua padrona mescola la pastella per biscotti, stende la pasta, la taglia in forme e mette i biscotti nel forno. Ad ogni fase del procedimento, il povero cane diventa sempre pi\u00f9 angosciato fino a quando non crolla infine in lacrime. La sua padrona esce poco dopo e, credendo che stia piangendo per essere stato sgridato, lo fa rientrare e tenta di consolarlo dandogli un biscotto a forma di gatto. Stordito, Marc Antonio si mette il biscotto sulla schiena, quindi ricomincia a piangere. In quel momento arriva Pussyfoot che miagola. Marc Antonio, felice di vedere vivo il suo amico, prende il gattino e lo bacia, quindi si rende conto che la sua proprietaria lo sta guardando. Incapace di nascondere l'evidenza, supplica ai piedi della sua padrona che, con sua sorpresa, gli permette di tenere Pussyfoot, dicendogli severamente che il gattino \u00e8 completamente sotto la sua responsabilit\u00e0. Il cane sembra riconsiderare la cosa per un momento, finch\u00e9 Pussyfoot gli fa le fusa, si arrampica di nuovo sulla schiena e si rannicchia per addormentarsi. Marc Antonio sorride soddisfatto e lo copre con una parte della sua pelliccia.\nDistribuzione.\nEdizione italiana.\nIl corto fu distribuito in Italia il 6 dicembre 1962 nel programma \"Silvestro e Gonzales: Vincitori e vinti\", in inglese sottotitolato; fu doppiato nel 1976 in occasione di una riedizione del programma. Il doppiaggio presenta Marc Antonio come Ettore, riconoscendo comunque l'esistenza del primo personaggio; la padrona dice infatti al cane di andare \"nella cuccia di Marc Antonio\". Inoltre Marc Antonio fu doppiato pur non avendo in originale dialoghi intellegibili, facendogli pronunciare delle brevi battute di fantasia. Nel 1999 il corto fu ridoppiato in modo pi\u00f9 corretto dalla Royfilm sotto la direzione di Renzo Stacchi per la VHS \"Un micio per amico\"; anche in questo caso Marc Antonio fu doppiato, ma solo nella seconda parte del corto e comunque senza dialoghi intellegibili.\nEdizioni home video.\nDVD e Blu-ray Disc.\nUna volta restaurato, il corto fu inserito come extra nel DVD-Video del documentario \"Chuck Jones: Extremes &amp; Inbetweens - A Life in Animation\", pubblicato in America del Nord il 22 ottobre 2002. Fu poi incluso nel terzo disco della raccolta \"\" (intitolato \"Looney Tunes All-Stars: Part 1\") distribuita il 28 ottobre 2003, in cui \u00e8 visibile anche con un commento audio di Greg Ford e con la colonna internazionale; il DVD fu pubblicato in Italia il 2 dicembre 2003 nella collana \"Looney Tunes Collection\", col titolo \"All Stars: Volume 1\". Fu inserito anche nel primo disco della raccolta DVD \"Looney Tunes Spotlight Collection Volume 1\", uscita in America del Nord sempre il 28 ottobre 2003, ristampato l'11 febbraio 2014 col titolo \"Looney Tunes Center Stage: Volume 1\". Fu poi incluso (nuovamente con le tracce audio alternative) nel secondo disco della raccolta \"Looney Tunes Platinum Collection: Volume One\", uscita in America del Nord in Blu-ray Disc il 15 novembre 2011 e in DVD il 3 luglio 2012. Infine \u00e8 stato inserito anche nel primo DVD della raccolta \"50 cartoons da collezione - Looney Tunes\" della collana \"Il meglio di Warner Bros.\", uscita in America del Nord il 25 giugno 2013 e in Italia il 5 dicembre."}
{"id": "8455813", "revid": "93556", "url": "https://it.wikipedia.org/wiki?curid=8455813", "title": "Sudeti Orientali", "text": "I Sudeti Orientali (, in lingua ceca: \"V\u00fdchodn\u00ed Sudety\" o \"Jesenick\u00e1 oblast\"; in tedesco: \"Ostsudeten\") sono la porzione orientale dei monti Sudeti, situati nella zona di confine tra la Repubblica Ceca e la Polonia.\nLa maggior parte dei Sudeti Orientali si trova nella Repubblica Ceca, con una piccola parte (737 km\u00b2) in Polonia. La massima elevazione viene raggiunta nella Repubblica Ceca con i 1491 metri del monte Prad\u011bd nei Hrub\u00fd Jesen\u00edk, mentre in Polonia la vetta pi\u00f9 alta si trova nei Monti \u015anie\u017cnik a 1425 m s.l.m.\nSi estendono dal Passo K\u0142odzka, attraverso la Valle di K\u0142odzko, poi lungo il fiume Nysa K\u0142odzka a ovest, fino alla Valle e Porta Morava a est, in direzione dei Carpazi Occidentali esterni. G\u00f3rna Nysa \u00e8 un confine naturale che separa i Sudeti Orientali dai Sudeti Centrali.\nSuddivisione.\nI Sudeti Orientali comprendono i seguenti gruppi montuosi:\nStruttura geologica.\nLa tipologia delle rocce dei Sudeti orientali \u00e8 la stessa del blocco dei Sudeti e della zona della Slesia-Moravia.\nPartendo da ovest, la struttura geologica dei Sudeti Orientali inizia con la linea di sovrapposizione Ramzov sul lato ceco del confine. Prosegue in direzione sud-ovest a nord-est nei pressi della cittadina di Star\u00e9 M\u011bsto pod Land\u0161tejnem. Le rocce metamorfiche sono databili dal Proterozoico al Carbonifero inferiore, le rocce ignee risalgono al Carbonifero, le rocce sedimentarie tra la fine del Carbonifero e il Quaternario, i basalti vulcanici sono del Terziario."}
{"id": "8455814", "revid": "785863", "url": "https://it.wikipedia.org/wiki?curid=8455814", "title": "Feed the Kitty", "text": ""}
{"id": "8455815", "revid": "785863", "url": "https://it.wikipedia.org/wiki?curid=8455815", "title": "Un micio per amico", "text": ""}
{"id": "8455825", "revid": "599013", "url": "https://it.wikipedia.org/wiki?curid=8455825", "title": "Keith Jennings (calciatore)", "text": "Carriera.\nClub.\nJennings ha iniziato la sua carriera in patria con il , e in seguito ha giocato per il in India e il nella massima serie bermudiana prima di unirsi ai nella USL Second Division nel 2008.\nLa sua carriera da giocatore si \u00e8 conclusa dopo che si \u00e8 rotto la milza e ha dovuto rimuovere un rene dopo una collisione mentre giocava con i nel 2010.\nNazionale.\nHa fatto il suo debutto con la nazionale bermudiana nel settembre 2006 in una partita valida per le qualificazioni alla CONCACAF Gold Cup contro le Isole Vergini americane. Con la nazionale ha giocato complessivamente sei partite, realizzando anche una rete.\nLa sua ultima partita con la nazionale \u00e8 stata un'amichevole nel marzo 2007 contro il Canada."}
{"id": "8455831", "revid": "1310927", "url": "https://it.wikipedia.org/wiki?curid=8455831", "title": "USL Second Division", "text": ""}
{"id": "8455845", "revid": "767487", "url": "https://it.wikipedia.org/wiki?curid=8455845", "title": "Il re di Staten Island", "text": "Il re di Staten Island (\"The King of Staten Island\") \u00e8 un film del 2020 diretto da Judd Apatow.\nLa pellicola narra la vita romanzata dello stesso Pete Davidson, co-autore della sceneggiatura semi-autobiografica.\nTrama.\nScott ha ventiquattro anni e ha perso il padre quando ne aveva appena sette; passa la vita a fumare marijuana e a fare pratica sugli amici come tatuatore cercando di superare il trauma e di capire quale \u00e8 la sua strada, mentre deve imparare a convivere con la sorella minore al primo anno di college e sua madre che ha trovato un nuovo compagno dopo 17 anni dalla morte del marito.\nProduzione.\nIl progetto viene annunciato il 29 gennaio 2019 dalla Universal.\nLe riprese del film sono iniziate il 3 giugno 2019.\nPromozione.\nIl primo trailer del film viene diffuso l'8 maggio 2020.\nDistribuzione.\nLa pellicola \u00e8 stata distribuita on demand negli Stati Uniti a partire dal 12 giugno 2020, mentre in Italia dal 30 luglio sia nelle sale cinematografiche che a noleggio on demand.\nAccoglienza.\nCritica.\nSull'aggregatore Rotten Tomatoes il film riceve il 75% delle recensioni professionali positive con un voto medio di 6,90 su 10 basato su 279 critiche, mentre su Metacritic ottiene un punteggio di 67 su 100 basato su 50 critiche.\nGiorgio Viaro, di \"Best Movie\", posiziona il film al nono posto tra i migliori del 2020."}
{"id": "8455854", "revid": "1632387", "url": "https://it.wikipedia.org/wiki?curid=8455854", "title": "Nylon Beat", "text": "Le Nylon Beat sono state un duo musicale finlandese attivo fra il 1995 e il 2007 e formato da Erin Anttila e da Jonna Geagea.\nCarriera.\nLe Nylon Beat sono uno dei gruppi pop di maggior successo nella storia della Finlandia: hanno venduto oltre 450.000 dischi e i loro album hanno conquistato sei dischi di platino e un disco d'oro.\nErin Anttila e Jonna Geagea (all'epoca Erin Koivisto e Jonna Kosonen) sono salite alla ribalta quando nel 1995 hanno partecipato al talent show di MTV3 \"Kiitorata\". Il loro album di esordio \u00e8 uscito l'anno successivo. Si \u00e8 piazzato 6\u00ba in classifica e ha venduto pi\u00f9 di 60.000 copie a livello nazionale.\nNel 1998 le Nylon Beat hanno partecipato alla selezione nazionale per l'Eurovision Song Contest con il brano \"Umm ma ma\", piazzandosi terze su nove partecipanti. Ritenteranno la selezione eurovisiva due anni dopo con \"Viha ja rakkaus\", finendo quinte su sei.\nNel 1999 hanno ottenuto il loro primo album numero uno con il loro quarto disco \"Valehtelija\", e la loro prima canzone numero uno nella Suomen virallinen lista con il singolo apripista \"Viimeinen\". Con pi\u00f9 di 75.000 copie vendute, \"Valehtelija\" \u00e8 il loro album di maggior successo.\nIl 31 dicembre 2003 hanno dato il loro concerto di addio al Showravintola Maestro di Helsinki. Anche se entrambe le componenti hanno intrapreso carriere da soliste di successo, si sono riunite nell'estate del 2007 per una serie di concerti, a gennaio 2017 per un concerto privato, e nell'estate del 2018 per una tourn\u00e9e nazionale di dieci date."}
{"id": "8455855", "revid": "1185701", "url": "https://it.wikipedia.org/wiki?curid=8455855", "title": "Vuelta a Espa\u00f1a 1970", "text": "La Vuelta a Espa\u00f1a 1970, venticinquesima edizione della corsa, si \u00e8 svolta in diciannove tappe, ottava e ultima suddivise in due semitappe, precedute da un cronoprologo iniziale, dal 23 aprile al 12 maggio 1970, per un percorso totale di 3568\u00a0km. La vittoria fu appannaggio dello spagnolo Luis Oca\u00f1a, che complet\u00f2 il percorso in 89h57'12\", precedendo il connazionale Agust\u00edn Tamames e il belga Herman Van Springel."}
{"id": "8455861", "revid": "112865132", "url": "https://it.wikipedia.org/wiki?curid=8455861", "title": "Stefan Adamsson", "text": ""}
{"id": "8455866", "revid": "1924342", "url": "https://it.wikipedia.org/wiki?curid=8455866", "title": "Penelope (William)", "text": "Penelope \u00e8 un singolo del rapper finlandese William, pubblicato il 21 febbraio 2020 come primo estratto dal primo album in studio \"Shakespeare\".\nIl brano, che vede la partecipazione del rapper statunitense Clever, ha trascorso ventuno settimane in cima alla Suomen virallinen lista finlandese, rendendolo il singolo al numero uno pi\u00f9 longevo di sempre superando \"Teit meist\u00e4 kauniin\" del 1998 degli Apulanta."}
{"id": "8455870", "revid": "767487", "url": "https://it.wikipedia.org/wiki?curid=8455870", "title": "Niccol\u00f2 Ragnina", "text": "Biografia.\nNasce a Ragusa nel 1494 , membro della famiglia Ragnina. Ricopre importanti cariche pubbliche ed \u00e8 eletto quattro volte Rettore della Repubblica di Ragusa. Giovanissimo, nel 1507 raccoglie 820 testi di poeti ragusei nel cosiddetto Canzoniere raguseo, codice che costituisce tuttora una preziosa testimonianza della letteratura ragusea di fine Quattrocento. Nel 1508-09 compila un lezionario in volgare croato. La sua opera pi\u00f9 nota sono gli Annali di Ragusa, compilati intorno al 1558 e pubblicati da Natko Nodilo nel 1883, scritti sulla base di antiche cronache e di documenti dell'archivio della Repubblica. Lascia un manoscritto De inventione corporis S. Simeonis prophetae, carme, tuttora inedito. Muore a Ragusa nel 1582."}
{"id": "8455871", "revid": "305330", "url": "https://it.wikipedia.org/wiki?curid=8455871", "title": "Sindrome di Kretschmer", "text": ""}
{"id": "8455873", "revid": "76963", "url": "https://it.wikipedia.org/wiki?curid=8455873", "title": "Jai Rodriguez", "text": "Biografia.\nNato a Brentwood in una famiglia di origini portoricane e italiane, Rodriguez ha fatto il suo debutto sulle scene nel 1998, nella prima produzione di Toronto del musical Premio Pulitzer \"Rent\", in cui interpretava Angel. Dopo essere tornato a ricoprire il ruolo nella tourn\u00e9e statunitense, nel 1999 Rodriguez fece il suo debutto a Broadway con \"Rent\", in cui era il sostituto per la parte di Angel.\nNel 2003 fu il protagonista del musical \"Zanna, Don't!\" nell'Off Broadway e nello stesso anno si \u00e8 unito al cast del reality \"Queer Eye\" nel ruolo di esperto di cultura popolare, relazioni e interazioni sociali. Rodriguez rimase con il reality fino al 2007, apparendo nel frattempo in film e musical a Broadway, tra cui \"Rent\" nel 2004 e \"The Producers\" nel 2005. Dopo la fine di \"Queer Eye\", Rodriguez continu\u00f2 a recitare sul piccolo schermo in serie TV come \"How I Met Your Mother\", \"Bones\" e \"Grey's Anatomy\". Nel 2007 ha rilasciato il suo primo album, \"Broken\".\nRodriguez \u00e8 dichiaratamente omosessuale."}
{"id": "8455876", "revid": "287204", "url": "https://it.wikipedia.org/wiki?curid=8455876", "title": "Stadio Denden", "text": "Lo Stadio Denden \u00e8 un impianto sportivo di Asmara.\nLa struttura fu costruita nel 1958 dal comune di Asmara. Ha ospitato diverse partite durante la Coppa delle Nazioni Africane (CAN) nel 1968 , quando si tenne il torneo biennale in Etiopia. Oggi \u00e8 utilizzato principalmente per le partite di calcio dalla squadra del Denden FC. Lo stadio ha una capacit\u00e0 di 10000 persone."}
{"id": "8455879", "revid": "838137", "url": "https://it.wikipedia.org/wiki?curid=8455879", "title": "Jordan Burgess", "text": "Carriera.\nClub.\nLa carriera di Jordan Burgess inizia a livello giovanile nella formazione del , giocando in seguito parallelamente anche a livello scolastico per la . Dopo il diploma entra a far parte della squadra universitaria della , impegnata in NCAA Division I, dove gioca dal 2012 al 2015.\nNella stagione 2017-18 firma il suo primo contratto professionistico in Germania, difendendo i colori del , impegnato in 1. Bundesliga: al termine dell'annata si ritira dalla pallavolo giocata.\nNazionale.\nFa parte della nazionale statunitense Under-18, conquistando la medaglia d'oro al campionato nordamericano 2010 e disputando il campionato mondiale 2011."}
{"id": "8455880", "revid": "1573940", "url": "https://it.wikipedia.org/wiki?curid=8455880", "title": "Jynx (zoologia)", "text": "Jynx \u00e8 un genere di uccelli della famiglia dei Picidi.\nEtimologia.\nIl nome \"Jynx\" deriva dal greco antico \u1f34\u03c5\u03b3\u03be (\"\u00edunx\"), che indicava il torcicollo eurasiatico (\"Jynx torquilla\"); etimologicamente, questo vocabolo proviene dal verbo \u1f30\u03cd\u03b6\u03c9 (\"i\u00faz\u014d\"), che significa \"urlare\", \"gridare\". Il nome \"Iynx\" era portato, nella mitologia greca, dalla ninfa Iunce, figlia di Pan e di Eco, che fece innamorare Zeus di Io e venne per questo trasformata da Era in un torcicollo.\nTassonomia.\nIl genere comprende le seguenti due specie:"}
{"id": "8455881", "revid": "767487", "url": "https://it.wikipedia.org/wiki?curid=8455881", "title": "Robert Craft", "text": "Biografia.\nHa legato il suo nome alla stretta collaborazione con il compositore e direttore d'orchestra Igor Stravinskij, iniziata nel 1948 e terminata con la morte del compositore nel 1971."}
{"id": "8455883", "revid": "767487", "url": "https://it.wikipedia.org/wiki?curid=8455883", "title": "Erin Anttila", "text": "Biografia.\nNata da padre finlandese e da madre irlandese, Erin Anttila \u00e8 salita alla ribalta nel 1995 come met\u00e0, insieme a Jonna Geagea, del duo Nylon Beat, uno dei gruppi pop di maggior successo nella storia della Finlandia, con oltre 450.000 dischi venduti, e sei dischi di platino e un disco d'oro.\nDopo lo scioglimento delle Nylon Beat alla fine del 2003, Erin si \u00e8 trasferita nella contea di Wicklow, in Irlanda, per circa un anno. Nel 2005 ha sposato il musicista Vesa Anttila, da cui ha preso il cognome.\nNel 2008 la cantante ha pubblicato \"Sarah\", il suo primo singolo da solista. Un album in lingua inglese era programmato per quell'anno, ma la pubblicazione \u00e8 stata annullata in seguito allo scarso successo commerciale del singolo apripista. Erin ha quindi iniziato a registrare musica in finlandese, raccolta nel suo album di debutto del 2011, \"Hunningolla\", che ha raggiunto il 4\u00ba posto in classifica e ha venduto circa 60.000 copie, ottenendo due dischi di platino.\nNel 2012 ha partecipato alla prima edizione del popolare programma musicale \"Vain el\u00e4m\u00e4\u00e4\", trasmesso su Nelonen, dove sette artisti si sono esibiti cantando ciascuno, a turno, le canzoni degli altri. La sua cover di \"Mit\u00e4 t\u00e4nne j\u00e4\u00e4\" di Cheek ha raggiunto il primo posto nella Suomen virallinen lista ed \u00e8 stato certificato disco d'oro dopo aver superato la soglia dei 5.000 download.\nIl secondo album di Erin Anttila, \"S\u00e4 osaat!\", \u00e8 uscito nel 2013 e ha debuttato in vetta alla classifica finlandese, rimanendo al primo posto per otto settimane non consecutive e vendendo circa 28.000 copie, sufficienti per un disco di platino. Il singolo di lancio \"Ei taida tiet\u00e4\u00e4 tytt\u00f6\" \u00e8 stato uno dei brani pi\u00f9 trasmessi dell'anno dalle radio nazionali ed \u00e8 stato scelto come canzone dell'anno dalla Musiikkituottajat.\nLa cantante ha pubblicato il suo terzo disco \"Seliseli\" nel 2016, ma ha ottenuto meno successo dei precedenti, e non \u00e8 andato oltre l'11\u00ba posto nella classifica degli album. Nel 2017 Erin Anttila ha conquistato il suo secondo primo posto nella classifica dei singoli con \"Aamukuuteen\", in collaborazione con Antti Tuisku. Nello stesso anno \u00e8 stata giudice al talent show \"Idols\"."}
{"id": "8455884", "revid": "547034", "url": "https://it.wikipedia.org/wiki?curid=8455884", "title": "Monte Tavagnone", "text": "Il monte Tavagnone (Tavagn\u00f9 nella parlata locale) \u00e8 una montagna delle Prealpi Bresciane e Gardesane appartenente al gruppo del Tombea-Manos e con la sua cima del Dos di Sas, raggiunge i 1.010\u00a0m.s.l.m..\nGeografia fisica.\nSituato nel territorio comunale di Valvestino fa parte del Parco Alto Garda Bresciano. Il luogo \u00e8 stato fino agli anni settanta del secolo scorso, prima dell'abbandono dell'agricoltura di montagna degli ultimi contadini di Turano, Magasa e Bollone, una zona d'alpeggio e coltivazione del foraggio, un'area dedicata alla produzione del formaggio e si pu\u00f2 considerare il pi\u00f9 appartato della Val Vestino.\nLa montagna si presenta caratterizzata da vaste zone boscose e alcune praterie con fondi rurali adibiti in passato alla coltivazione dei foraggi e all'allevamento del bestiame. Oltre al Dos di Sas vi sono nella vicinanza altre tre rilievi, pi\u00f9 alti, ma due sono privi di nome e non riportati in nessuna carta geografica, da sud a nord: il primo \u00e8 il monte G\u00e0s alto m. 1.128 s.l.m., il secondo m. 1.143 s.l.m, e il terzo 1.067 s.l.m. che corrisponde alla testata della valle di Sas,ed \u00e8 conosciuto come Passo della Fobbiola.\nA 980 m s.l.m., nei pressi del Dos di Sas, sullo spartiacque, vi \u00e8 il passo della Bocca della V\u00e9na, che mette in comunicazione con un sentiero la valle del Droanello con il mulino di Bollone e la Fucina nella valle del torrente Toscolano. Lungo il sentiero che collega il monte con la localit\u00e0 Apene di monte Camiolo, nei pressi della testata della Valle di Sas, il noto passo della Fobbiola. L'origine del toponimo sembra derivare, per alcuni, dalla parola latina \"fovea\" che indica una fossa o un avvallamento, per altri, \u00e8 longobarda e indica i passi alpini di media altitudine e stretti. Pochi chilometri a sud ovest, presso il monte Spino, nel comune di Toscolano Maderno esiste un altro passo con un nome simile posto a 961 m s.l.m. mentre a ovest il Cavallino della Fobia nel comune di Treviso Bresciano, a nord, nel comune di Tremosine, si riscontra invece la malga Fobia, e a est nel comune di Tignale il Passo di Fobia a 907 m s.l.m.\nIn tutta la zona montuosa vi \u00e8 la presenza di due sole falde acquifere con un flusso di portata limitata presso le sorgente detta Fontane o Acqua della V\u00e9na e dell'Acqua del P\u00ec, cos\u00ec in passato ogni rustico era servito per uso alimentare o per l'abbeverata del bestiame dalle cisterne o, per lo pi\u00f9, dalle pozze d'acqua piovana. Nel 2011, l'ERSAF Lombardia con il progetto di salvaguardia di queste antichi stagni e della biodiversit\u00e0 delle specie nel Parco regionale dell'Alto Garda Bresciano, ripristin\u00f2 quella sita nel fondo agricolo Corsetti detto Prandini. A sostegno della passata economia agricola sono presenti i ruderi delle fornaci dedite alla produzione di calcina, coppi e numerose aie di carbonaie, dette localmente \"gi\u00e0i\", ove si produceva il carbone vegetale commerciato nella Riviera del Garda principalmente per alimentare i forni delle cartiere di Toscolano Maderno e dell'industria metallurgica.\nLa geologia del Dos di Sas.\nIl tratto del percorso antico che si snoda dal Ponte di Nang\u00f9 lungo il versante del Monte, \u00e8 molto ripido e la roccia che forma lo \"scheletro\" della montagna, non coperta dal terreno e dalla vegetazione, affiora qua e l\u00e0 in superficie, intaccata dal passaggio della mulattiera. La roccia presenta una colorazione grigiastra, come sporca, in quanto la sua superficie \u00e8 alterata dal gelo, dalla pioggia e dal sole e spesso \"macchiata\" da colonie di minuscoli licheni. Sotto questa \"crosta\" essa mostra una tinta pi\u00f9 chiara, che conferma la sua appartenenza alle rocce calcaree, ovvero composte prevalentemente dal sale \"carbonato di calcio\" (il notissimo calc\u00e0re). Pi\u00f9 precisamente. queste rocce appartengono al gruppo dei cosiddetti \"Calcari grigi\" ed hanno la bella et\u00e0 di circa 190 milioni di anni. Si sono formate sul fiordo di un antichissimo mare in seguito al progressivo deposito di particelle minerali trasportate nel mare dai corsi d'acqua. Questo processo \u00e8 durato milioni di anni ed ha subito frequenti interruzioni e variazioni, che oggi sono testimoniate dalla struttura stratificata della roccia, ovvero dalla presenza di strati sovrapposti. Dopo la pietrificazione del deposito di sedimenti, la roccia \u00e8 stata spinta verso l'alto dalle immani forze che hanno creato le Alpi (Dos di Sas compreso), per cui gli strati hanno in parte perduto l'originaria disposizione orizzontale.\nOrigine del nome.\nL'origine del parola \u00e8 completamente sconosciuta e potrebbe derivare da un antroponimico, ossia dal nome o dal soprannome o un accrescitivo dell'antico proprietario della montagna. Ad avvalorare questa ipotesi nel comune di Magasa, a Cima Rest, vi \u00e8 un sito con lo stesso toponimo, difatti, sembra che questo tragga l'origine da un certo Gottardo Gottardi, detto Tavagnone o Tavagn\u00f9 che nel 1633 dispose con testamento che, alla sua morte, il ricavato dell\u2019affitto dei suoi due fienili a Cima Rest e a Monte Denai si dovesse spendere in tanto sale da dispensare alla popolazione di Magasa.\nIl nome del monte Tavagnone compare la prima volta in una pergamena del 31 ottobre del 1511 quando i rappresentanti delle comunit\u00e0 della Val Vestino procedettero alla spartizione terriera, sotto l'egida del conte Bartolomeo Lodron, del monte Camiolo e altre zone montagnose, tra cui il monte Tavagnone, che fu assegnato alla comunit\u00e0 di Turano.\nNell'\"Atlas Tyrolensis\" del cartografo Peter Anich, stampato a Vienna nel 1774, che \u00e8 la prima carta geografica dettagliata della Contea del Tirolo, viene indicato come Tavagnon. La cima del monte viene chiamata Dos di Sas, dosso di sasso o pietra, tradotto dalla parlata locale, difatti si presenta come un dosso, con un masso appuntito sulla sommit\u00e0 e roccioso nel versante posto a sud.\nStoria.\nNei secoli passati in special modo tra il 1426 e il 1796, data la sua posizione strategica sul limitare del confine di stato tra la Repubblica di Venezia e il Principato vescovile di Trento, la zona del monte Camiolo e del monte Tavagnone suscit\u00f2 nei provveditori veneti di Sal\u00f2 un'assillante attenzione su ogni possibile movimento nemico che attraverso i passi o sentieri che dalla Val Vestino poteva minacciare la Riviera di Sal\u00f2. Cos\u00ec il nome del monte viene menzionato nella relazione che il provveditore Melchior Zane, datata 3 giugno 1621, invi\u00f2 segretamente al Consiglio dei Pregadi ove affermava che: \"[...] \"Il secondo passo che entra in comune di Gargnano \u00e8 quello di Cocca di Pavolon con due strade. Una viene da Cadria, luogo della Val Vestino, passando per la montagna di Risech del comun di Tignale, con cavalli e pedoni e l'altra da Camiolo, luogo di detta Valle, sale sul monte del Pinedo del comun di Gargnano e va nel fiume di Droane, venendo addirittura della Cocca di Pavolon\". Il monte, tra la fine del 1500 e i primi decenni del 1600, si prest\u00f2 come luogo di rifugio e transito di banditi legati alla banda di Giovanni Beatrice detto Zanzan\u00f9 e Eliseo Baruffaldi di Turano, che frequentavano un covo al Martelletto di Droane, ora detto C\u00f9el Zanzan\u00f9 e godevano di favoreggiatori tra i contadini di monte Camiolo, difatti il sentiero del Martelletto e del passo della Fobbiola permetteva un veloce e elusivo collegamento tra il fondovalle del Droanello con i fondi montani sfuggendo cos\u00ec a eventuali controlli delle milizie locali.\nLa collocazione geografica del monte Pinedo ha suscitato in passato alcuni dubbi, difatti il Monte \u00e8 stato riportato unicamente nella carta geografica \"Atlas Tyrolensis\" del 1774 di Peter Anich a sud dell'imbocco della valle del Droanello e dello stesso torrente, e nella sostanza consisterebbe nel vasto versante boscoso, racchiuso tra il Monte Pr\u00e0-Lignago e la Bocchetta della Cocca, che declina nel torrente Droanello appartenente alla frazione della Costa del comune di Gargnano. Al contrario, secondo la nota ricerca di Mario Trebeschi della pergamena del 1511, il monte Pinedo corrisponderebbe invece al monte Tavagnone o alle sue pertinenze boscose, difatti a sostegno di questa tesi, la relazione del provveditore Zane cita testualmente che la strada mulattiera dal monte Camiolo sale al monte Pinedo e scende poi nel torrente Droanello e non come sostiene il cartografo Peter Anich che lo riporta a sud del torrente stesso.\nIl toponimo Pinedo trova la sua origine dal latino \"pinetum\" che significa pineta, ed \u00e8 presente in Spagna a Valencia, in Veneto con l'omonima localit\u00e0 a Ampezzo di Cadore, a Claut in Friuli o in Trentino con Pin\u00e8, chiamata nel 1253 Pinedo, e indicherebbe cos\u00ec un bosco, normalmente di pino silvestre, ove veniva praticata la resinazione vegetale e l'estrazione della pece nera.\n\u00c8 stato pi\u00f9 volte interessato da incendi boschivi nel versante sud est, che ne hanno pregiudicato la forestazione spontanea di pini silvestri, ultimo quello del 28 e 29 giugno del 2021 nel versante del Dos di Sas.\n1511, la grande divisione di pascoli e boschi dei monti Camiolo, Tombea, Dos di Sas e della costa di Ve.\nLo studio compiuto da don Mario Trebeschi , ex parroco di Limone del Garda, di una sgualcita e a tratti illeggibile pergamena conservata presso l\u2019Archivio Parrocchiale di Magasa, port\u00f2 a conoscenza dell\u2019intensivo sfruttamento dei pascoli d\u2019alpeggio, dei boschi, delle acque torrentizie in Val Vestino che fu spesso causa di interminabili e astiose liti fra le sei comunit\u00e0. In special modo nelle zone contese dei monti Tombea e Camiolo; ognuna di esse rivendicava, pi\u00f9 o meno fortemente, antichi diritti di possesso o transito, con il risultato che il normale e corretto uso veniva compromesso da continui sconfinamenti di mandrie e tagli abusivi di legname. Pertanto agli inizi del Cinquecento, onde evitare guai peggiori, si arriv\u00f2 in due fasi successive con l\u2019arbitrariato autorevole dei conti Lodron ad una spartizione di questi luoghi tra le varie ville o \u201ccommunelli\u201d. Infatti questi giocarono un ruolo attivo nella vicenda, persuadendo energicamente le comunit\u00e0 alla definitiva risoluzione del problema con la sottoscrizione di un accordo che fosse il pi\u00f9 equilibrato possibile, tanto da soddisfare completamente ed in maniera definitiva le esigenti richieste delle numerose parti in causa. Il 5 luglio del 1502 il notaio Delaido Cadenelli della Valle di Scalve redigeva a Turano sotto il portico adibito a cucina della casa di un tale Giovanni, un atto di composizione tra Armo e Magasa per lo sfruttamento consensuale della confinante valle di Cablone (nel documento Camlone, situata sotto il monte Cortina). Erano presenti i deputati di Armo: Bartolomeo, figlio di Faustino, e Stefenello, figlio di Lorenzo; per Magasa: Antoniolo, figlio di Giovanni Zeni, e Viano, figlio di Giovanni Bertolina. Fungevano da giudici d\u2019appello i conti Francesco, Bernardino e Paride, figli del sopra menzionato Giorgio, passati alla storia delle cronache locali di quei tempi, come uomini dotati di una ferocia sanguinaria. Il 31 ottobre del 1511 nella canonica della chiesa di San Giovanni Battista di Turano, Bartolomeo, figlio del defunto Stefanino Bertanini di Villavetro , notaio pubblico per autorit\u00e0 imperiale, stipulava il documento della pi\u00f9 grande divisione terriera mai avvenuta in Valle, oltre un terzo del suo territorio ne era interessato. Un primo accordo era gi\u00e0 stato stipulato il 5 settembre del 1509 dal notaio Girolamo Morani su imbreviature del notaio Giovan Pietro Samuelli di Liano, ma in seguito all\u2019intervento di alcune variazioni si era preferito, su invito dei conti Bernardino e Paride, revisionare completamente il tutto e procedere cos\u00ec ad una nuova spartizione. Alla presenza del conte Bartolomeo, figlio del defunto Bernardino, venivano radunati come testimoni il parroco Bernardino, figlio del defunto Tommaso Bertolini, Francesco, figlio di Bernardino Piccini, tutti e due di Gargnano, il bergamasco Bettino, figlio del defunto Luca de Medici di San Pellegrino, tre procuratori per ogni Comune, ad eccezione di quello di Bollone che non faceva parte della contesa (per Magasa presenziavano Zeno figlio del defunto Giovanni Zeni, Pietro Andrei, Viano Bertolini), e si procedeva solennemente alla divisione dei beni spettanti ad ogni singolo paese. A Magasa veniva attribuita la propriet\u00e0 del monte Tombea fino ai prati di Fondo comprendendo l\u2019area di pertinenza della malga Alvezza e l\u2019esclusiva di tutti i diritti di transito; una parte di territorio boscoso sulla Cima Gusaur e sul dosso delle Apene a Camiolo, in compenso pagava 400 lire planet alle altre comunit\u00e0 come ricompensa dei danni patiti per la privazione dei sopraddetti passaggi montani. Alcune clausole stabilivano espressamente che il ponte di Nangone (Vangone o Nang\u00f9 nella parlata locale) doveva essere di uso comune e che lungo il greto del torrente Toscolano si poteva pascolare liberamente il bestiame e usarne l\u2019acqua per alimentare i meccanismi idraulici degli opifici. Al contrario il pascolo e il taglio abusivo di piante veniva punito severamente con una multa di 10 soldi per ogni infrazione commessa. \nAlla fine dopo aver riletto il capitolato, tutti i contraenti dichiaravano di aver piena conoscenza delle parti di beni avute in loro possesso, di riconoscere che la divisione attuata era imparziale e di osservare rispettosamente gli statuti, gli ordini, le provvisioni e i decreti dei conti Lodron, signori della comunit\u00e0 di Lodrone e di quelle di Val Vestino. Poi i rappresentanti di Armo, Magasa, Moerna, Persone e Turano giuravano, avanti il conte Bartolomeo Lodron, toccando i santi vangeli, di non contraffarre e contravvenire la presente divisione terriera e, con il loro atto, si sottoponevano al giudizio del foro ecclesiastico e ai sacri canoni di Calcedonia.\nNatura.\nLa zona del monte data la sua importanza scientifica fu erborizzata a partire dalla met\u00e0 dell'Ottocento da Pietro Porta e indagata nel 2006 dal biologo tedesco S\u00f6nke Hardersen, che nel corso delle sue ricerche entomologiche, not\u00f2 sul monte un esemplare di lepidottero Cacyreus marshalli, una specie aliena originaria del Sudafrica, segnalata per la prima volta in Italia, a Roma, nel 1996 e in Europa, a Maiorca, nel 1990.\nNon meno suggestive sono le sue risorse naturali costituite da boschi e prati che ricoprono il versante sud e la fauna selvatica di ungulati. Le vaste foreste di piante a foglie caduche furono sfruttate per la produzione del carbone vegetale mentre quelle resinose nei secoli passati ebbero una grande importanza nell'economia di Val Vestino. Difatti il pino silvestre o gli abeti furono sfruttati, nel periodo compreso tra la primavera e l'estate inoltrata, per l'estrazione dai ceppi, della pece nera e la trementina, una resina vegetale, dai fusti, che solidificata \u00e8 chiamata pece bianca. Raffinata in loco presso i forni della localit\u00e0 Fornello, veniva commerciata con profitto con la Repubblica di Venezia, come pece greca, impiegandola per vari usi, ma in special modo nei suoi arsenali navali per il calafataggio del naviglio e sulle sue manovre fisse e correnti (o volanti), sfruttandone l'impermeabilit\u00e0 all'acqua.\nLa pratica delle carbonaie.\nSul monte sono presenti numerose e antiche aie carbonili simbolo di una professione ormai scomparsa da decenni. Quella della carbonaia, pojat in dialetto locale, era una tecnica molto usata in passato in gran parte del territorio alpino, subalpino e appenninico, per trasformare la legna, preferibilmente di faggio, ma anche di abete, carpino, larice, frassino, castagno, cerro, pino e pino mugo, in carbone vegetale. I valvestinesi erano considerati degli esperti carbonai, carbon\u00e8r cos\u00ec venivano chiamati, come risulta anche dagli scritti di Cesare Battisti. I primi documenti relativi a questa professione risalgono al XVII secolo, quando uomini di Val Vestino richiedevano alle autorit\u00e0 della Serenissima i permessi sanitari per potersi recare a Firenze e a Venezia. Essi esercitarono il loro lavoro non solo in Italia ma anche nei territori dell'ex impero austro-ungarico, in special modo in Bosnia Erzegovina, e negli Stati Uniti d'America di fine Ottocento a Syracuse-Solvay.\nNonostante questa tecnica abbia subito piccoli cambiamenti nel corso dei secoli, la carbonaia ha sempre mantenuto una forma di montagnola conica, formata da un camino centrale e altri cunicoli di sfogo laterali, usati con lo scopo di regolare il tiraggio dell'aria. Il procedimento di produzione del carbone sfrutta una combustione imperfetta del legno, che avviene in condizioni di scarsa ossigenazione per 13 o 14 giorni.\nQueste piccole aie, dette localmente ajal, jal o gial, erano disseminate nei boschi a distanze abbastanza regolari e collegate da fitte reti di sentieri. Dovevano trovarsi lontane da correnti d'aria ed essere costituite da un terreno sabbioso e permeabile. Molto spesso, visto il terreno scosceso dei boschi, erano sostenute da muri a secco in pietra e nei pressi il carbonaio vi costruiva una capanna di legno per riparo a s\u00e9 e alla famiglia. In queste piazzole si ritrovano ancor oggi dei piccoli pezzi di legna ancora carbonizzata. Esse venivano ripulite accuratamente durante la preparazione del legname.\nA cottura ultimata si iniziava la fase della scarbonizzazione che richiedeva 1-2 giorni di lavoro. Per prima cosa si doveva raffreddare il carbone con numerose palate di terra. Si procedeva quindi all'estrazione spegnendo con l'acqua eventuali braci rimaste accese. La qualit\u00e0 del carbone ottenuto variava a seconda della bravura ed esperienza del carbonaio, ma anche dal legname usato. Il carbone di ottima qualit\u00e0 doveva \"cantare bene\", cio\u00e8 fare un bel rumore. Infine il carbone, quando era ben raffreddato, veniva insaccato e trasportato dai mulattieri verso la Riviera del Garda per essere venduto ai committenti. Di questo carbone si faceva uso sia domestico che industriale e la pratica cadde in disuso in Valle poco dopo la seconda guerra mondiale soppiantato dall'uso dell'energia elettrica, del gasolio e suoi derivati .\nLa pozza d'abbeverata del fondo \"Prandini\".\nLa pozza presente nell'ex fondo Corsetti, detta \"lav\u00e0c del Prandini\", ora acquistato dall'ERSAF-Lombardia, ha un ruolo fondamentale per il mantenimento dell'attivit\u00e0 pascoliva dell\u2019area legata alla presenza dei selvatici sul monte, ma anche per la tutela della biodiversit\u00e0 degli habitat e delle specie,rettili e anfibi in particolare, che attraverso questi specchi d\u2019acqua possono trovare un luogo ideale per la loro riproduzione come la Biscia dal collare (Natrix helvetica) o i girini di Rana montana e Rospo comune.\nLa tradizione locale riporta che, data la mancanza nella zona di sorgenti e corsi d'acqua, la pozza esistesse da secoli e la tecnica per realizzarla consistesse in uno scavo manuale nell'area di impluvio del pendio della montagna per facilitare il successivo riempimento con la raccolta naturale dell'acqua piovana, di percolazione o dello scioglimento della neve e, in questo caso, dell'acqua resorgiva del P\u00ec, il dosso soprastante.\nIl problema principale incontrato dai contadini consisteva nell'impermeabilizzazione del fondo: spesso il semplice calpestio del bestiame, con conseguenze compattazione del suolo, non era sufficiente a garantire la tenuta dell'acqua a causa del basso contenuto in argilla del terreno presente, per cui era necessario distribuire sul fondo uno strato di buon terreno argilloso reperito nelle immediate vicinanze. Spesso non essendo possibile causa la diversit\u00e0 del terreno, sul fondo veniva compattato uno spesso strato di terra e fogliame di faggio, in grado di costituire un feltro efficace a trattenere l'acqua. Per garantire un sufficiente apporto di acqua necessario al riempimento della pozza, o per incrementarlo, spesso era necessario realizzare piccole canalizzazioni superficiali, scavate lungo il versante adiacente per intercettarne anche una modesta quantit\u00e0. La manutenzione periodica, di norma annuale prima della monticazione, consisteva principalmente nell'asporto del terreno scivolato all'interno per il continuo calpestio del bestiame in abbeverata e dell'insoglio della fauna selvatica. Si provvedeva inoltre alla ripulitura della vegetazione acquatica per mantenere la funzionalit\u00e0 della pozza evitando che vi si accrescesse eccessivamente all'interno accelerandone il naturale processo di interramento.\nIn queste fasi veniva posta particolare attenzione in quanto si correva il rischio di rompere la continuit\u00e0 dello strato impermeabile e comprometterne la funzionalit\u00e0; si preferiva ad esempio non rimuovere eventuali massi presenti sul fondo.\nLa pozza fu rimaneggiata dall'ERSAF Lombardia nel 2004-2007 con il \"progetto Life natura riqualificazione della biocenosi in Valvestino e Corno della Marogna\" .\nPanorama.\nNei giorni sereni si gode un panorama eccezionale; a nord della Val Vestino, la vallatata del Droanello e il monte Camiolo; a ovest il monte Manos, il monte Stino, il monte Cingla, le montagne della Valle Sabbia e gli abitati di Moerna, il Turano, Armo, Persone e Capovalle; a sud il monte Vesta, il monte Carzen con l'abitato di Bollone, e pi\u00f9 gi\u00f9 lo sguardo coglie il monte Denervo e il monte Pizzocolo; ad est \u00e8 invece possibile osservare le montagne della Puria e il monte Baldo con il monte Altissimo di Nago.\nAccessi.\nIl Monte \u00e8 raggiungibile solamente a piedi percorrendo 8\u00a0km., su sentiero, da Magasa tramite il tracciato che si snoda da Bocca alla Croce passando per il Dos de le Mee o Mede o l'altro che ha inizio presso il fondo Apene del monte Camiolo passando per il Passo della Fobbiola, lungo 2\u00a0km. circa. In alternativa, che \u00e8 anche la pi\u00f9 comoda, da Valvestino, su strada sterrata forestale partendo dal Mulino di Bollone in 4\u00a0km. oppure salendo lungo la mulattiera che inizia presso la localit\u00e0 Fucina che, in antico, erano ambedue i collegamenti destinati col monte dai carbonai e dagli allevatori di Bollone o Turano che vi possedevano i cinque fondi agricoli."}
{"id": "8455888", "revid": "729019", "url": "https://it.wikipedia.org/wiki?curid=8455888", "title": "Shunji Isaki", "text": "Si arruol\u00f2 nella Marina imperiale giapponese nel 1914 e si specializz\u00f2 in naviglio silurante, in particolare nei cacciatorpediniere. Fece esperienza come ufficiale addetto ai tubi lanciasiluri sugli incrociatori leggeri nel corso degli anni venti, per poi passare ai cacciatorpediniere di seconda classe in qualit\u00e0 di ufficiale comandante: fu capitano di cinque diverse unit\u00e0 tra il 1926 e il 1931, anno nel quale fu promosso capitano di fregata. Fu quindi trasferito al Distretto di guardia di Mako per circa due anni e, dal 1934, riprese a servire per lo pi\u00f9 in mare, avendo ai suoi ordini dapprima due divisioni di cacciatorpediniere e poi, alla fine degli anni trenta, tre diversi incrociatori. Capitano di vascello, comand\u00f2 brevemente l'incrociatore pesante prima di essere assegnato a Kure (novembre 1941) per supervisionare le strutture portuali militari. Durante questo incarico divenne contrammiraglio e nel gennaio 1943 fu messo a capo della 2\u00aa Squadriglia cacciatorpediniere. A luglio fu incaricato di scortare una missione di rinforzo del \"Tokyo Express\" nelle isole Salomone centrali e rimase ucciso all'inizio della battaglia di Kolombangara, pur vinta alla fine dai giapponesi. Affond\u00f2 con la sua nave ammiraglia nel Golfo di Kula.\nBiografia.\nInizio della carriera.\nShunji Isaki nacque il 5 febbraio 1892 nella prefettura di Fukuoka. In giovane et\u00e0 s'iscrisse all'Accademia navale di Etajima, studi\u00f2 nella 42\u00aa classe e si diplom\u00f2 il 19 dicembre 1914, ventitreesimo su 117 allievi; ottenne il brevetto di aspirante guardiamarina e fu imbarcato sull'incrociatore protetto \"Soya\", catturato ai russi alla conclusione della battaglia di Tsushima: su questa unit\u00e0 effettu\u00f2 la crociera d'addestramento all'estero. Rientrato in Giappone, il 27 agosto 1915 fu trasferito alla nave da battaglia a bordo della quale fu passato al grado di guardiamarina il 13 dicembre dello stesso anno. Rimase nell'equipaggio della corazzata fino al 1\u00ba dicembre 1916, quando pass\u00f2 all'incrociatore protetto ; il 27 ottobre 1917 fu nuovamente spostato, entrando nelle fila dell'unit\u00e0 sorella , ma solo per breve tempo. Infatti il 1\u00ba dicembre fu promosso sottotenente di vascello e avviato al Corso base della Scuola di artiglieria navale a Yokosuka, della durata di circa sei mesi, e il 20 maggio 1918 inizi\u00f2 il Corso base alla Scuola siluristi. Conclusa la preparazione affront\u00f2 un altro periodo di servizio in mare, dapprima nell'equipaggio della nuova nave da battaglia (1\u00ba dicembre), in seguito a bordo del veterano incrociatore corazzato .\nGli anni venti e trenta.\nIl 10 maggio 1920 Isaki fu imbarcato sul nuovo incrociatore da battaglia per completare la sua preparazione iniziale. A dispetto delle esperienze su grandi unit\u00e0, egli era pi\u00f9 interessato al naviglio leggero e pertanto, il 1\u00ba dicembre, fu avviato al Corso avanzato della Scuola siluristi con contemporanea promozione a tenente di vascello. Il corso dur\u00f2 un anno circa e al termine Isaki fu assegnato al cacciatorpediniere di seconda classe , sul quale serv\u00ec per due anni esatti e matur\u00f2 esperienza con questo genere di nave militare. Il 1\u00ba dicembre 1923 fu trasferito al moderno cacciatorpediniere di squadra \"Minekaze\", nave ammiraglia di divisione, e assunse il posto di ufficiale capo all'armamento silurante; un anno pi\u00f9 tardi, con le stesse mansioni, pass\u00f2 all'innovativo incrociatore leggero : l'unit\u00e0 si trovava in quel momento in cantiere per danni alle turbine, causati nel corso delle prove di velocit\u00e0, e torn\u00f2 in servizio nell'aprile 1925. Sullo \"Yubari\", Isaki visse una lunga crociera di collaudo e messa a punto nell'oceano Pacifico occidentale. Il 1\u00ba dicembre dello stesso anno, secondo i nuovi ordini, si trasfer\u00ec a bordo dell'incrociatore leggero , sempre in qualit\u00e0 di comandante delle batterie di lanciasiluri: anche questo incrociatore era nuovo di zecca, essendo stato completato circa un anno prima. Acquisita una solida conoscenza sull'impiego dei siluri, a Isaki fu affidato il comando del cacciatorpediniere di seconda classe il 1\u00ba novembre 1926 ed esattamente un mese pi\u00f9 tardi acquis\u00ec i gradi di capitano di corvetta. Guid\u00f2 la piccola unit\u00e0 per un anno e assunse poi il comando del pari tipo , sul quale rimase un po' pi\u00f9 a lungo: infatti solamente il 30 novembre 1929 divenne comandante di un altro cacciatorpediniere di seconda classe, l'.\nIsaki continu\u00f2 la lunga sequela di incarichi in mare con una nuova assegnazione, pervenutagli il 1\u00ba dicembre 1930, che lo eleggeva nuovo comandante del cacciatorpediniere di squadra \"Asanagi\", unit\u00e0 in servizio dal 1925. Il 1\u00ba dicembre 1931 fu promosso capitano di fregata e, curiosamente, gli venne affidato il comando comulativo anche di una delle unit\u00e0 gemelle dello \"Asanagi\", lo \"Yunagi\". Isaki esercit\u00f2 tale doppio comando a lungo e soltanto ben dentro il 1932 fu trasferito. Il 15 settembre di quell'anno fu destinato al complesso di forze che la Marina imperiale giapponese schierava nelle acque dell'isola di Formosa; si trattava per lo pi\u00f9 di unit\u00e0 di fanteria e di naviglio leggero che facevano riferimento al Distretto di guardia di Mako, deputato appunto a sorvegliare lo Stretto di Formosa, le Pescadores e le coste della Cina meridionale. Isaki fu integrato nello stato maggiore del Distretto ed ebbe paralleli incarichi anche nella fortezza di Kirun. Torn\u00f2 in mare con il cacciatorpediniere \"Shikinami\", del quale era divenuto comandante il 28 aprile 1934; non mantenne comunque a lungo questa posizione, poich\u00e9 il 15 novembre fu trasferito alla testa della 21\u00aa Divisione torpediniere, composta dalle unit\u00e0 della criticata classe Chidori. Il 22 febbraio 1935 lasci\u00f2 la divisione, fece rapporto e fu provvisoriamente assegnato al 1\u00ba Distretto navale con quartier generale a Yokosuka. Il nuovo incarico, a decorrere dal 1\u00ba aprile, fu il comando della 9\u00aa Divisione cacciatorpediniere; Isaki lo ricopr\u00ec per oltre due anni, nel corso dei quali ebbe la necessaria promozione a capitano di vascello (1\u00ba dicembre 1936), e cedette il comando del reparto il 1\u00ba dicembre 1937 per assumere la guida della 7\u00aa Divisione cacciatorpediniere, formata da esemplari della classe Fubuki e impegnata nel teatro di guerra cinese. Il 15 dicembre 1938 Isaki torn\u00f2 a bordo dell'incrociatore leggero \"Sendai\", questa volta come comandante, e continu\u00f2 a partecipare alle operazioni lungo le coste cinesi. Il 15 novembre 1939 divenne capitano dell'incrociatore pesante , una moderna unit\u00e0 che, tuttavia, si trovava ferma in arsenale per il potenziamento della batteria principale: Isaki, pertanto, ebbe il comando cumulativo dell'incrociatore leggero \"Jintsu\" sino al 5 dicembre, quando gli subentr\u00f2 il capitano di vascello Masatomi Kimura.\nLa prima fase della guerra.\nIl 1\u00ba novembre 1940 Isaki fu riconfermato comandante del \"Mogami\" che era tornato in linea ma, nuovamente, dovette farsi carico di un comando supplementare \u2013 la vecchia nave da battaglia declassata a nave bersaglio. La doppia mansione, comunque, cess\u00f2 gi\u00e0 il 28 novembre e Isaki seguit\u00f2 a comandare il \"Mogami\" sino all'8 gennaio 1941. Egli fece rapporto al 1\u00ba Distretto navale di Yokosuka e vi lavor\u00f2 per i circa tre mesi seguenti. Il 15 aprile dello stesso anno acquis\u00ec il comando dell'incrociatore pesante , gemello del \"Mogami\" e con il quale, presumibilmente, complet\u00f2 un altro periodo di servizio al fronte in Cina. Il 18 agosto fu richiamato per incarichi a terra e assegnato al 2\u00ba Distretto navale, con quartier generale a Kure; si rec\u00f2 proprio in citt\u00e0 e il 1\u00ba novembre assunse il posto di responsabile generale per le strutture portuali. Isaki doveva rimanere a lungo in questa veste, anche dopo l'inizio delle ostilit\u00e0 con gli Alleati, ma ricevette la promozione a contrammiraglio il 1\u00ba novembre 1942. All'inizio del 1943 lo stato maggiore generale gli notific\u00f2 che era stato scelto per succedere al comando della 2\u00aa Squadriglia cacciatorpediniere, importante componente della 2\u00aa Flotta di stanza a Truk. Isaki si rec\u00f2 all'atollo dove si trovava l'ammiraglia di squadriglia, l'incrociatore leggero \"Jintsu\", e rimpiazz\u00f2 ufficialmente il pari grado Tomiji Koyanagi il 21 gennaio. In realt\u00e0 Isaki non aveva quasi nessun cacciatorpediniere a disposizione, perch\u00e9 dovette cederne temporaneamente alla 3\u00aa Squadriglia del contrammiraglio Shintar\u014d Hashimoto che, dalle isole Shortland, aveva il compito di evacuare le forze giapponesi a Guadalcanal a cominciare dal 1\u00ba febbraio. Nel contesto di questa operazione Ke, Isaki segu\u00ec la 2\u00aa Flotta con la sua menomata squadriglia in manovre a nord delle isole Salomone, che distrassero le forze statunitensi e facilitarono lo sgombero via mare, completato il 7 febbraio. Nelle settimane e mesi successivi la Marina imperiale continu\u00f2 a distaccare i cacciatorpediniere di squadra in missioni di trasporto truppe, di evacuazione o di difesa del traffico marittimo, preservando invece le grandi unit\u00e0 per un'attesa battaglia decisiva. I cacciatorpediniere cominciarono perci\u00f2 a operare slegati dalla squadriglia o addirittura dalla divisione d'appartenenza e subirono un costante logorio. Dalle fonti si evince che Isaki rimase nella zona di Truk con il \"Jintsu\", impegnato in sessioni d'addestramento.\nLa morte in battaglia.\nVerso la met\u00e0 di giugno Isaki salp\u00f2 con il \"Jintsu\" carico di personale tecnico appartenente alla portaerei \"Junyo\" e lo fece scendere all'isolotto di Roi-Namur a Kwajalein, prima di tornare a Truk per proseguire le esercitazioni. Il 30 giugno le forze statunitensi iniziarono le operazioni anfibie sul gruppo delle isole della Nuova Georgia e l'8\u00aa Flotta, responsabile del settore, richiese l'appoggio della Flotta Combinata allo scopo di proteggere meglio i viaggi notturni del \"Tokyo Express\", diretti ora alla Nuova Georgia ora all'isola di Kolombangara. A inizio luglio Isaki ebbe ordine di partire per Rabaul con al seguito il cacciatorpediniere \"Kiyonami\" e prepararsi a condurre una missione di rinforzo per la notte del 12-13. Alla piazzaforte Isaki radun\u00f2 il gruppo di scorta/copertura, nel quale solo il \"Kiyonami\" era effettivamente membro della 2\u00aa Squadriglia; lo \"Yukikaze\" e lo \"Hamakaze\" provenivano infatti dalla 10\u00aa Squadriglia, lo \"Yugure\" dalla 4\u00aa Squadriglia e il \"Mikazuki\" dall'8\u00aa Flotta che forn\u00ec il gruppo da trasporto (altri quattro cacciatorpediniere carichi di uomini). Isaki salp\u00f2 prima dell'alba del 12 luglio e si un\u00ec in mattinata al gruppo da trasporto, partito da Buin e che doveva far sbarcare le truppe a Vila, sulla costa sud di Kolombangara; egli prese una rotta molto adoperata dai giapponesi, che da nord attraversava il Golfo di Kula per approcciare Vila da est. Un ricognitore statunitense localizz\u00f2 le navi nipponiche nelle ultime ore del 12 e allert\u00f2 il Task Group 36.1 del contrammiraglio Walden Ainsworth, forte di tre incrociatori leggeri, dieci cacciatorpediniere e delle informazioni fornite da Ultra. Non appena doppiata Kolombangara, Isaki distacc\u00f2 il gruppo da trasporto e si port\u00f2 con la squadriglia al largo; subito lo \"Yukikaze\" localizz\u00f2 con il proprio radar alcuni contatti. Isaki ordin\u00f2 il lancio simultaneo di siluri ma subito dopo il comandante del \"Jintsu\", capitano Sato, fece accendere il proiettore da ricerca: ci\u00f2 ne rivel\u00f2 la posizione e fu bersagliato dagli incrociatori americani con oltre granate da 152\u00a0mm; inoltre un siluro centr\u00f2 l'ammiraglia. Non \u00e8 chiaro se fu questo ordigno o la pioggia di proietti a demolire il ponte di comando, ma \u00e8 certo che nei primi minuti esso fu distrutto e rimasero uccisi Isaki, Sato e il suo vice. Il \"Jintsu\" and\u00f2 alla deriva e inizi\u00f2 ad affondare, mentre lo \"Yukikaze\" ordinava una manovra di disimpegno e un secondo lancio, per poi guidare il ripiegamento nipponico. Lo sciame di siluri semin\u00f2 la distruzione nella squadra statunitense che interruppe il combattimento. Il \"Jintsu\" affond\u00f2 alle 01:48 del 13 luglio, portando con s\u00e9 oltre 480 morti, ma le altre unit\u00e0 della 2\u00aa Squadriglia riuscirono a tornare a Rabaul seguite dall'indenne gruppo trasporto.\nIsaki ebbe la promozione postuma a viceammiraglio."}
{"id": "8455889", "revid": "1522738", "url": "https://it.wikipedia.org/wiki?curid=8455889", "title": "Spagna sabauda", "text": ""}
{"id": "8455892", "revid": "533647", "url": "https://it.wikipedia.org/wiki?curid=8455892", "title": "V\u00e1cha", "text": ""}
{"id": "8455894", "revid": "1185701", "url": "https://it.wikipedia.org/wiki?curid=8455894", "title": "Vuelta a Espa\u00f1a 1960", "text": "La Vuelta a Espa\u00f1a 1960, quindicesima edizione della corsa, si \u00e8 svolta in diciassette tappe, l'ultima suddivisa in due semitappe, dal 29 aprile al 15 maggio 1960, per un percorso totale di 3567\u00a0km. La vittoria fu appannaggio del belga Frans De Mulder, che complet\u00f2 il percorso in 103h05'57\", precedendo il connazionale Armand Desmet e lo spagnolo Miguel Pacheco."}
{"id": "8455897", "revid": "112866158", "url": "https://it.wikipedia.org/wiki?curid=8455897", "title": "Wacha (disambigua)", "text": ""}
{"id": "8455900", "revid": "76963", "url": "https://it.wikipedia.org/wiki?curid=8455900", "title": "Jake Picking", "text": "\u00c8 meglio conosciuto per aver interpretato Rock Hudson nella serie Netflix \"Hollywood\", creata da Ryan Murphy. \u00c8 anche conosciuto per aver interpretato il ruolo di Sean Collier in \"Boston - Caccia all'uomo\", apparir\u00e0 inoltre in \"\".\nBiografia.\nJake Picking nacque in Germania, dove il padre, un membro dell'esercito americano, era stazionato al momento della sua nascita.\nDopo poco si trasferirono a Boston, Massachusetts, dove Jake pass\u00f2 tutta l'infanzia. Alla New York University, Picking era ala nella squadra di hockey sul ghiaccio. Dopo un anno di college, Jake decise di abbandonare la facolt\u00e0 di Business per dedicarsi interamente alla carriera da attore partecipando dapprima in progetti studenteschi. Ancora prima di intraprendere la carriera di attore, Jake \u00e8 apparso in una pubblicit\u00e0 della NHL.\nPicking prese contatto, per la prima volta, con la recitazione al liceo quando il suo professore di matematica gli consigli\u00f2 di prendere parte a delle lezioni di recitazione. Poco dopo Jake cominci\u00f2 a prendere lezioni dalla manager Carolyn Pickman, che aveva gi\u00e0 aiutato in precedenza Ben Affleck e Matt Damon. Fu lei ad incoraggiarlo nel trasformare questa passione in un lavoro.\nFu cos\u00ec che Picking cominci\u00f2 a prendere parte a delle audizioni a Boston, nel 2013 arriv\u00f2 il suo primo ruolo; ottenne infatti una piccola parte nel film adolescenziale C'era una volta un'estate in cui recitava assieme a Steve Carell. Dopo ci\u00f2 prese piccoli ruoli nelle serie Ironside e Chasing Life, rispettivamente nel 2013 e nel 2014. Per avere una carriera attoriale professionale, si trasfer\u00ec a Los Angeles, dove all'inizio studiava vecchi film di Hollywood con stelle dal calibro di James Dean, Paul Newman, Marlon Brando e Montgomery Clift nel suo monolocale nel pieno della solitudine. Avrebbe voluto trasferirsi a Los Angeles e prendere parte ad un corso di recitazione alla NYU Tisch School of the Arts, ma non aveva alcun tipo di conoscenza.\nNegli anni successivi prese regolarmente parte a film, anche se sempre in ruoli molto piccoli o addirittura solo comparsate. Nel 2016, ha preso parte al film drammatico Goat che narra la violenza fisica e psicologica nelle confraternite americane. Nel ruolo del capo Dixon, Jake tormentava il protagonista Nick Jonas. Nello stesso anno apparve nel thriller Boston - Caccia all'uomo, che drammatizza l'attacco alla maratona di Boston. Nel film interpret\u00f2 il poliziotto Sean Collier, al quale spararono gli assassini Dschochar e Tamerlan Zarnajew (interpretati da Alex Wolff e Themo Melikidze)."}
{"id": "8455901", "revid": "610351", "url": "https://it.wikipedia.org/wiki?curid=8455901", "title": "Micol Di Segni", "text": "\u00c8 stata la prima fighter italiana a vincere il titolo di Campione del Mondo IMMAF e a combattere nelle promotion internazionali EFC, RXF, AFL, Cage Warriors, Brave CF e Dana White Contender Series.\nDal 2007 posa per il sito di pin-up punk rock SuicideGirls, sul quale sono stati pubblicati pi\u00f9 di 20 dei suoi servizi fotografici.\nConosciuta con il nome d'arte di Eden Von Hell, \u00e8 apparsa in serie tv, film, programmi radiofonici tra cui il \"Late Show\" di Rai Radio 2 e \"Non \u00e8 un lavoro per donne\" di Radio Rock, e sulle pagine di numerose riviste tra cui Men's Health, GQ, Inked Mag e Tattoo Life.\nCarriera nelle Mixed Martial Arts.\nGli anni in Nazionale.\nMicol ha debuttato nelle MMA nel 2014 contro Lucrezia Ria, conquistando in quell'anno il posto nella Nazionale Italiana per la categoria Pesi mosca.\nHa combattuto nella I edizione del Campionato del Mondo International Mixed Martial Arts Federation nel 2014 a Las Vegas, vincendo una medaglia di bronzo dopo un duro incontro in semifinale contro Amanda Ribas della Nazionale Brasiliana.\nL'anno seguente \u00e8 diventata campionessa del mondo sconfiggendo Anja Saxmark della nazionale svedese nella finale del IMMAF 2015 World Championship. \nProfessionismo.\nIn seguito alla vittoria del mondiale IMMAF ha firmato con la promotion sudafricana Extreme Fighting Championship (EFC) per debuttare da professionista ad ottobre 2015, conquistando una vittoria per decisione unanime contro la padrona di casa Danella Eliasov.\nDopo il secondo incontro nell'EFC, ha iniziato a dividere gli allenamenti tra Roma ed Albuquerque. Nell'accademia Jackson Wink MMA ha potuto perfezionare le sue abilit\u00e0 e confrontarsi con atlete di livello internazionale. La decisione di scendere nella categoria Pesi paglia \u00e8 conseguita una serie di 5 vittorie consecutive spesso prima del limite, che l'hanno portata ad essere la prima donna italiana a combattere in eventi europei ed internazionali di alto livello come Cage Warriors, Brave Combat Federation e Dana White's Contender Series.\nAll'inizio del 2020 la promotion spagnola AFL ha annunciato il primo evento in Europa di MMA interamente al femminile, con Micol Di Segni come prima contendente al titolo inaugurale dei Pesi paglia\nLo storico evento, dopo la cancellazione avvenuta a Marzo, \u00e8 stato riprogrammato per Ottobre 2020, con il match valevole per il titolo dei pesi paglia Di Segni vs Kerouche come main event. Nell\u2019incontro principale della card \u201cAFL Valkyries - DiSegni vs Kerouche\u201d Micol Di Segni ha conquistato il titolo inaugurale strawweight sconfiggendo per TKO la sua avversaria durante la terza ripresa."}
{"id": "8455918", "revid": "110157", "url": "https://it.wikipedia.org/wiki?curid=8455918", "title": "Druga crnogorska fudbalska liga 2010-2011", "text": "La Druga crnogorska fudbalska liga 2010-2011 (\"seconda lega calcistica montenegrina 2010-2011\"), conosciuta semplicemente anche come 2.CFL 2010-2011, \u00e8 stata la 5\u00aa edizione di questa competizione, la seconda divisione del campionato montenegrino di calcio.\nStagione.\nAvvenimenti.\nAl campionato sono iscritte 12 squadre. Nella edizione precedente sono state promosse e , e retrocesse e .\nSono state sostituite da , (retrocesse dalla 1.CFL 2009-2010), e (promosse dalla 3.CFL 2009-2010 dopo gli spareggi fra le vincitrici dei gironi, il Cetinje \u00e8 la squadra esclusa).\nFormula.\nIn stagione le squadre partecipanti sono 12: 2 che sono retrocesse dalla 1.CFL, 8 che hanno mantenuto la categoria e 2 promosse dalla 3.CFL.\nLe 12 squadre disputano un girone andata-ritorno; al termine delle 22 giornate ne disputano ancora 11 secondo uno schema prefissato (totale 33 giornate), al termine di queste:\nClassifica.\nLegenda:\nRegolamento:\nNote:\nSpareggi.\nPenultima e terzultima della prima divisione sfidano seconda e terza della seconda divisione per due posti in Prva crnogorska fudbalska liga 2011-2012. Il ha conquistato la promozione."}
{"id": "8455921", "revid": "2032913", "url": "https://it.wikipedia.org/wiki?curid=8455921", "title": "Jonna Geagea", "text": "Biografia.\nJonna Geagea \u00e8 salita alla ribalta nel 1995 come met\u00e0, insieme ad Erin Anttila, del duo Nylon Beat, uno dei gruppi pop di maggior successo nella storia della Finlandia, con oltre 450.000 dischi venduti, e sei dischi di platino e un disco d'oro.\nDopo lo scioglimento delle Nylon Beat alla fine del 2003, la cantante ha partecipato come Jonna K al programma di selezione del rappresentante finlandese per l'Eurovision Song Contest 2004 cantando \"Like Believers Do\" e piazzandosi quarta su sei finalisti. Il singolo ha comunque goduto di successo commerciale, raggiungendo l'8\u00aa posizione della Suomen virallinen lista. Nello stesso anno ha recitato nel musical \"La febbre del sabato sera\", e ha fondato il gruppo rock Jonna's Problem, che ha pubblicato un album eponimo nel 2006.\nNel 2010 la cantante ha pubblicato il suo primo album come solista, \"Katso mua\", che ha raggiunto il 24\u00ba posto nella classifica finlandese. Nel 2019 ha partecipato al programma televisivo a tema canoro \"T\u00e4hdet, t\u00e4hdet\", trasmesso su MTV3."}
{"id": "8455929", "revid": "122606573", "url": "https://it.wikipedia.org/wiki?curid=8455929", "title": "Chiesa di San Carlo Borromeo (Bastia)", "text": "La chiesa di San Carlo Borromeo \u00e8 un edificio di culto cattolico della citt\u00e0 di Bastia in Corsica.\nStoria.\nIn origine la chiesa era dedicata a sant'Ignazio di Loyola. Venne eretta dai gesuiti a partire dal 1612 e venne completata nel 1635.\nIn seguito all'espulsione dell'ordine dei gesuiti, avvenuta nel 1769, la chiesa venne affidata alla confraternita di San Carlo e cambi\u00f2 il nome nell'attuale.\nLa chiesa \u00e8 iscritta nell'inventario dei monumenti storici dal 2007.\nDescrizione.\nLa facciata, barocca, \u00e8 modellata su quella della chiesa del Ges\u00f9 di Roma e presenta due livelli scanditi da pilastri. Il piano superiore \u00e8 pi\u00f9 stretto, con un frontone triangolare fiancheggiato da due grandi volute.\nA lato dell'ingresso figurano due statue, una destra e una a sinistra, ritraenti san Francesco Saverio e sant'Ignazio di Loyola."}
{"id": "8455933", "revid": "2032913", "url": "https://it.wikipedia.org/wiki?curid=8455933", "title": "Jonna's Problem", "text": "I Jonna's Problem sono un gruppo musicale finlandese formato nel 2004 da Jonna Geagea, Tuomas W\u00e4in\u00f6l\u00e4, Lauri Porra e Santeri Saksala.\nCarriera.\nJonna Geagea, gi\u00e0 conosciuta per il suo successo nelle Nylon Beat, ha annunciato l'annuncio di un gruppo rock chiamato The Johnsons nel'estate del 2004; in seguito il nome \u00e8 stato cambiato a Jonna's Problem.\nIl loro singolo di debutto, \"Me, Myself &amp; U\", \u00e8 uscito a gennaio 2006 e ha debuttato alla 5\u00aa posizione della Suomen virallinen lista. Ha anticipato l'album di debutto eponimo della band uscito due mesi dopo, che ha raggiunto la 32\u00aa posizione nella classifica nazionale."}
{"id": "8455939", "revid": "73843", "url": "https://it.wikipedia.org/wiki?curid=8455939", "title": "Lennart Strandberg", "text": "Biografia.\nPartecip\u00f2 alle Olimpiadi di dove giunse sesto nella finale dei 100 metri vinta da Jesse Owens. Nel settembre dello stesso anno eguagli\u00f2 il record europeo sulla distanza con il tempo di 10\"3, a un decimo dal fresco record del mondo stabilito da Owens.\nNel 1938 vinse una medaglia d'argento e una di bronzo ai campionati europei di Parigi."}
{"id": "8455946", "revid": "1924342", "url": "https://it.wikipedia.org/wiki?curid=8455946", "title": "Half Written Story", "text": "Half Written Story \u00e8 il secondo EP della cantante statunitense Hailee Steinfeld, pubblicato l'8 maggio 2020 su etichetta Republic Records.\nPromozione.\nL'EP \u00e8 stato supportato e anticipato dalla pubblicazione di due singoli: il primo, \"Wrong Direction\", \u00e8 stato reso disponibile il 1\u00ba gennaio 2020, mentre il secondo, \"I Love You's\", \u00e8 uscito il 26 marzo successivo."}
{"id": "8455953", "revid": "1480390", "url": "https://it.wikipedia.org/wiki?curid=8455953", "title": "Faro di Revellata", "text": ""}
{"id": "8455954", "revid": "1226", "url": "https://it.wikipedia.org/wiki?curid=8455954", "title": "I fiori della piccola Ida", "text": "I fiori della piccol Ida (\"Den lille Idas Blomster\") \u00e8 una fiaba scritta da Hans Christian Andersen nel 1835.\n\u00c8 una delle fiabe meno conosciute di Andersen. \nTrama.\nIl racconto parla di una bambina che ama raccogliere i fiori e si apre con la piccola Ida triste perch\u00e9 i fiori raccolti il giorno prima erano tutti appassiti."}
{"id": "8455956", "revid": "2010557", "url": "https://it.wikipedia.org/wiki?curid=8455956", "title": "Rivolta del latte", "text": "Con la locuzione rivolta del latte, o crisi del latte, oppure anche guerra del latte, viene indicato lo stato di agitazione che interess\u00f2 l'ambiente agropastorale sardo tra febbraio e marzo del 2019.\nI precedenti.\nIl malcontento delle campagne aveva generato gi\u00e0 in precedenza momenti di tensione fra gli allevatori sardi e le forze dell'ordine nell'Isola e nella penisola. Il 19 ottobre 2010, il Movimento Pastori Sardi guidato da Felice Floris organizz\u00f2 un'imponente manifestazione a Cagliari per far sentire la propria voce davanti al palazzo della Regione. I pastori tentarono di bloccare la strada con i cassonetti della spazzatura venendo caricati dagli agenti della polizia in tenuta antisommossa. Il 28 dicembre dello stesso anno, la polizia imped\u00ec a 300 pastori sbarcati a Civitavecchia di raggiungere Roma per manifestare il proprio malcontento. I manifestanti vennero tenuti per ore isolati nella banchina prima del nuovo imbarco verso la Sardegna.\nI fatti.\nLa progressiva diminuzione del prezzo del latte, pagato dai trasformatori e dalle cooperative isolane che producono il pecorino da immettere nel mercato, aveva generato un diffuso malcontento nel mondo delle campagne. Fra gennaio e febbraio del 2019, un grande fermento interess\u00f2 vaste aree della societ\u00e0, non solo i pastori ma anche le rispettive famiglie e i tanti professionisti del settore (camionisti, produttori di mangime, imprenditori del settore della carne ecc.). Il movimento spontaneo trov\u00f2 terreno fertile sui social, dove vennero pubblicati numerosi video che ritraevano gli allevatori gettare il latte appena munto in terra piuttosto che conferirlo ai camion delle cooperative. Nei giorni successivi, in tutta l'Isola, vennero effettuati da centinaia di manifestanti blocchi stradali non autorizzati anche sulle strade statali, nel corso dei quali vennero creati numerosi disagi ai viaggiatori e saccheggiati camion che trasportavano generi alimentari. Vennero poi effettuati diversi assalti armati ai camion cisterna da parte di uomini a volto coperto che svuotavano il contenuto dei serbatoi per protesta. La protesta, nata a ridosso delle elezioni regionali, ebbe particolare risonanza mediatica a livello nazionale e venne seguita in prima persona dall'allora ministro dell'Interno Matteo Salvini, che si impegn\u00f2, con il ministro dell'Agricoltura Gian Marco Centinaio, a portare il prezzo del latte da 0,60 centesimi a 1 euro. I candidati a governatore di quella tornata regionale batterono molto, durante la campagna elettorale, sulla questione latte. Il confronto sui temi relativi alle campagne contrappose particolarmente il candidato presidente della coalizione di centrodestra Christian Solinas, poi vincitore, e l'avversario del Movimento 5 Stelle Francesco Desogus. Entrambi poterono far leva sul fatto che la Sardegna era stata governata nei cinque anni precedenti da una Giunta di centrosinistra, guidata da Francesco Pigliaru, le cui politiche in materia di agricoltura non avevano goduto del favore degli operatori del comparto. Il movimento spontaneo dei pastori chiedeva che venisse istituito un tavolo al quale partecipassero, oltre a rappresentanti delle campagne, la politica e gli industriali del latte (accusati di essersi arricchiti alle spalle degli allevatori) e attorno al quale si trovasse un accordo soddisfacente per tutti. Particolari tensioni si svilupparono nei pressi del caseificio dei Fratelli Pinna a Thiesi, una delle pi\u00f9 grandi industrie casearie sarde, dove i manifestanti rimasero accampati per giorni. La struttura venne assaltata il 9 febbraio mentre il 2 marzo, presso il caseificio, venne trovato un ordigno inesploso.\n Una delegazione di manifestanti raggiunse i giocatori del Cagliari Calcio che nel Centro Sportivo Asseminello si preparavano all'incontro di Serie A contro il Milan. I calciatori, prima di abbandonare l'allenamento, si confrontarono con gli allevatori esprimendo la propria solidariet\u00e0. Il 10 febbraio, prima della partita con i rossoneri, scesero in campo con una maglia che recitava \"Solidariet\u00e0 ai pastori sardi\".\nI rappresentanti del movimento Nenneddu Sanna e Gianuario Mugoni vennero invitati a pi\u00f9 riprese a Roma dove si confrontarono con i ministri competenti portando avanti trattative serrate.\nIl 26 febbraio e il 9 marzo due camion che trasportavano latte vennero dati alle fiamme a Bitti e Torralba.\nSoluzione della vertenza.\nNel mese di marzo 2019 venne definito un accordo tra trasformatori e allevatori in Sardegna sui prezzi di cessione del latte ovino crudo che pose fine anche all'istruttoria avviata dall\u2019Autorit\u00e0 Garante della Concorrenza e il mercato per verificare se non fossero state poste in essere pratiche commerciali sleali. non c'\u00e8 stata nessuna della vertenza.\nVicende giudiziarie.\nOltre 250 pastori sono stati indagati per i fatti della rivolta del latte a seguito delle identificazioni effettuate dalle forze dell'ordine mediante le immagini che documentano i vari assalti a camion e strutture e i blocchi stradali. I reati contestati sono blocco stradale e manifestazione non autorizzata, violenza privata e danneggiamento."}
{"id": "8455958", "revid": "1543377", "url": "https://it.wikipedia.org/wiki?curid=8455958", "title": "Max Stefani", "text": "\u00c8 stato direttore per trentaquattro anni (dal 1977 al 2011) del mensile \"Il mucchio selvaggio\", che ha fondato insieme a Paolo Car\u00f9 e Aldo Pedron.\nBiografia.\nInizia l'attivit\u00e0 di giornalista su \"Music Box\", la sezione musica della rivista di alta fedelt\u00e0 Suono, per poi fondare a ottobre del 1977, con i due colleghi Car\u00f9 e Pedron, la rivista musicale \"Il mucchio selvaggio\"; nel 1980 i due colleghi lasciano il progetto per fondare un'altra rivista, \"Buscadero\".\nNegli anni '80 Stefani chiama a lavorare alla rivista alcuni giovani giornalisti che diventeranno in seguito i nomi pi\u00f9 noti del giornalismo musicale italiano, tra cui Federico Guglielmi, Ernesto De Pascale, Eddy Cil\u00eca, Stefano Ronzani, Massimo Cotto, Massimo Del Papa, Eleonora Bagarotti, John Vignola, Teresa De Santis e Andrea Scanzi.\nNel 2011, dopo aver lasciato la direzione del Mucchio selvaggio, fonda il periodico musicale \"Outsider\", rivista dedicata al rock classico pubblicata in 18 numeri, e collabora come opinionista con Rai 1, nei programmi \"Unomattina\" e \"Unomattina Estate\".\nHa pubblicato anche alcuni libri legati alla musica, tra cui nel 2016 \"\"I 4 Cavalieri dell\u2019Apocalisse\u201d\" (su Jeff Beck, Eric Clapton, Peter Green e Jimmy Page)."}
{"id": "8455961", "revid": "1632387", "url": "https://it.wikipedia.org/wiki?curid=8455961", "title": "Kerkko Koskinen Kollektiivi", "text": "Il Kerkko Koskinen Kollektiivi \u00e8 un gruppo musicale finlandese formato nel 2012 dai cantanti Kerkko Koskinen, Vuokko Hovatta, Manna e Paula Vesala, quest'ultima successivamente sostituita da Maija Vilkkumaa.\nCarriera.\nIl gruppo si \u00e8 formato nel 2012 da un'idea del cantante e musicista Kerkko Koskinen, che ha radunato altri nomi affermati della scena musicale finlandese. Il loro album di debutto eponimo \u00e8 uscito nell'agosto dello stesso anno e ha debuttato in vetta alla top 50 finlandese, vendendo oltre 10.000 copie, sufficienti a ottenere un disco d'oro.\nA gennaio 2014 Paula Vesala ha annunciato che avrebbe lasciato il gruppo per via di divergenze artistiche; Maija Vilkkumaa l'ha rimpiazzata e ha registrato con gli altri tre membri le canzoni per il nuovo album, \"2\", uscito nel settembre successivo, che si \u00e8 piazzato 2\u00ba nella classifica nazionale."}
{"id": "8455963", "revid": "76963", "url": "https://it.wikipedia.org/wiki?curid=8455963", "title": "Terry Saunders", "text": "Biografia.\nTerry Saunders debutt\u00f2 a Broadway nel 1942 con il musical \"The Time, the Place and the Girl\", a cui seguirono \"Bloomer Girl\" nel 1944 e \"Music in the Air\" nel 1951. Nel 1953 sostitu\u00ec Dorothy Sarnoff nel ruolo di Lady Thiang nel musical \"The King and I\" a Broadway e il ruolo divenne la sua parte pi\u00f9 celebre. La Saunders torn\u00f2 infatti ad interpretare Lady Thiang non solo nell'acclamato adattamento cinematografico del musical, ma anche in diversi altri allestimenti dello spettacolo a teatro, tra cui messe in scena a Lamberville nel 1965, Millburn nel 1969 e due tourn\u00e9e statunitensi, nel 1954 e nel 1976. Nel 1961 torn\u00f2 a Broadway per interpretare Ruth in \"Milk and Honey\", un ruolo che torn\u00f2 a ricoprire nel tour del 1963.\nNel 1965 recit\u00f2 per la prima volta in \"The Sound of Music\", in cui interpretava la baronessa Elsa Schraeder in un allestimento a Oakdale. Nel 1972 torn\u00f2 per l'ultima volta a Broadway con il musical di Stephen Sondheim \"Follies\", in cui inizi\u00f2 recitando nel ruolo di Meredith Lane, prima di cominciare ad interpretare Christine Crane e diventare la sostituta per i ruoli principali di Phyllis Rogers Stone, Carlotta Campion e di Heidi Schiller. Nel 1972 torn\u00f2 a recitare in \"Follies\" a Los Angeles, mentre nel 1973 vi recit\u00f2 nuovamente in un tour degli Stati centrali degli Stati Uniti, rimpiazzando Jane Kean nel ruolo della protagonista Sally Durant Plummer. Dopo aver attraversato ancora gli Stati Uniti in un ultimo tour di \"The King and I\" (1976), Terry Saunder interpret\u00f2 Meg Boys nel musical \"Damn Yankees\" a Kansas City, mentre nel 1980 interpret\u00f2 la Madre Superiora in \"The Sound of Music\" a Kenley, un ruolo che diede la possibilit\u00e0 di cantare la celebre \"Climb Ev'ry Mountain\"."}
{"id": "8455967", "revid": "298229", "url": "https://it.wikipedia.org/wiki?curid=8455967", "title": "Soheil Vahedi", "text": "Carriera.\nDopo aver perso la finale del World Amateur Under-21 Championship nel 2009, Soheil Vahedi diventa il campione del mondo dilettanti nel 2016, risultato che gli vale un posto tra i professionisti per l'inizio della stagione 2017-2018. Nella sua annata d'esordio raggiunge, al massimo, il terzo turno nel Gibraltar Open. Nel 2019-2020 l'iraniano arriva agli ottavi al Welsh Open, dopo aver battuto Thepchaiya Un-Nooh, Si Jiahui e Jack Lisowski, prima di essere sconfitto da Ronnie O'Sullivan. "}
{"id": "8455968", "revid": "38120", "url": "https://it.wikipedia.org/wiki?curid=8455968", "title": "Picea koraiensis var. pungsanensis", "text": "Picea koraiensis var. pungsanensis , \u00e8 una variet\u00e0 naturale di \"P. koraiensis\" appartenente alla famiglia delle Pinaceae, endemica della Corea del Nord (contea di Pung-san).\nEtimologia.\nIl nome generico \"Picea\", utilizzato gi\u00e0 dai latini, potrebbe, secondo un'interpretazione etimologica, derivare da \"Pix picis\" = pece, in riferimento all'abbondante produzione di resina. Il nome specifico \"koraiensis\" fa riferimento alla Penisola coreana, areale nativo della specie. L'epiteto \"pungsanensis\" fa riferimento alla contea di Pungsan dove questa variet\u00e0 venne scoperta.\nDescrizione.\nQuesta variet\u00e0 si distingue da \"P. koraiensis\" per i macrosporofilli dei coni con margini erosi-dentellati, ottusi o troncati.\nDistribuzione e habitat.\nCresce sulle montagne contigue al mar del Giappone a quote comprese tra 1000 e 1500 m, prediligendo i pendii o le rive dei corsi d'acqua, su suoli eterogenei, anche alluvionali; il clima dell'habitat \u00e8 fresco, con inverni nevosi e precipitazioni annue superiori ai 1000 mm. Si ritrova in foreste miste con altre conifere come \"Abies nephrolepis\", \"Pinus sibirica\", \"Larix gmelinii\" var. \"olgensis\" e \"Picea obovata\".\nConservazione.\nMancano le informazioni necessarie sia sull'estensione dell'areale sia sulla consistenza numerica della popolazione. Si hanno conoscenze presunte e non circostanziate sui rischi effettivi e potenziali ai quali \u00e8 sottoposta questa variet\u00e0. Per questi motivi \u00e8 classificata come \"data deficient\" (DD) nella Lista rossa IUCN."}
{"id": "8455990", "revid": "1310927", "url": "https://it.wikipedia.org/wiki?curid=8455990", "title": "Ivan Bukenya", "text": "Carriera.\nClub.\nNella stagione 2009-2010 ha militato nel Nalubaale, nella stagione successiva, invece, ha militato nel . Nel 2011, si \u00e8 trasferito in Asia, firmando un contratto con la societ\u00e0 irachena dell', militante nella massima serie locale. Qui rimane per due stagioni, vincendo anche un campionato (giocando anche 17 partite nella Coppa dell'AFC, mettendovi a segno anche due reti). Nel 2013, si trasferisce ai sudafricani del , dove in tre stagioni colleziona 25 presenze e una rete (giocando anche tre partite nei turni preliminari della CAF Champions League), vincendo anche un campionato. Nel 2016, si \u00e8 accasato agli indiani dell'. Con l'East Bengal segna 3 reti in 18 partite. Dopo una sola stagione, \u00e8 ritornato in patria, al Proline. Per la stagione 2018 si trasferisce al , formazione militante nella terza divisione svedese. L'anno successivo, ritorna ancora una volta in patria, firmando un contratto con l'Uganda Police.\nNazionale.\nCon la nazionale ugandese ha giocato 3 partite tra il 2011 e il 2013."}
{"id": "8456000", "revid": "380453", "url": "https://it.wikipedia.org/wiki?curid=8456000", "title": "Volleyballclub Sm'Aesch Pfeffingen 2019-2020", "text": "Questa voce raccoglie le informazioni riguardanti il Volleyballclub Sm'Aesch Pfeffingen nella stagione 2019-2020.\nOrganigramma societario.\nArea direttiva\nArea tecnica"}
{"id": "8456008", "revid": "1418004", "url": "https://it.wikipedia.org/wiki?curid=8456008", "title": "Premio Bollingen per la poesia", "text": "Il Premio Bollingen per la poesia \u00e8 un premio letterario statunitense attribuito al miglior autore statunitense come riconoscimento alla carriera o per la singola raccolta di versi.\nIstituito nel 1948 dal filantropo Paul Mellon tramite la Bollingen Foundation promossa dalla Biblioteca del Congresso, \u00e8 amministrato dalla Beinecke Rare Book and Manuscript Library dell'Universit\u00e0 Yale e assegnato ogni due anni.\nAttribuito nella sua prima edizione (e non senza polemiche) a Ezra Pound, all'epoca confinato in manicomio, riconosce al vincitore un assegno che, al 2019, ammonta a dollari."}
{"id": "8456013", "revid": "6923", "url": "https://it.wikipedia.org/wiki?curid=8456013", "title": "Cantate Domino", "text": "Cantate Domino \u00e8 un introito del tempo pasquale che d\u00e0 il nome alla Dominica Cantate. Appartiene alla liturgia della Messa della \"Dominica quinta Paschae\" o della \"Dominica IV post Pascha\".\nTestimonianza di un commentario medievale.\nUn riferimento e commento a questo introito \u00e8 presente nella \"Summa\" sulla liturgia di Guglielmo di Auxerre:\nL'arcidiacono di Beauvais cita sia questo introito sia il suo versetto \"Salvavit sibi\". La Summa liturgica riporta, come autorit\u00e0 un Sermone di Bernardo di Chiaravalle sulla Vigilia di Natale che commenta i mirabilia. \"Cantate Domino\", infatti, \u00e8 anche un salmo tipicamente natalizio come dimostra l'offertorio \"Cantate domino omnis terra\".\nLuteranesimo.\nLa \"Dominica Jubilate\" \u00e8 presente anche nel calendario liturgico luterano e corrisponde alla quinta Domenica di Pasqua. Poich\u00e9 e spesso utilizzata nei sermoni annuali sugli inni e musica liturgica, \u00e8 alcune volte chiamata: \"Sing-song Sunday\".\nCantate di Johann Sebastian Bach per la \"Dominica Cantate\".\nIl celebre compositore Johann Sebastian Bach scrisse un paio cantate sacre per la liturgia luterana da utilizzarsi proprio in occasione della \"Dominica Cantate\". Esse presentano un testo di derivazione scritturistica ispirato alle letture della liturgia del giorno: Gc 1, 17-21 e Gv 16, 5-15\nChiesa ortodossa.\nPer la Chiesa ortodossa \u00e8 conosciuta come la domenica della Samaritana poich\u00e9 nella celebrazione si legge Gv 4, 5-42, \"Brano del Vangelo in cui \u00e8 riportata la conversione di questa donna\". Si tratta di una pericope tradizionalmente inserita nei percorsi battesimali per il tema dell'acqua. Nella liturgia romana appartiene alla terza domenica di Quaresima, mentre in quella ambrosiana alla seconda domenica di Quaresima."}
{"id": "8456017", "revid": "123899869", "url": "https://it.wikipedia.org/wiki?curid=8456017", "title": "Layers of Fear", "text": "Layers of Fear \u00e8 un videogioco horror psicologico del 2016, sviluppato da Bloober Team e pubblicato da Aspyr. Il videogioco \u00e8 stato pubblicato il 16 febbraio 2016 per Microsoft Windows, macOS, Linux, Playstation 4 e Xbox One. \nIn \"Layers of Fear\", il giocatore controlla un pittore psicologicamente disturbato che cerca di completare un capolavoro mentre naviga in un'inquietante dimora vittoriana. Il gameplay, presentato con la prospettiva in prima persona, \u00e8 fortemente guidato dalla trama e ruota principalmente attorno alla risoluzione di puzzle e all'esplorazione, intensificando la difficolt\u00e0 dopo ogni livello e presentando spesso dei jumpscare. Il 2 agosto 2016 \u00e8 stato pubblicato \"Layers of Fear: Inheritance\", come seguito diretto del primo gioco. Qui il giocatore controlla la figlia del pittore, con il DLC incentrato sulla sua apparente ricaduta nel trauma dopo il ritorno nella sua vecchia casa.\nIl 21 febbraio 2018, il videogioco \u00e8 stato pubblicato su Nintendo Switch col titolo di \"Layers of Fear: Legacy\", presentando, oltre al DLC ereditario, i supporti per Joy-Con, touch screen e Rumble HD. Da ottobre 2018, Limited Run Games ha reso disponibile un'edizione fisica limitata per Nintendo Switch e PlayStation 4 in Nord America. Un sequel intitolato \"Layers of Fear 2\" \u00e8 stato annunciato nell'ottobre 2018 ed \u00e8 stato pubblicato il 29 maggio 2019.\nTrama.\n\"Layers of Fear\".\nAmbientato negli Stati Uniti negli anni 1920, il protagonista senza nome torna a casa da un'audizione in tribunale. Dopo aver esplorato brevemente la sua casa vuota, si reca nel suo laboratorio per iniziare a lavorare sul suo capolavoro. Dopo aver aggiunto il primo strato, inizia ad avere allucinazioni sui suoi incontri passati.\nL'uomo era un giovane pittore ambizioso che usava la moglie pianista come modello per la sua pittura. Presto sua moglie rimase incinta e partor\u00ec una figlia. Dopo il parto, decise di dedicare pi\u00f9 tempo a lavorare ai suoi dipinti, lasciando che sua moglie si prendesse cura della loro figlia. Dopo aver acquistato un cane per la sua famiglia, ha iniziato ad avere problemi di alcolismo a causa dello stress e dei rumori costanti provenienti al di fuori del suo laboratorio. L'uomo decise di attaccare una museruola al cane, ma fu presto tormentato da topi, probabilmente come frutto della sua schizofrenia. Il cane potrebbe essere stato successivamente ucciso da lui. \nIl suo talento inizi\u00f2 a decadere lentamente e la sua visione per la pittura si contorse, e inizi\u00f2 a scacciare i suoi amici dipingendo opere orribili e terrificanti, tra cui una serie di illustrazioni per Cappuccetto Rosso. Dopo un lungo periodo di abbandono, sua moglie decise di bruciare i suoi dipinti, inclusa la sua opera pi\u00f9 cara: \"La signora in nero\". Successivamente ha avuto una crisi da ubriaco, picchiando apparentemente la moglie e spingendola ad andarsene con il loro bambino. Ha provato a chiamarla pi\u00f9 volte ma non \u00e8 riuscito a riconciliarsi con lei. Dopo qualche tempo, ricevette una telefonata che gli diceva che era stata gravemente ferita in un incendio. Fin\u00ec orribilmente sfigurata, ma la loro figlia sopravvisse.\nDopo l'incendio, prese sua moglie, ora legata alla sedia a rotelle, e la figlia torn\u00f2 a casa per prendersi cura di loro. I suoi problemi con l'alcol continuarono a causa delle costanti \"distrazioni\" della loro presenza. Dopo aver riacquistato la capacit\u00e0 di camminare, la moglie \u00e8 stata trascurata ancora di pi\u00f9 perch\u00e9 suo marito pensava che le mancasse la \"bellezza\". Dopo che ebbe un'altra crisi da ubriaco, sua moglie si uccise tagliandosi i polsi nel bagno. Al giorno d'oggi, si scopre che \u00e8 diventato pazzo e che ha probabilmente impiegato sei parti del corpo di sua moglie per lavorare alla sua pittura: la sua pelle per la tela, il suo sangue per lo strato, il suo midollo osseo per la mano di fondo, un pennello fatto dei suoi capelli, il dito per le sbavature e il suo occhio come spettatore. Il personaggio viene mostrato usando questi elementi, ma considerando la natura ciclica di uno dei finali e la natura generale ambigua di ci\u00f2 che viene mostrato nel corso della storia, \u00e8 possibile che questo non sia pensato per essere preso alla lettera.\nSono presenti tre finali diversi nel gioco, ognuno a seconda delle azioni del giocatore che compie nel corso della storia.\nIl finale infinito mostra che l'artista stava lavorando a un ritratto di sua moglie come capolavoro. Apparentemente riesce a creare il dipinto e fa un passo indietro per ammirarlo solo per vedere la figura di sua moglie trasformarsi in una figura mutilata che procede a provocarlo. Inorridito, afferra il dipinto e lo lancia in una stanza piena di dipinti identici, che iniziano tutti a ridere. \u00c8 stato rivelato che il pittore ha trascorso anni chiuso in casa sua lavorando pi\u00f9 volte sulla stessa immagine, cercando di perfezionarla in un ciclo di ossessivo deterioramento mentale. Se il giocatore entra nella stanza in cui l'artista ha gettato il dipinto, viene rivelato che tutti i ritratti sono ben fatti e assomigliano alla moglie dell'artista. Rientrato in studio, svela una tela bianca e inizia a lavorare al prossimo dipinto, continuando ulteriormente il suo ciclo autodistruttivo mentre lo schermo diventa nero.\nIl finale di famiglia \u00e8 uguale al precedente, con l'aggiunta del suo bambino nel dipinto. Si rende quindi conto degli orribili errori che ha commesso e che non potr\u00e0 mai riportarli indietro. Decide quindi di andare nella stanza al piano di sopra e brucia tutti i suoi dipinti precedenti insieme al suo lavoro finito prima di sdraiarsi e morire nel fuoco.\nIl finale egoista termina con un ritratto di s\u00e9 stesso come suo ultimo tentativo. Alla fine soddisfatto, decide di appenderlo nella stanza al piano di sopra. Lo scatto successivo va al suo dipinto in mostra in un museo tra altri famosi artisti vittoriani.\n\"Layers of Fear: Inheritance\".\nIl DLC racconta la storia della figlia del pittore che ritorna nella sua casa d'infanzia per affrontare il suo passato dopo aver lasciato \"La casa di St. Martin de Porres per bambini problematici\". A partire dagli anni '60, esplorando la casa distrutta con una torcia, rivive le sue esperienze e testimonia la portata della tragedia che ha passato la famiglia.\nNel corso di questi ricordi rivissuti, ci sono risultati diversi a seconda delle azioni della figlia. Questi includono scelte deliberate, come quella di dirigersi pi\u00f9 spesso verso il ritratto della madre o del padre durante l'esplorazione, che porter\u00e0 a un dialogo ricordato che ritrae la madre o il padre, rispettivamente, in una luce pi\u00f9 favorevole. Le scelte non intenzionali implicano che la figlia debba svolgere attivit\u00e0 che spesso influenzano un'interazione con il padre. Un esempio riguarda la creazione di opere d'arte da parte della figlia, in cui la figlia pu\u00f2 creare disegni infantili con i pastelli (guadagnando una dura disapprovazione dal padre), o dove la figlia pu\u00f2 dipingere insieme ai suggerimenti del padre (guadagnando elogi se fatto correttamente). Questi risultati possono portare la figlia a vedere il padre come un uomo duro che non ha mai voluto altro che proteggerla o vedere il padre come un uomo premuroso che ha avuto problemi a rivelarsi tale.\nIl finale \"buono\" si verifica se la maggior parte dei ricordi porta la figlia a vedere l'artista favorevolmente. Entrando nella sua vecchia camera da letto, la figlia vede un suo ritratto con un fiore, la sua eredit\u00e0 da parte di suo padre. Considera questo ritratto come una scusa, \"espresso nell'unica lingua [che l'artista] abbia mai veramente conosciuto\". Vedere il padre come una figura tragica, impazzito per l'alcolismo e depresso per i ricordi della casa, porta la figlia a prendere il ritratto e bruciare la casa. Mentre la casa brucia, la figlia accetta il fatto che non riesce a capire l'artista, perdonandolo. Il ritratto viene successivamente mostrato appeso nella casa della figlia, mentre la figlia ammira i disegni di suo figlio. Tuttavia, la scena termina con la figlia che critica la scelta del bambino nel colorarlo, rispecchiando la stessa affermazione dell'artista anni prima, mentre il ritratto si distorce, implicando che la figlia sta iniziando a provare lo stesso squilibrio mentale e l'ossessione per la perfezione di suo padre.\nIl finale \"cattivo\" si verifica se la maggior parte dei ricordi porta la figlia a vedere l'artista negativamente. Entrando nella sua vecchia camera da letto e vedendo il suo ritratto, la figlia continua ad avere rimandi dell'artista che le urla perch\u00e9 piange e fa rumore. Continuando a considerare il ritratto come una scusa, la figlia pensa al compiacimento dell'artista nel pensare che un dipinto possa risolvere la sua brutta infanzia. Al contrario, se la figlia non lo accetta come scusa, in una stanza piena di brutti ricordi, fracassa il dipinto contro un cassettone. L'azione rovescia inavvertitamente un candelabro acceso. Il fuoco avvolge la stanza, portando il soffitto a crollare sopra la figlia, la quale viene intrappolata e sepellita nella casa in fiamme.\nIl finale \"vero\" appare se la figlia raccoglie tutti e nove i suoi disegni a pastello presenti in tutta la casa ed \u00e8 in grado di riorganizzarli - con le luci accese - per rivelare un suo ritratto pi\u00f9 grande. Nell'oscurit\u00e0, uno schizzo nascosto di un grosso topo rivela una mappa della casa, che mostra una posizione contrassegnata che la figlia ora pu\u00f2 trovare. Rendendosi conto che suo padre ha piantato questo indizio sapendo che l'avrebbe visto, la figlia si rende conto che la sua vera eredit\u00e0 \u00e8 vedere il mondo come suo padre. Dopo aver seguito la mappa e aver trovato una tela coperta, la figlia ricorda quando gli \u00e8 stato detto che \"la follia scorre nella mia famiglia\" e decide di \"lasciarla scorrere\". Questo finale si chiude svelando la tela e mostrando lo stesso primo strato che l'artista ha iniziato per la sua storia, con la stanza decrepita che appare luminosa e intatta come appariva inizialmente all'artista.\nModalit\u00e0 di gioco.\nIl giocatore prende il controllo di un artista che \u00e8 tornato nel suo studio. Il suo obiettivo iniziale \u00e8 quello di completare il suo capolavoro e il ruolo del giocatore \u00e8 quello di capire come svolgere questo compito. La sfida proviene da enigmi che richiedono al giocatore di cercare nell'ambiente indizi visivi. All'inizio la casa appare semplice, ma cambia intorno al giocatore mentre lo esplora in prima persona. Questi cambiamenti nell'ambiente permettono di continuare con la risoluzione dei puzzle e forniscono regolari spaventi.\nIl gioco \u00e8 diviso in sei capitoli con vari oggetti che il giocatore pu\u00f2 trovare per completare il suo lavoro. Il gioco \u00e8 fortemente offuscato e sono presenti degli oggetti che svelano alcuni aspetti della storia del pittore. Mentre completa il dipinto, c'\u00e8 una lettera che viene lentamente messa insieme, che mostra l'origine del suo capolavoro e oggetti che spiegano il segreto del pittore attraverso i dialoghi dei rimandi.\nSviluppo.\n\"Layers of Fear\" \u00e8 stato fortemente ispirato da \"P.T.\", un teaser interattivo per il videogioco cancellato \"Silent Hills\". La trama, in particolare la conclusione con la tela bianca, \u00e8 strettamente parallela al racconto \"A Square of Blank Canvas\" di Anthony M. Rud, proveniente dal numero del Weird Tales dell'aprile 1924. Il gioco utilizza il motore grafico Unity."}
{"id": "8456018", "revid": "123965907", "url": "https://it.wikipedia.org/wiki?curid=8456018", "title": "Yasir Al-Rumayyan", "text": "Al-Rumayyan, inoltre, fa parte dei consigli di amministrazione della societ\u00e0 di reti di trasporti Uber e della multinazionale giapponese SoftBank, di cui Uber fa parte. \nNell'ottobre 2021, a seguito dell'acquisizione del Newcastle United Football Club da parte di un consorzio guidato dal Public Investment Fund (che aveva gi\u00e0 provato a completare l'operazione del 2020), viene nominato presidente non esecutivo del club inglese."}
{"id": "8456043", "revid": "122402853", "url": "https://it.wikipedia.org/wiki?curid=8456043", "title": "Will (serie televisiva)", "text": "Will \u00e8 una serie televisiva drammatica statunitense basata sulla vita (immaginaria) di William Shakespeare nei suoi primi 20 anni.\nLa produzione della serie \u00e8 iniziata per una prima stagione, composta da dieci episodi, il 18 maggio 2016. \u00c8 stata trasmessa in anteprima su TNT il 10 luglio 2017 e si \u00e8 conclusa il 4 settembre 2017. La serie veniva trasmessa in prima visione alle 21:00 (EST), ma dopo quattro settimane, \u00e8 stata spostata alle 23:00. Il 5 settembre 2017, la serie \u00e8 stata cancellata dopo una sola stagione.\nTrama.\nUn giovane William Shakespeare fa il suo ingresso nella scena teatrale punk-rock della Londra del XVI secolo, un mondo seducente e violento dove il suo talento grezzo affronta un pubblico rivoltoso, fanatici religiosi e forme d'intrattenimento meno alte. Un genio ancora ingenuo, Will attira l'attenzione di Alice, la figlia bella, ribelle e capace di James Burbage, un carpentiere con una visione: costruire il pi\u00f9 grande teatro di Londra dall'epoca romana. Pur essendo figlia di un impresario, Alice \u00e8 ostacolata dalla societ\u00e0 a perseguire una carriera a teatro. Suo fratello Richard ha un talento innato, ma \u00e8 troppo innamorato di se stesso e incline all'esagerazione. Un incontro casuale con Will lo porta a collaborare con lui a quello che \u00e8 destinato a diventare il pi\u00f9 grande partenariato di scrittori e attori che il mondo abbia mai conosciuto."}
{"id": "8456044", "revid": "729019", "url": "https://it.wikipedia.org/wiki?curid=8456044", "title": "Adolphe Marbot", "text": "Biografia.\nGiovinezza.\nAntoine Adolphe Marcelin Marbot \u00e8 nato in una famiglia di nobilt\u00e0 militare ad Altillac, nell'antica provincia di Quercy. Era il figlio maggiore del generale Jean-Antoine Marbot, ex aiutante di campo del tenente generale de Schomberg, ispettore generale di cavalleria.\nDopo aver studiato al collegio militare di Sor\u00e8ze, entr\u00f2 nell'esercito e riusc\u00ec a salire rapidamente di grado divenendo aiutante di campo del generale Bernadotte (futuro re Carlo XIV Jean di Svezia), con il grado di tenente.\nConsolato.\nNel 1802 il generale Bernadotte fu sospettato di essere a capo di una cospirazione repubblicana contro il Consolato. Il suo aiutante di campo, il giovane tenente Marbot, fu interrogato nella Torre del Tempio di Parigi, con l'obiettivo di ottenere da lui una confessione che non avrebbe fornito. Fu rilasciato dopo 3 mesi di detenzione, sebbene il Primo Console Napoleone Bonaparte continuasse a considerarlo un avversario del regime stabilito.\nDopo la sua liberazione, fu esiliato e inviato in varie missioni all'estero, che esegu\u00ec con la massima distinzione. Fu promosso al grado di capitano prima di tornare in Francia nel 1806.\nGuerre napoleoniche.\nSi distinse in molte campagne militari napoleoniche come aiutante dei marescialli Augereau, Massena, Lannes e Berthier. Dimostr\u00f2 le sue capacit\u00e0 di comando alla testa della cavalleria leggera nelle campagne di Prussia e Polonia e di Spagna, in cui \u00e8 stato quasi ucciso durante un'imboscata tenuta dai guerriglieri. Nel 1810 fu promosso al grado di caposquadrone e prese parte alle campagne del Portogallo e di Russia, in cui fu ferito e fatto prigioniero durante i feroci combattimenti della battaglia di Vicebsk.\nDurante i cento giorni fu aiutante di campo del maresciallo Davout. Dopo la caduta di Napoleone si ritir\u00f2 a vita privata.\nMonarchia di Luglio.\nSotto il regno di Luigi Filippo I, ricevette il grado di maresciallo di campo (generale di brigata) e fu nominato comandante del dipartimento dell'Aisne nella regione dell'Alta Francia. Si ritir\u00f2 in 1843 e mor\u00ec l'anno seguente ad Altillac.\nFamiglia.\nSuo padre, il generale Jean-Antoine Marbot, ebbe quattro figli, solo due che raggiunsero l'et\u00e0 adulta: Antoine Adolphe Marcelin, il maggiore, e Jean-Baptiste Antoine Marcelin, il cadetto, tenente generale (generale di divisione) durante la monarchia di luglio, famoso per le sue memorie che illustrano l'epopea napoleonica. Tramite sua madre, era cugino di Fran\u00e7ois Certain de Canrobert, maresciallo di Francia durante il Secondo Impero francese.\nIl suo matrimonio con Ernestine-F\u00e9licit\u00e9 de Mo\u00ff de Sons, viscontessa di Rives, non produsse discendenza."}
{"id": "8456047", "revid": "1305772", "url": "https://it.wikipedia.org/wiki?curid=8456047", "title": "VENOM Strikes Back", "text": "VENOM Strikes Back, chiamato anche MASK 3 o MASK III su schermo, \u00e8 un videogioco tratto dalla serie animata \"M.A.S.K.\", pubblicato nel 1988 per gli home computer Amstrad CPC, Commodore 64, MSX e ZX Spectrum dalla Gremlin Graphics. \u00c8 l'ultimo titolo di una serie, dopo \"MASK\" e \"MASK II\", e l'unico di genere piattaforme. Il terzo gioco in pratica ha poco a che vedere con la serie animata. Di solito ricevette giudizi discreti o buoni dalla critica, in tutte le versioni, venendo spesso considerato il migliore della trilogia.\nTrama.\nCome nell'originaria serie di cartoni animati e giocattoli, MASK \u00e8 un corpo di agenti speciali dotati di attrezzature fantascientifiche, in lotta contro l'organizzazione criminale VENOM. Qui tuttavia si controlla solo il personaggio di Matt Trakker e sono assenti i veicoli tipici della saga. Le istruzioni cartacee, sotto forma di un breve fumetto, spiegano che Matt Trakker deve liberare suo figlio Scott, prigioniero in una base VENOM sulla luna. Per raggiungerlo deve affrontare molti nuovi armamenti automatizzati di VENOM e sfruttare un sistema di trasporto nemico per arrivare sulla luna. Prima attraversa paesaggi, basi e caverne terrestri, infine paesaggi e basi lunari.\nModalit\u00e0 di gioco.\nSi controlla Trakker a piedi, in tuta spaziale, e si deve attraversare un percorso lineare a piattaforme, combattendo nemici ed evitando di cadere nei fossati. La visuale \u00e8 bidimensionale di lato, nella versione Commodore 64 con scorrimento orizzontale, mentre nelle altre (tra loro molto simili) si passa da una schermata fissa all'altra. \u00c8 possibile anche tornare indietro, ma l'obiettivo \u00e8 sempre avanzare verso destra.\nTrakker corre, salta, si acquatta, e spara in orizzontale con munizioni limitate. Ha una riserva di energia vitale per sopportare gli attacchi nemici, ma la morte \u00e8 istantanea se si cade nei fossati. Su Commodore 64 si dispone anche di pi\u00f9 vite, mentre nelle altre versioni se ne ha soltanto una. Si possono raccogliere dei power-up, rappresentati da diverse icone di caschi su Commodore 64 e di lettere nelle altre versioni, che vengono inseriti in un inventario di fino a quattro icone, selezionabili dal giocatore con la tastiera. Ogni potenziamento ha inizialmente 99 cariche e si consuma con l'utilizzo. Essi includono due tipi di arma, invincibilit\u00e0, volo e ricarica dell'energia.\nI vari nemici che si incontrano comprendono principalmente postazioni di cannone, missili, palle chiodate, robot, ponti retrattili, oggetti che piovono dal cielo. I punti di arrivo delle tappe sono delle porte scorrevoli. Avanzando nei livelli si ottengono password per ricominciare le partite dagli stessi punti."}
{"id": "8456052", "revid": "1373059", "url": "https://it.wikipedia.org/wiki?curid=8456052", "title": "3DBenchy", "text": "3DBenchy \u00e8 un file 3D progettato per testare l'accuratezza e le capacit\u00e0 di una stampante 3D (il nome deriva dalla parola inglese \"Benchmark)\". 3DBenchy \u00e8 descritto dal suo creatore, lo studio svedese Creative Tools, come \"il torture-test jolly per la stampa 3D\".\nLa prima versione \u00e8 stata rilasciata nell'aprile 2015, il modello in pi\u00f9 parti, \u00e8 stato rilasciato nel luglio 2015.\nUso.\n3DBenchy viene spesso utilizzato per testare e confrontare le stampanti 3D quando vengono recensite poich\u00e9 il modello include una serie di dettagli difficili da stampare, tra cui; simmetria (verifica della funzionalit\u00e0 delle ventole di raffreddamento), superfici curve sporgenti (senza supporti), superfici lisce, facce orizzontali planari, fori grandi, piccoli e inclinati, superfici a bassa pendenza, dettagli del primo strato, che include il logo del creatore e piccoli dettagli superficiali.\n3DBenchy \u00e8 progettato per essere misurato in punti specifici, per verificare l'accuratezza di una stampa, prendendo come parametri le tolleranze dimensionali, deformazioni, ha un tempo di stampa relativamente breve di circa 1 ora.\nLa versione 3DBenchy multimateriale \u00e8 stata creata per stampanti 3D in grado di stampare in pi\u00f9 materiali o colori, il modello \u00e8 composto da 17 singoli file a cui \u00e8 possibile applicare impostazioni diverse.\n3DBenchy pu\u00f2 essere scaricato gratuitamente ed \u00e8 disponibile con licenza Creative Commons Attribution-Sharealike, il che significa che pu\u00f2 essere condiviso e modificato da chiunque."}
{"id": "8456054", "revid": "47767", "url": "https://it.wikipedia.org/wiki?curid=8456054", "title": "Anna Shaffer", "text": "Biografia.\nNata e e cresciuta a Londra, Anna Shaffer ha fatto il suo debutto cinematografico interpretando Romilda Vane negli ultimi tre film della saga di Harry Potter: \"Harry Potter e il principe mezzosangue\", \"Harry Potter e i Doni della Morte - Parte 1\" e \"Parte 2\". Successivamente l'attrice ha lavorato prevalentemente in campo televisivo, a partire dalla soap opera \"Hollyoaks\", in cui interpret\u00f2 Roby Button per oltre duecento episodi tra il 2011 e il 2018. Dopo aver recitato nelle serie TV \"Glue\", \"Class\" e \"Fearless\", nel 2019 la Shaffer ha interpretato Triss Merigold nella serie di Netflix \"The Witcher.\""}
{"id": "8456055", "revid": "729019", "url": "https://it.wikipedia.org/wiki?curid=8456055", "title": "Invasione delle Isole Curili", "text": "L'Invasione delle Isole Kurili ( \" Operazione di sbarco delle Isole Curili) fu l'operazione militare sovietica della Seconda Guerra Mondiale per catturare le Isole Curili dal Giappone nel 1945. L'invasione faceva parte dell'invasione sovietica della Manciuria, e fu decisa quando da parte sovietica furono abbandonati i piani per sbarcare sull'isola di Hokkaido. Le operazioni militari coronate da successo dell'Armata Rossa a Mudanjiang e durante l'invasione del Sud Sakhalin crearono i prerequisiti necessari per l'invasione delle Isole Curili.\nPremesse.\nLe intenzioni sovietiche erano quelle di non impegnare le forze nell'area Pacifica fino a che non fossero concluse le operazioni contro i tedeschi in Europa; nondimeno, anche concretizzandosi questi presupposti, i sovietici non avevano n\u00e9 l'esperienza n\u00e9 i mezzi per montare una importante operazione anfibia. \nIn una lettera a Roosevelt, Stalin scrisse \nIn questo vennero in aiuto gli statunitensi, con quello che venne denominato Progetto Hula, l'addestramento di 12000 marinai sovietici su mezzi navali statunitensi e la loro cessione in vista di un loro utilizzo in una importante operazione anfibia che stornasse l'attenzione e parte delle forze giapponesi da Honsh\u016b e Ky\u016bsh\u016b in vista dell'Operazione Downfall. Questo non era il primo esempio di cooperazione addestrativa tra USA e URSS, visto che gi\u00e0 nell'Operazione Zebra parecchi aviatori sovietici erano stati addestrati nell'uso dei pattugliatori Catalina PBY alla Elizabeth City Naval Air Station, North Carolina. Comunque l'ammiraglio Kusnecov, comandante della Voienno Morskoi Flot e l'ammiraglio Leahy, Chief of Naval Operations (l'equivalente di capo di stato maggiore della marina USA), concordarono un piano di cessione per circa 250 navi di vari tipi e dimensioni, dai cacciasommergibili alle fregate antisom e ai mezzi da sbarco, oltre che all'addestramento degli equipaggi da compiersi nelle isole Aleutine, a Dutch Harbor per conciliare segretezza e familiarit\u00e0 dei marinai sovietici con i luoghi di addestramento. Il piano iniziale prevedeva 180 navi prima del 1 novembre 1945, anche se i numeri sono diversi a seconda dei momenti e delle vicende belliche; comunque le 30 fregate di scorta, i 24 dragamine d'altura, i 36 dragamine costieri in legno, i 56 battelli antisommergibile e i 30 mezzi da sbarco previsti oltre a quattro battelli officina, erano un reale potenziamento della marina sovietica nel settore che la metteva in grado di eseguire delle operazioni di sbarco, almeno nei mezzi se non nella dottrina.\nBattaglia.\nL'operazione ebbe luogo tra il 18 agosto e il 1 settembre. L'attacco venne compiuto dall'87\u00ba Corpo fucilieri (tenente generale delle Guardie A.S. Ksenofontov) della 16\u00aa armata (tenente generale LG Cheremisov), dal 2\u00b0 Fronte dell'Estremo Oriente, ed elementi della zona di difesa della Kamchatka (comandante maggiore Aleksej Romanovi\u010d Gne\u010dko). Navi e trasporti furono forniti dalla base militare di Petropavlovsk ( Capitano Dmitry Grigorievich Ponomariov). Anche la 128\u00aa divisione aerea forn\u00ec supporto.\nLe isole erano occupate riepettivamente da 91\u00aa divisione di fanteria giapponese ( Shiashkotan, Paramushir, Shumshu e Onekotan ), 42\u00aa divisione ( Shimushiro ), 41\u00ba reggimento indipendente ( isola di Matua ), 129\u00aa brigata indipendente ( isola di Urup ) e 89\u00aa divisione di fanteria ( Iturup e Kunashiri ). Il comandante giapponese era il tenente generale Tsutsumi Fusaki .\nLa ricognizione iniziale fu intrapresa il 18 agosto da un distaccamento della 113\u00aa brigata separata di fucilieri (capitano-tenente G.I. Brunshtein), trasportata da due pescherecci posamine (\u0422\u0429-589 e \u0422\u0429-590) nella baia di Rubetzu sull'isola di Iturup. Gli sbarchi su Iturup furono condotti dalla 355\u00aa divisione fucilieri, che sbarc\u00f2 anche sull'isola pi\u00f9 piccola di Urup.\nLa battaglia di \u0160um\u0161u fu lo scontro pi\u00f9 duro, combattuta tra il 18 e il 23 agosto 1945 e vide una forza anfibia sovietica agli ordini del generale Gne\u010dko lanciare il 18 agosto l'invasione dell'isola di \u0160um\u0161u, la pi\u00f9 settentrionale dell'arcipelago delle Isole Curili. L'inesperienza dell'Armata Rossa in fatto di operazioni anfibie provoc\u00f2 notevoli difficolt\u00e0 e forti perdite ai reparti sbarcati, anche se i tentativi di contrattacco giapponesi furono respinti; al termine del 18 agosto i sovietici erano riusciti a stabilire una solida testa di ponte, che consent\u00ec loro di sbarcare l'artiglieria pesante con cui piegare i capisaldi giapponesi.\nIl 23 agosto, alle guarnigioni giapponesi di 20.000 uomini sulle isole fu ordinato di arrendersi come parte della resa generale del Giappone. Tuttavia, alcune delle forze della guarnigione ignorarono questo ordine e continuarono a resistere all'occupazione sovietica.\nDal 22 al 28 agosto, le truppe dell'area di difesa della Kamchatka occuparono le Isole Curili da Urup a nord.\nIl 1\u00ba settembre, elementi dell'87\u00ba Corpo fucilieri furono fatti sbarcare da motosiluranti, pescherecci posamine e trasporti (in partenza da Otomari) su Kunashir e Shikotan, nelle isole Kurili meridionali. Questo assalto anfibio mirava a sfondare la resistenza giapponese. Il 4 settembre, l'87\u00ba Corpo fucilieri occup\u00f2 cinque isole minori (Sibotzu, Taraku-Shima, Uri-Shima, Akiuri e Suiseto).\nDopo il 4 settembre, le forze sovietiche occuparono il resto delle Isole Curili senza ulteriore resistenza.\nLe isole rimasero parte della Russia dopo lo scioglimento dell'Unione Sovietica, tuttavia il loro vero status giuridico rimane in discussione come parte della disputa sulle Isole Curili tra Russia, Giappone e altre parti."}
{"id": "8456060", "revid": "76963", "url": "https://it.wikipedia.org/wiki?curid=8456060", "title": "Suzie Toase", "text": "Biografia.\nNota soprattutto per aver interpretato Alecto Carew negli ultimi tre film della saga di Harry Potter, Suzie Toase \u00e8 attiva prevalentemente in campo teatrale. Nel 2011 recit\u00f2 nella prima londinese della commedia \"One Man, Two Governors\" al National Theatre di Londra e poi all'Adelphi Theatre; l'anno successivo fece anche il suo debutto a Broadway con la stessa pi\u00e8ce. Nel 2019 recit\u00f2 invece nella commedia di No\u00ebl Coward \"Il divo Garry\" in scena all'Old Vic di Londra con Andrew Scott."}
{"id": "8456062", "revid": "767487", "url": "https://it.wikipedia.org/wiki?curid=8456062", "title": "Smiles Are Trumps", "text": "Smiles Are Trumps \u00e8 un film muto del 1922 diretto da George Marshall. La sceneggiatura di Delbert E. Davenport si basa su \"The Iron Rider\", racconto di Frank L. Packard pubblicato su \"All-Story Magazine\" (11 marzo-8 aprile 1916).\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 5 febbraio 1922 con il numero LP17600.&lt;br&gt;\nDistribuito dalla Fox Film Corporation, il film usc\u00ec nelle sale statunitensi il 5 febbraio 1922. In Danimarca fu distribuito il 29 dicembre 1924 con il titolo \"For fuld Damp\".\nNon si conoscono copie ancora esistenti della pellicola che viene considerata presumibilmente perduta."}
{"id": "8456081", "revid": "1573940", "url": "https://it.wikipedia.org/wiki?curid=8456081", "title": "Jynx ruficollis", "text": "Jynx ruficollis () \u00e8 un uccello appartenente alla famiglia Picidae."}
{"id": "8456084", "revid": "114794927", "url": "https://it.wikipedia.org/wiki?curid=8456084", "title": "Castello di Weistropp", "text": "Il castello di Weistropp (Schloss Weistropp) \u00e8 un palazzo che si trova presso la chiesa luterana di Weistropp in Sassonia, in Germania, nel territorio di Klipphausen, cittadina del Circondario di Mei\u00dfen. L'edificio sorge a circa undici chilometri dal centro della citt\u00e0 di Dresda. Il palazzo, nel XIX secolo, fu una delle dimore del Duca di Lucca Carlo Lodovico di Borbone, poi Duca di Parma, Carlo II di Parma. A quell'epoca il castello ebbe il suo massimo splendore dato che il Duca risiedeva a Dresda abbastanza spesso conducendo una vita lussuosa ben al di sopra delle proprie pur notevoli possibilit\u00e0.\nStoria.\nIl castello venne edificato all'inizio del XVII secolo ed ampliato nella seconda met\u00e0 dello stesso. Dal 1714 l'edificio appartenne ai von Seifertitz che lo rinnovarono in modo importante. Nel 1822 venne acquistato dal console generale e commerciante austriaco Jacob von Krause il quale trasfer\u00ec nel palazzo la sua notevole collezione d'arte comprendente dipinti e statue di vari autori, tra cui molte di Bertel Thorvaldsen. Il nipote di Jacob, Robert Krause, che era un buon pittore, dipinse nel 1832 una delle pi\u00f9 belle vedute del complesso costituito dal castello e dalla chiesa luterana di Weistropp. Nel 1838 i Krause vendettero la propriet\u00e0 al Duca di Lucca Carlo Lodovico di Borbone. Il palazzo appartenne al Duca anche dopo la sua doppia abdicazione (1847 - 1849) e divent\u00f2, assieme a Nizza una delle sue principali residenze. Verso il 1872 Weistropp venne acquistato dalla famiglia Keil, che venne espropriata solo con l'avvento del comunismo nella DDR. Durante il regime comunista nel palazzo furono ospitati uffici comunali, una scuola e varie abitazioni. Al principio del XXI secolo tutta la propriet\u00e0 si trovava in condizioni di degrado e solo in anni recenti \u00e8 stata acquistata da una societ\u00e0 immobiliare che dopo il restauro ha suddiviso il palazzo in vari appartamenti."}
{"id": "8456088", "revid": "767487", "url": "https://it.wikipedia.org/wiki?curid=8456088", "title": "Lili Labassi", "text": "Biografia.\nNato a Sidi Bel Abbes da famiglia ebraica algerina, cresce immerso nel mondo della musica sin dalla tenera et\u00e0.\nSi stabilisce ad Algeri, dove porta avanti la sua passione per la musica.\nSi esibisce in diversi strumenti musicali, scrivendo da s\u00e9 i testi per le sue canzoni. Crea un gruppo musicale, organizzando numerosi concerti, prima nel suo paese natale, e poi anche all'estero.\nIl figlio \u00e8 l'attore, comico e musicista francese Robert Castel."}
{"id": "8456105", "revid": "610351", "url": "https://it.wikipedia.org/wiki?curid=8456105", "title": "Javier Jattin", "text": "Biografia.\nHa studiato recitazione, danza, canto e improvvisazione. Ha un aspetto particolarmente avvenente che gli ha consentito di svolgere la professione di modello.\nHa debuttato nel mondo dello spettacolo con \"Chepe Fortuna\" dove interpreta l'omonimo personaggio principale.\nIl suo successo nei Paesi dell'america meridionale \u00e8 legato alla serie televisiva \"La mujer del Vendaval\", prodotta da MaPat L\u00f3pez de Zatarain per l'emittente \"Televisa\", nonch\u00e9 a \"The First Lady\", \"Las trampas del deseo\", \"La vecina\" e \"Tarde lo conoc\u00ed\" per cui ha recitato in diverse centinaia di episodi.\nNel 2018 \u00e8 stato ingaggiato da Telemundo per \"Sin senos s\u00ed hay para\u00edso\", basata dall'omonimo romanzo di Gustavo Bol\u00edvar, dove interpreta il personaggio di \"Antonio Campana\", uno dei protagonisti.\nHa recitato nelle terza stagione della serie televisiva messicana \"La casa de las flores\" creata e diretta da Manolo Caro e distribuita da Netflix nel 2020."}
{"id": "8456112", "revid": "198277", "url": "https://it.wikipedia.org/wiki?curid=8456112", "title": "Marconi Volley 1991-1992 (maschile)", "text": "Questa voce raccoglie le informazioni riguardanti la Marconi Volley nelle competizioni ufficiali della stagione 1991-1992.\nStagione.\nDi nuovo in massima serie dopo appena un anno di assenza, grazie alla vittoria del campionato di A2 1990-91, la stagione segn\u00f2 una svolta per la Marconi.\nDopo un lustro pass\u00f2 la mano Carmelo Pittera, \"deus ex machina\" della scalata gialloverde alle categorie nazionali, ma il cui rapporto con la societ\u00e0 si era ormai deteriorato, sostituito in panchina dall'emergente argentino Ra\u00fal Lozano segnalatosi per alcune positive stagioni in serie cadetta. La rosa, fatta salva la conferma di gran parte del \"gruppo storico\" spoletino dell'epoca, su tutti l'alzatore Selvaggi e l'opposto Petrovi\u0107 punti fermi del sestetto titolare, venne potenziata con l'innesto in banda del bulgaro Ljubo Ganev, arrivato in prestito dal .\nNovit\u00e0 anche per il campo da gioco, che per questioni logistiche vide il trasferimento obbligato dal piccolo PalaRota cittadino al pi\u00f9 capiente PalaEvangelisti di Perugia; un cambio di sede che port\u00f2 a qualche frizione ambientale per via della coabitazione forzata con le padrone di casa, le ragazze della , oltrech\u00e9 dare vita a una curiosa crisi d'identit\u00e0 presso parte della stampa nazionale che prese a riferirsi alla squadra spoletina, impropriamente, come \"Olio Venturi Perugia\" \u2014 dal nome dello storico sponsor del tempo.\nLa \"regular season\" di Serie A1 venne chiusa dal sestetto umbro in decima piazza, strappando in dirittura d'arrivo l'ultimo posto utile ai play-off: in un \"rush\" finale che li vide battagliare, ironia della sorte, proprio contro quel Cuneo proprietario del cartellino di Ganev, nel frattempo divenuto l'\u00abindiscusso \"leader\"\u00bb dei gialloverdi, questi ebbero la meglio della formazione biancazzurra solo all'ultimo turno, grazie all'esito del decisivo scontro diretto in Piemonte. Gi\u00e0 in questa fase del campionato la Marconi era balzata agli onori della cronaca come rocciosa matricola, capace di annullare lo svantaggio di un fattore campo che la vedeva giocare, formalmente, sempre in trasferta, grazie a un tifo \u00abribollente\u00bb che contribu\u00ec a fare del palasport perugino un catino quasi inespugnabile dove caddero, tra le altre, anche le pi\u00f9 quotate e .\nNei play-off gli uomini di Lozano, trascinati dal \u00abcolosso\u00bb Ganev ormai assurto a maggiore rivelazione del campionato, al primo turno estromisero non senza sorpresa la blasonata in due partite, ottenendo l'accesso ai quarti di finale dove, dinanzi a una delle favorite per il titolo, il spina dorsale della \"generazione di fenomeni\", violarono clamorosamente il PalaVerde arrivando a un passo dalle semifinali scudetto: fu qui che, tuttavia, si spensero i sogni tricolori della squadra gialloverde che, nonostante altre due gare condotte ad alto livello, nel decisivo spareggio dovette soccombere al maggiore tasso tecnico degli orogranata.\nMeno palpitante si rivel\u00f2 il cammino degli spoletini in Coppa Italia, prematuramente eliminati ai sedicesimi di finale dai cadetti del . Ci\u00f2 nonostante, questa stagione rimase \"a posteriori\" la pi\u00f9 gloriosa nella storia della Marconi.\nMaglie e sponsor.\nLo sponsor tecnico per la stagione 1991-1992 fu Dribbling, mentre lo sponsor ufficiale fu Olio Venturi.\nOrganigramma societario.\nArea direttiva\nArea organizzativa\nArea sportiva\nArea comunicazione\nArea tecnica\nArea sanitaria"}
{"id": "8456130", "revid": "76963", "url": "https://it.wikipedia.org/wiki?curid=8456130", "title": "Richard Rudolph", "text": "Biografia.\nRudolph entr\u00f2 in contatto per la prima volta con il mondo della musica nel 1969, in veste di cantautore presso la Chess Records con sede a Chicago. L'anno dopo inizi\u00f2 a scritturare alcune canzoni dell'album di esordio da solista di Minnie Riperton \"Come to My Garden\", collaborando anche con Charles Stepney, a cui si deve la fama degli Earth, Wind &amp; Fire.\nLa carriera da produttore discografico inizi\u00f2 quando lui, insieme a Stevie Wonder, produsse il nuovo album della Riperton dal titolo \"Perfect Angel\", nella quale figura anche la canzone di maggior successo \"Lovin' You\". Nella sua lunga carriera di compositore ha scritto oltre 200 canzoni, molte delle quali per cantanti quali Teena Marie, Michael McDonald, Jermaine Jackson, Julian Lennon e molti altri.\nOltre a produrre musica e supervisione di numerosi film come \"Cocoon - L'energia dell'universo\", \"Una perfetta coppia di svitati\", \"Black Rain - Pioggia sporca\", \"Linea mortale\", \"Weekend con il morto\", \"Black Dahlia\", \"Virtuality\", \"Duets\" e molti altri, Rudolph ha anche supervisionato miniserie televisive e ha lavorato come consulente musicale esclusivo per la HBO Pictures. \u00c8 stato anche presidente dell'etichetta distribuita Atlantic Records, societ\u00e0 che ha co-fondato con l'attore e collega Michael Douglas.\nVita privata.\nSi spos\u00f2 proprio con Minnie Riperton nel 1968 e rimasero insieme fino alla morte di lei, avvenuta nel 1979 per un tumore al seno. Dal loro matrimonio nacquero i figli Marc e Maya, quest'ultima attrice e cantante come la madre.\n\u00c8 attualmente sposato dal 1990 con l'ex cantante jazz Kimiko Kasai."}
{"id": "8456138", "revid": "767487", "url": "https://it.wikipedia.org/wiki?curid=8456138", "title": "Il re di Parigi", "text": "Il re di Parigi (\"\u041a\u043e\u0440\u043e\u043b\u044c \u041f\u0430\u0440\u0438\u0436\u0430, Korol' Pari\u017ea\") \u00e8 un film del 1917 diretto da Evgenij Bau\u0117r e Ol'ga Rachmanova, basato sul romanzo omonimo di Georges Ohnet.\nTrama.\nAd una riunione mondana presso la contessa Dirnstein, un misterioso signore solleva il giovane Roger Brenoi da una situazione a dir poco imbarazzante (era stato sorpreso a barare al gioco) e da un grosso debito, offrendogli seduta stante una ingente somma di danaro. Roger si vede costretto ad accettare, e quando chiede al suo salvatore cosa egli voglia in cambio, l'uomo - che dice di chiamarsi Venkov, conte Venkov \u2013 gli risponde che vuole la sua alleanza al fine di diventare \"re di Parigi\". Con questa espressione Venkov, come spiega al suo recente protetto esponendogli la sua \"filosofia\", intende alludere ad una posizione di potere ottenibile nell'alta societ\u00e0 francese tramite un trattamento spregiudicato e cinico \u2013 forse dovuto a un impulso di rivalsa - delle persone che ne fanno parte.\nAvendo notato la (perfettibile) inclinazione di Roger all'inganno nel gioco d'azzardo, Venkov gli suggerisce alcuni trucchi derivati dalla sua superiore esperienza nel campo, e i due riescono in breve tempo a ricavare indebitamente grosse somme barando.\nMa Venkov e il suo nuovo complice Roger (che ora viene presentato in societ\u00e0 come \"marchese di Pr\u00e9demont\") aspirano a truffe ancora pi\u00f9 redditizie. La principale delle quali \u00e8 proprio diretta verso la contessa Dirnstein \u2013 che viene irretita in un falso rapporto amoroso - e il figlio di lei, Jean. Ma sar\u00e0 proprio Jean, insieme ad un'altra appartenente agli alti circoli sociali, Juliette - la cui \"liaison\" con Jean viene nel frattempo a profilarsi -, a sventare il pericolo. Dopo essere scampato ad un agguato mortale ordito dai truffatori, Jean viene coinvolto in un duello con Venkov (la cui vera identit\u00e0, di un tale Rascal', viene ora ad essere conosciuta) e lo uccide."}
{"id": "8456167", "revid": "1568601", "url": "https://it.wikipedia.org/wiki?curid=8456167", "title": "Monte della Difesa", "text": "Il Monte della Difesa (925,2 ) \u00e8 una montagna dei Monti Lepini nell'Antiappennino laziale, che si trova nel Lazio, nella provincia di Latina, tra i comuni di Maenza e Roccagorga."}
{"id": "8456173", "revid": "547034", "url": "https://it.wikipedia.org/wiki?curid=8456173", "title": "Klub Pi\u0142ki Siatkowej Chemik Police 2019-2020", "text": "Questa voce raccoglie le informazioni riguardanti il Klub Pi\u0142ki Siatkowej Chemik Police nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica\nArea sanitaria"}
{"id": "8456174", "revid": "1568601", "url": "https://it.wikipedia.org/wiki?curid=8456174", "title": "Monte la Vorga", "text": "Il Monte la Vorga (737,5 ) \u00e8 una montagna dei Monti Lepini nell'Antiappennino laziale, che si trova nel Lazio, nella provincia di Latina, nel territorio del comune di Roccagorga."}
{"id": "8456175", "revid": "1543377", "url": "https://it.wikipedia.org/wiki?curid=8456175", "title": "Monte Pizzone", "text": "Il Monte Pizzone (1316,3 ) \u00e8 una montagna dei Monti Lepini nell'Antiappennino laziale, che si trova nel Lazio, tra la Citt\u00e0 metropolitana di Roma Capitale e la provincia di Latina, tra i comuni di Carpineto Romano e Roccagorga."}
{"id": "8456181", "revid": "1543377", "url": "https://it.wikipedia.org/wiki?curid=8456181", "title": "Monte Castellone (Roccagorga)", "text": "Il Monte Castellone (1038,3 ) \u00e8 una montagna dei Monti Lepini nell'Antiappennino laziale, che si trova nel Lazio, nella provincia di Latina, nel territorio del comune di Roccagorga."}
{"id": "8456193", "revid": "42129", "url": "https://it.wikipedia.org/wiki?curid=8456193", "title": "Georges Martin (massone)", "text": "Attraverso il suo impegno repubblicano e secolare, \u00e8 considerato uno dei principali attori del progresso sociale sul finire del XIX secolo, in ambiti quali l'emancipazione delle donne, l'assistenza ai bambini e la riapertura di uffici di beneficenza a Parigi. Determinante \u00e8 il suo ruolo nella storia della Massoneria. Con Maria Deraismes, fu il precursore della massoneria mista con la fondazione dell'Ordine massonico misto e internazionale Le Droit Humain.\nBiografia.\nGli anni della formazione.\nGeorges Martin nacque in rue Mouffetard 101, a Parigi, da Marie Hippolyte Joseph Martin, originario di Sologne, e Anne Fran\u00e7oise Caroline Faffe. Suo padre confid\u00f2 i suoi studi ai gesuiti in rue Lhomond.\nVincitore di un baccalaureato in lettere nel 1861 e poi di un baccalaureato in scienze nel 1863, intraprese studi di medicina presso la facolt\u00e0 di Parigi, a Montpellier, completandoli nel 1870 ottenendo il titolo di dottore in medicina.\nCarriera politica.\nNel 1866 cre\u00f2 il Servizio sanitario e lo stesso anno partecip\u00f2 come lettighiere alla battaglia per la conquista di Venezia al fianco di Giuseppe Garibaldi nel quadro della Terza guerra d'indipendenza italiana. Nel 1874 venne eletto per la prima volta nel Consiglio comunale di Parigi. Verr\u00e0 poi rieletto altre volte. Venne anche nominato quale membro del Consiglio di sorveglianza per la pubblica assistenza in seno al quale ebbe a proporre numerose riforme, come l'implemento delle condizioni mediche nelle zone rurali, in special modo per gli anziani. Nel luglio 1884 venne eletto Presidente del Consiglio generale del Dipartimento della Senna per poi diventare senatore l'anno dopo del medesimo dipartimento. Nel 1909 reclam\u00f2 invano i completi diritti politici delle donne, cos\u00ec come, nel 1912, la parit\u00e0 dei sessi per quanto concerneva le pensioni degli operai.\nAppartenenza massonica.\nFu iniziato il 21 marzo 1879 nella loggia \"Union et Bienfaisance\" della Gran Loggia di Francia. Fu uno dei fondatori della Gran Loggia Simbolica Scozzese. Il 14 gennaio 1882, in presenza di Louise Michel, inizi\u00f2 alla massoneria l'attivista e intellettuale Maria Deraismes nella loggia \"Les Libres Penseurs\" nella citt\u00e0 di Pecq, e con lei altre scrittrici, giornaliste e attiviste come Marie Bonnevial, Marie B\u00e9quet de Vienne, Louise Koppe e Maria Pognon. In questo modo, e contestualmente fino al 1890, Georges Martin port\u00f2 avanti una battaglia etica per formalizzare l'ingresso delle donne in Massoneria ma senza successo, non avendo riscontrato il favore delle Obbedienze maschili di allora.\nFondazione della Massoneria Mista.\nA seguito dello scandalo che con l'iniziazione delle donne colp\u00ec l'intera loggia \"Les Libres Penseurs\" Georges Martin e Maria Deraismes fondarono nel 1893 la prima loggia mista della storia, inizialmente denominata Gran Loggia Simbolica Scozzese \"Le Droit Humain\" . Questa prima loggia madre divenne la base per la creazione dell'Ordine massonico misto e internazionale di rito scozzese antico ed accettato Le Droit Humain; un progetto a cui si dedic\u00f2 fin dal 1883 e fino al 1916 affinch\u00e9 si sviluppasse come Ordine internazionale. Per sua scelta non volle mai esserne il Gran Maestro. Nel 1901, cre\u00f2 il Consiglio Supremo de \"Le Droit Humain\" sotto la cui autorit\u00e0 furono poste tutte le logge."}
{"id": "8456194", "revid": "547034", "url": "https://it.wikipedia.org/wiki?curid=8456194", "title": "Klub Sportowy Developres Rzesz\u00f3w 2019-2020", "text": "Questa voce raccoglie le informazioni riguardanti il Klub Sportowy Developres Rzesz\u00f3w nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica\nArea sanitaria"}
{"id": "8456198", "revid": "1568601", "url": "https://it.wikipedia.org/wiki?curid=8456198", "title": "Monte la Croce", "text": "Il Monte la Croce (1413,6) \u00e8 una montagna dei Monti Lepini nell'Antiappennino laziale, che si trova nella Citt\u00e0 metropolitana di Roma Capitale, nel territorio del comune di Carpineto Romano."}
{"id": "8456199", "revid": "287204", "url": "https://it.wikipedia.org/wiki?curid=8456199", "title": "Voith", "text": "Voith \u00e8 un nome di famiglia tedesco."}
{"id": "8456200", "revid": "1543377", "url": "https://it.wikipedia.org/wiki?curid=8456200", "title": "Monte Ardicara", "text": "Il Monte Ardicara (1439,9) \u00e8 una montagna dei Monti Lepini nell'Antiappennino laziale, che si trova nella Citt\u00e0 metropolitana di Roma Capitale, nel territorio del comune di Carpineto Romano."}
{"id": "8456204", "revid": "10431", "url": "https://it.wikipedia.org/wiki?curid=8456204", "title": "Monte Castellone (Monti Lepini)", "text": ""}
{"id": "8456206", "revid": "1543377", "url": "https://it.wikipedia.org/wiki?curid=8456206", "title": "Monte Castellone (Bassiano)", "text": "Il Monte Castellone (966,9 ) \u00e8 una montagna dei Monti Lepini nell'Antiappennino laziale, che si trova nel Lazio, nella provincia di Latina, nel territorio del comune di Bassiano."}
{"id": "8456209", "revid": "1573940", "url": "https://it.wikipedia.org/wiki?curid=8456209", "title": "Anthelia", "text": "Anthelia \u00e8 un genere di ottocoralli della famiglia Xeniidae.\nBiologia.\nI polipi di alcune specie di questo genere esibiscono una attivit\u00e0 pulsatoria dei loro tentacoli, comportamento non comune tra i coralli; si \u00e8 visto che tale pulsazione rende pi\u00f9 efficiente la fotosintesi da parte delle zooxantelle endosimbionti.\nTassonomia.\nComprende le seguenti specie:"}
{"id": "8456210", "revid": "199745", "url": "https://it.wikipedia.org/wiki?curid=8456210", "title": "Elytrigia repens", "text": ""}
{"id": "8456212", "revid": "1543377", "url": "https://it.wikipedia.org/wiki?curid=8456212", "title": "Monte Calovella", "text": "Il Monte Calovella (776,6 ) \u00e8 una montagna dei Monti Lepini nell'Antiappennino laziale, che si trova nel Lazio, nella provincia di Latina, nel territorio del comune di Bassiano."}
{"id": "8456215", "revid": "300067", "url": "https://it.wikipedia.org/wiki?curid=8456215", "title": "Rally di Cipro 2003", "text": "Il Rally di Cipro 2003, ufficialmente denominato 31st Cyprus Rally, \u00e8 stata la settima prova del campionato del mondo rally 2003 nonch\u00e9 la trentunesima edizione del Rally di Cipro e la quarta con valenza mondiale. La manifestazione si \u00e8 svolta dal 20 al 22 giugno sui tortuosi sterrati che attraversano la catena montuosa dei Troodos, situata nella parte centro-occidentale dell'isola mediterranea, con base nella citt\u00e0 di Limassol, sulla costa sud dell'isola, base designata per il rally e sede del parco assistenza per i concorrenti.\nL'evento \u00e8 stato vinto dal norvegese Petter Solberg, navigato dal britannico Phil Mills, alla guida di una Subaru Impreza WRC2003 della squadra ufficiale 555 Subaru WRT, al loro secondo successo in carriera e al primo in stagione, precedendo la coppia finlandese formata da Harri Rovanper\u00e4 e Risto Pietil\u00e4inen, su Peugeot 206 WRC della scuderia Marlboro Peugeot Total, e quella composta dal francese S\u00e9bastien Loeb e dal monegasco Daniel Elena, su Citro\u00ebn Xsara WRC del team Citro\u00ebn Total.\nA Cipro si disputava anche la quarta tappa del campionato PWRC, che ha visto vincere l'equipaggio costituito dal giapponese Toshihiro Arai e dal neozelandese Tony Sircombe, su Subaru Impreza WRX STi della scuderia \"Subaru Production Rally Team\", alla loro terza vittoria consecutiva di categoria su quattro gare disputate.\nRisultati.\nClassifica.\nLegenda"}
{"id": "8456228", "revid": "76963", "url": "https://it.wikipedia.org/wiki?curid=8456228", "title": "Maestro di San Verecondo", "text": "Biografia.\nRealizz\u00f2 opere nella chiesa di San Francesco a Gualdo Tadino ed \u00e8 rimasto un frammento di crocifissione nel Convento di San Domenico a Fabriano. Sue opere sono anche esposte nella Pinacoteca Vaticana di Roma e nella Collezione Salini di Asciano. La Pinacoteca di Fabriano ha un trittico dorato raffigurante una \"Madonna con Bambino e Santi Agostino e Verecondo\" dal quale prende il nome il pittore. "}
{"id": "8456229", "revid": "110157", "url": "https://it.wikipedia.org/wiki?curid=8456229", "title": "Boston Common", "text": "Boston Common (noto anche come the Common) \u00e8 un parco cittadino situato nel centro di Boston nel Massachusetts. Talvolta viene erroneamente chiamato Boston Commons.\nRisalente al 1634, \u00e8 il parco cittadino pi\u00f9 antico degli Stati Uniti. Il Boston Common occupa una superficie di 200,000 m\u00b2 ed \u00e8 delimitato da Tremont Street (139 Tremont St.), Park Street, Beacon Street, Charles Street e Boylston Street."}
{"id": "8456235", "revid": "1372005", "url": "https://it.wikipedia.org/wiki?curid=8456235", "title": "Castello di Aggstein", "text": "Il castello di Artstetten (in lingua tedesca \"Burgruine Aggstein\") \u00e8 un castello austriaco situato nella Bassa Austria, presso la valle di Wachau sulla riva destra del Danubio nel comune di Sch\u00f6nb\u00fchel-Aggsbach. Risalente al XII secolo, il castello si trova a 480 metri sul livello del mare, sopra una collina."}
{"id": "8456236", "revid": "171091", "url": "https://it.wikipedia.org/wiki?curid=8456236", "title": "Combe Froide", "text": "La Combe froide (pron. fr. : ; in patois valdostano, \"Coumba freida\" o \"Coumba fr\u00e9de\") \u00e8 una regione della Valle d'Aosta, comprendente la Valpelline, la Valle del Gran San Bernardo e la val di Bionaz.\nToponimo.\nIn lingua francese, il toponimo significa \"valle fredda\" o \"conca fredda\", a causa del clima particolarmente rigido di queste tre vallate.\nGeografia.\nLa Combe froide comprende, da sud a nord, la Valpelline, la Valle del Gran San Bernardo e la val di Bionaz. Queste due ultime vallate confinano con il Vallese.\nSi estende attorno al Grand Combin, anche se la vetta di quest'ultimo \u00e8 totalmente in Svizzera.\nFiumi.\nLa Combe froide \u00e8 solcata dai torrenti Artanavaz e Buthier, entrambi affluenti della Dora Baltea.\nEventi.\nLa Combe froide \u00e8 conosciuta, almeno a livello regionale, per il suo carnevale.\nUn museo \u00e8 dedicato a questo evento nella Meison di carnaval de la Coumba Freida, a Allein."}
{"id": "8456237", "revid": "76963", "url": "https://it.wikipedia.org/wiki?curid=8456237", "title": "Ludovico di Angelo Mattioli", "text": "Biografia.\nFu attivo a Perugia ed \u00e8 noto soprattutto per essere stato il maestro di Bernardino di Mariotto e sembra essere stato contemporaneo di Fiorenzo di Lorenzo. Dipinse una pala d'altare, nel 1488, per l'Oratorio dei Santi Simone e Fiorenzo, successivamente trovata appena fuori dalla cappella di San Anello nel Duomo di Perugia. "}
{"id": "8456243", "revid": "775372", "url": "https://it.wikipedia.org/wiki?curid=8456243", "title": "Banca centrale di Aruba", "text": "La banca centrale di Aruba \u00e8 la banca centrale dello stato caraibico di Aruba.\nLe monete e le banconote ufficiali che stampano e coniano \u00e8 il fiorino arubano."}
{"id": "8456247", "revid": "775372", "url": "https://it.wikipedia.org/wiki?curid=8456247", "title": "Banca centrale di Barbados", "text": "La banca centrale di Barbados \u00e8 la banca centrale dello stato caraibico di Barbados.\nLe monete e le banconote ufficiali che stampano e coniano \u00e8 il dollaro di Barbados."}
{"id": "8456249", "revid": "287204", "url": "https://it.wikipedia.org/wiki?curid=8456249", "title": "Marco Meloni", "text": ""}
{"id": "8456250", "revid": "775372", "url": "https://it.wikipedia.org/wiki?curid=8456250", "title": "Banca centrale della Bolivia", "text": "La banca centrale della Bolivia \u00e8 la banca centrale dello stato americano della Bolivia.\nLe monete e le banconote ufficiali che stampano e coniano \u00e8 il boliviano."}
{"id": "8456251", "revid": "74173", "url": "https://it.wikipedia.org/wiki?curid=8456251", "title": "Partito Laburista del Galles", "text": ""}
{"id": "8456254", "revid": "775372", "url": "https://it.wikipedia.org/wiki?curid=8456254", "title": "Banca centrale della Repubblica di Colombia", "text": "La banca centrale della Repubblica di Colombia \u00e8 la banca centrale dello stato americano della Colombia.\nLe monete e le banconote ufficiali che stampano e coniano \u00e8 il peso colombiano."}
{"id": "8456267", "revid": "1522738", "url": "https://it.wikipedia.org/wiki?curid=8456267", "title": "Televisione spazzatura", "text": "Televisione spazzatura o TV trash \u00e8 un neologismo applicato a determinati modelli televisivi.\nIl suo uso inizialmente colloquiale e in seguito una ragione di studio sociologico, viene applicato a un modo di concepire la televisione definito dall'uso del sensazionalismo, eventi scioccanti, qualche incisione eccessiva nelle faccende private e personali di personaggi famosi, e assoluta mancanza di contenuti culturali. Tutto ci\u00f2, apparentemente, usato come tattica per attirare il pubblico. Il risultato \u00e8 un semplice modello di media orientato esclusivamente alla promozione del vano e del banale. La sua ripercussione e il suo impatto hanno suscitato la preoccupazione di alcuni settori della societ\u00e0 e hanno promosso varie attivit\u00e0 e proposte."}
{"id": "8456281", "revid": "2091520", "url": "https://it.wikipedia.org/wiki?curid=8456281", "title": "Museo della Resistenza di Valsavarenche", "text": "Il Museo della Resistenza di Valsavarenche e centro di documentazione \"\u00c9mile Chanoux\", chiamato per esteso \"centro di documentazione \"\u00c9mile Chanoux. Il sentiero dell'Europa\"\" (in francese, \"Centre de documentation \u00ab \u00c9mile Chanoux. Le sentier de l'Europe \u00bb\"), si trova nel villaggio di Rovenaud, a Valsavarenche, nella valle omonima della Valle d'Aosta.\nStoria e descrizione.\nIl museo vede la luce grazie al progetto Interreg \"La memoria delle Alpi - I sentieri della Libert\u00e0\", progetto transfrontaliero che ha coinvolto la Francia, l'Italia e la Svizzera tra il 2002 e il 2008 per valorizzare l'arco alpino come grande \"museo diffuso\" nel cuore dell'Europa.\nIl museo \u00e8 stato inaugurato il 17 maggio 2009.\nOspitato nella ex scuola elementare di Rovenaud, in cui Chanoux aveva studiato, il centro di documentazione - museo \u00e8 dedicato ai padri dell'autonomia valdostana, tra cui \u00c9mile Chanoux e Federico Chabod, alla Resistenza, alla teoria del federalismo e al progetto europeo.\nLa visita del museo, possibile su prenotazione, presenta un'antologia di scritti originali di Chanoux, nonch\u00e8 alcuni approfondimenti multimediali di Federico Chabod, Joseph Br\u00e9an e Severino Caveri."}
{"id": "8456284", "revid": "2085422", "url": "https://it.wikipedia.org/wiki?curid=8456284", "title": "Korean War Veterans Memorial", "text": "Il Korean War Veterans Memorial \u00e8 un museo che si trova vicino al Lincoln Memorial nella citt\u00e0 di Washington, negli Stati Uniti d'America.\nIl Korean War Veterans Memorial \u00e8 un monumento creato per ricordare i veterani della Guerra di Corea tra i coreani e gli statunitensi."}
{"id": "8456286", "revid": "838137", "url": "https://it.wikipedia.org/wiki?curid=8456286", "title": "Partito Conservatore gallese", "text": "Il Partito Conservatore Gallese, o conservatori gallesi (in inglese \"Welsh Conservatives\", in gallese \"Ceidwadwyr Cymreig\") costituiscono la parte del Partito Conservatore del Regno Unito che opera nel Galles. Alle elezioni generali, \u00e8 il secondo partito pi\u00f9 popolare del Galles, avendo ottenuto la seconda pi\u00f9 alta percentuale di voto in ogni elezione generale dal 1931. Alle elezioni generali del 2019 si \u00e8 posizionato al terzo posto. Il partito detiene 14 dei 40 seggi gallesi al Parlamento del Regno Unito, e 16 dei 60 seggi del Parlamento gallese.\nAlle elezioni generali del 2019, i conservatori gallesi, con 14 seggi e il 36,1% dei voti, hanno ottenuto il loro miglior risultato da un secolo."}
{"id": "8456290", "revid": "2110845", "url": "https://it.wikipedia.org/wiki?curid=8456290", "title": "Charles Humez", "text": "Biografia.\nCarriera da dilettante.\nEx minatore, durante la carriera dilettantistica Charles Humez sale sul ring 330 volte, riportando 324 vittorie, 3 pari e 3 sconfitte.\nAi Campionati europei di pugilato dilettanti del 1947, a Dublino, vince la medaglia d'argento nei pesi welter.\nCarriera da professionista.\nEsordisce tra i professionisti nel 1948. Combatte in Francia, in Belgio e in Svizzera. Il 4 febbraio 1950 conquista il titolo nazionale dei pesi welter, che perde per squalifica il 27 maggio dello stesso anno, dopo una difesa vittoriosa. Lo riconquista il 26 febbraio 1951, battendo a Parigi Gilbert Lavoine, ai punti in quindici riprese.\nIl 13 giugno dello stesso anno, a Porthcawl, conquista la cintura europea dei welter battendo ai punti il britannico Eddie Thomas. La difende il 24 settembre successivo mettendo KO a Parigi il belga Emile Delmine.\nDopo questo successo, Humez sale alla categoria superiore dei pesi medi per incontrare a Parigi, il 22 ottobre 1951 l'ex Campione europeo e sfidante al titolo mondiale Tiberio Mitri. Humez si aggiudica l'incontro ai punti in dieci riprese.\nIl 21 aprile 1952 sconfigge ai punti il connazionale Laurent Dauthuille, anch'egli sfidante di Jake LaMotta per il titolo mondiale dei medi. Il successivo 21 settembre a Lilla batte l'ex campione d'Italia Giovanni Manca per Kot all'ottavo round.\nCharles Humez \u00e8 poi designato dall'EBU per combattere con il britannico Randy Turpin, originario della Guyana, la semifinale per la cintura dei medi, lasciata vacante dal fuoriclasse statunitense Sugar Ray Robinson, in un incontro valido anche per il titolo europeo ugualmente vacante. Il suo avversario \u00e8 reduce da due intensi combattimenti con Robinson al quale aveva prima strappato e poi riconsegnato la cintura mondiale, dopo avergli inflitto la seconda sconfitta in carriera.\nIl 9 giugno 1953, sul ring del White City Stadium di Londra, Charles Humez \u00e8 sconfitto da Turpin ai punti in quindici riprese. Il 24 gennaio 1954 si rifa conquistando il titolo francese dei medi, battendo ai punti Claude Milazzo.\nIl 13 novembre dello stesso anno, affronta nuovamente, a Milano, il triestino Tiberio Mitri, con in palio la cintura europea che, nel frattempo, Mitri aveva conquistato mettendo KO al primo round Randy Turpin. Humez conduce le prime due riprese e alla fine della seconda il triestino tocca per un attimo il tappeto. Alla terza ripresa decide di stringere i tempi. Mitri colpito pi\u00f9 volte, va nuovamente al tappeto, anche se l'arbitro preferisce non contarlo. Dopo una decina di secondi crolla nuovamente colpito da un sinistro micidiale. Si rialza al nove ma, di fronte agli attacchi dell'avversario mette nuovamente il ginocchio a terra e poi viene malamente scaraventato tra le corde. A questo punto il match \u00e8 dichiarato concluso con la vittoria per knock-out tecnico di Humez che conquista la sua seconda cintura europea.\nDopo una tourn\u00e9e negli Stati Uniti, dove \u00e8 sconfitto ai punti a New York dal futuro campione del mondo Gene Fullmer, Humez difende quattro volte il titolo europeo. Il 13 ottobre 1956 batte a Milano Franco Festucci per Kot al dodicesimo round. Il 4 febbraio 1957, a Parigi, batte il campione dell'Impero britannico Pat McAteer per Kot all'ottavo round. Il 29 maggio dello stesso anno, ancora a Milano batte Italo Scortichini ai punti.\nHumez perde il titolo europeo il 4 ottobre 1958 a Westend (Berlino), per Kot al dodicesimo round, dai pugni di Gustav Scholz, un avversario da lui battuto ai punti a Parigi nemmeno cinque mesi prima, senza titolo in palio. Dopo di ci\u00f2 si ritira dal pugilato.\nMuore a soli cinquantadue anni per commozione cerebrale."}
{"id": "8456297", "revid": "91792", "url": "https://it.wikipedia.org/wiki?curid=8456297", "title": "Chiesa di Santa Maria Addolorata (Rifiano)", "text": "La chiesa di Santa Maria Addolorata, detta anche santuario della Madonna Addolorata, \u00e8 la parrocchiale di Rifiano, in provincia di Bolzano e diocesi di Bolzano-Bressanone; fa parte del decanato di Merano-Passiria.\nStoria.\nSi narra che un contadino di Rifiano, attratto da un raggio di luce che proveniva dalla riva del fiume Passirio, abbia trovato l\u00ec un'immagine raffigurante la Beata Vergine Addolorata e che gli abitanti del paese abbiano deciso - dopo il ritrovamento - di edificare in paese una chiesa in cui collocare l'immagine; i lavori, per\u00f2, procedevano a rilento dal momento che di notte crollava misteriosamente ci\u00f2 che durante la giornata veniva costruito e, stando cos\u00ec le cose, si deliber\u00f2 di realizzare la chiesetta proprio dove era stata rinvenuta la sacra immagine.&lt;br&gt;Il primitivo santuario fu edificato probabilmente in stile romanico nel 1398; tale cappella venne sostituita nel 1430 da una nuova chiesa gotica, consacrata nel 1465.&lt;br&gt;L'attuale parrocchiale fu costruita in stile barocco su progetto di Francesco Delai tra il 1668 e il 1673.\nDescrizione.\nLa facciata della chiesa \u00e8 caratterizzata da alcune nicchie all'interno delle quali son poste altrettante statue.&lt;br&gt;L'interno, ad un'unica navata, presenta una cupola a sesto ribassato e, nell'abside, che \u00e8 di forma rettangolare, una volta a crociera.&lt;br&gt;\nOpere di pregio qui conservate sono il fonte battesimale in pietra, risalente al XV secolo, l'altare maggiore del 1749 impreziosito da statue scolpite da Gioacchino Forster e da Baldassarre Horer, il gruppo della \"Piet\u00e0\", in stucco dipinto realizzato verso il 1420, l'affresco con soggetto l\"Ascensione di Maria\", eseguito da Josef Strickner nel 1777, l'immagine della \"Beata Vergine Addolorata\", eseguita verso il 1415, la pala che ritrae la \"Madonna del Rosario con santi\", opera di Joseph Wengenmayr, e la tela il cui soggetto \u00e8 la \"Beata Vergine Maria mentre sconfigge il male\", dipinta da Matthias Pussj\u00e4ger."}
{"id": "8456298", "revid": "31886", "url": "https://it.wikipedia.org/wiki?curid=8456298", "title": "Marco Meloni (pittore)", "text": "Biografia.\nFu principalmente attivo a Modena e dintorni e apprese l'arte pittorica da allievo di Bianchi Ferrari e Francesco Francia. \nTiraboschi afferma che venisse chiamato \"il Meloncino\" o \"il Carpigianino\". Dipinse una serie di tele per la chiesa di San Bernardino da Siena, a Carpi, tra cui una \"Madonna in trono con Bambino e Giovanni Battista e i santi Bernardino da Siena, Girolamo, Francesco e Angeli\" (1505). "}
{"id": "8456300", "revid": "1782831", "url": "https://it.wikipedia.org/wiki?curid=8456300", "title": "Schloss", "text": ""}
{"id": "8456302", "revid": "74173", "url": "https://it.wikipedia.org/wiki?curid=8456302", "title": "Liberal Democratici gallesi", "text": "I Liberal Democratici gallesi (in inglese \"Welsh Liberal Democrats\", in gallese \"Democratiaid Rhyddfrydol Cymru\") costituiscono la parte dei Liberal Democratici del Regno Unito che opera nel Galles. Il partito \u00e8 guidato da Jane Dodds, che \u00e8 stata deputata per il collegio di Brecon and Radnorshire dall'agosto 2019 fino alle elezioni generali dello stesso anno. Il partito ha un deputato al Parlamento gallese e non conta alcun seggio gallese alla Camera dei comuni del Regno Unito."}
{"id": "8456305", "revid": "287204", "url": "https://it.wikipedia.org/wiki?curid=8456305", "title": "Nary\u0161kin (disambigua)", "text": ""}
{"id": "8456309", "revid": "767487", "url": "https://it.wikipedia.org/wiki?curid=8456309", "title": "Vingt et une nuits avec Pattie", "text": "Vingt et une nuits avec Pattie \u00e8 un film francese del 2015 diretto e scritto da Arnaud e Jean-Marie Larrieu."}
{"id": "8456316", "revid": "767487", "url": "https://it.wikipedia.org/wiki?curid=8456316", "title": "\u00c0 trois on y va", "text": "\u00c0 trois on y va \u00e8 un film franco-belga del 2015 diretto da J\u00e9r\u00f4me Bonnell."}
{"id": "8456333", "revid": "767487", "url": "https://it.wikipedia.org/wiki?curid=8456333", "title": "Baciate chi vi pare", "text": "Baciate chi vi pare (\"Embrassez qui vous voudrez\") \u00e8 un film del 2002 di produzione internazionale diretto da Michel Blanc.\nIl film si basa sul romanzo \"Summer Things\" scritto da Joseph Connolly."}
{"id": "8456334", "revid": "199745", "url": "https://it.wikipedia.org/wiki?curid=8456334", "title": "Gramigna comune", "text": ""}
{"id": "8456335", "revid": "112872513", "url": "https://it.wikipedia.org/wiki?curid=8456335", "title": "Romana Pezzetta", "text": ""}
{"id": "8456344", "revid": "965985", "url": "https://it.wikipedia.org/wiki?curid=8456344", "title": "Embrassez qui vous voudrez", "text": ""}
{"id": "8456356", "revid": "247222", "url": "https://it.wikipedia.org/wiki?curid=8456356", "title": "Coppa delle Coppe d'Africa 2003", "text": "La Coppa delle Coppe d'Africa 2003 \u00e8 stata la 29\u00aa ed ultima edizione della competizione. La stagione \u00e8 iniziata il 16 febbraio 2003 ed \u00e8 finita il 7 dicembre 2003.I tunisini dell'\u00c9toile du Sahel hanno trionfato per la seconda volta.\nFinale.\nL'andata della finale si \u00e8 disputata il 15 novembre 2003, il ritorno il 7 dicembre."}
{"id": "8456357", "revid": "767487", "url": "https://it.wikipedia.org/wiki?curid=8456357", "title": "Verein f\u00fcr Leibes\u00fcbungen Wolfsburg 2000-2001", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2000-2001."}
{"id": "8456359", "revid": "76963", "url": "https://it.wikipedia.org/wiki?curid=8456359", "title": "Giovanni Nicol\u00f2 Miretto", "text": "Biografia.\nPoco si sa della sua biografia. Affresc\u00f2 l'interno del Palazzo della Ragione a Padova. L'edificio era stato originariamente affrescato, nel 1306-1309, da Giotto e seguaci, ma queste opere andarono perse durante un incendio scoppiato il 2 febbraio 1420.\nL'edificio fu ricostruito e affrescato da Giovanni Nicol\u00f2 Miretto e dai suoi assistenti. Vennero completate pi\u00f9 di 244 scene raffiguranti le professioni dei tempi e le influenze astrologiche. Intorno al 1430, Stefano da Ferrara si un\u00ec al gruppo, dipingendo altre 74 scene entro il 1440."}
{"id": "8456360", "revid": "767487", "url": "https://it.wikipedia.org/wiki?curid=8456360", "title": "Verein f\u00fcr Leibes\u00fcbungen Wolfsburg 2002-2003", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2002-2003."}
{"id": "8456361", "revid": "767487", "url": "https://it.wikipedia.org/wiki?curid=8456361", "title": "Les Anarchistes (film)", "text": "Les Anarchistes \u00e8 un film del 2015 diretto da \u00c9lie Wajeman."}
{"id": "8456362", "revid": "125266061", "url": "https://it.wikipedia.org/wiki?curid=8456362", "title": "Martin Sonnerer", "text": "Carriera.\nCresciuto nelle giovanili del Brixen, esordisce in prima squadra durante la stagione 2009-2010, che si concluder\u00e0 con la promozione in Serie A \u00c9lite. Nell'estate del 2016 passa al Bozen, con l'obiettivo dichiarato di vincere lo Scudetto. Al primo anno infatti vince subito lo Scudetto, replicando poi ad ottobre 2017 con la vittoria della Supercoppa. Nel 2019 compie il \"triplete\", vincendo Scudetto, Coppa Italia e Supercoppa.\nL'11 dicembre 2021, al 58' della gara contro Secchia Rubiera valevole per la dodicesima giornata di andata, Sonnerer concludendo un contropiede cade male e subisce la rottura del legamento crociato del ginocchio destro: si tratta del secondo infortunio al crociato della sua carriera dopo quello subito nel 2013 al ginocchio sinistro.\nStatistiche.\nPresenze e reti nei club.\n\"Statistiche aggiornate all'11 dicembre 2021.\""}
{"id": "8456367", "revid": "767487", "url": "https://it.wikipedia.org/wiki?curid=8456367", "title": "Verein f\u00fcr Leibes\u00fcbungen Wolfsburg 2004-2005", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2004-2005."}
{"id": "8456370", "revid": "767487", "url": "https://it.wikipedia.org/wiki?curid=8456370", "title": "Verein f\u00fcr Leibes\u00fcbungen Wolfsburg 2005-2006", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2005-2006."}
{"id": "8456375", "revid": "628767", "url": "https://it.wikipedia.org/wiki?curid=8456375", "title": "\u0160varnas", "text": "Da quando ricopr\u00ec la carica di knyaz delle parti occidentali della Galizia, fu coinvolto in lotte interne di potere che riguardavano il vicino Granducato di Lituania. Leader influente, riusc\u00ec a mantenere sotto il suo controllo l'ambita citt\u00e0 di Kholm (moderna Che\u0142m, Polonia).\nNome.\nDi \u0160varn si sa poco e persino il vero nome resta incerto. I documenti contemporanei relativi a questo sovrano sono scarsi e si riferiscono a lui con vari appellativi. Ad esempio, la prima edizione delle Cronache lituane lo riporta come \"Shkvarno\", ma le seguenti edizioni usano le varianti \"Skirmont\" e \"Skirmunt\", forse una rutenizzazione del lituano \"Skirmantas\". Fonti contemporanee menzionano anche il suo nome di battesimo \"Ioann\" (\u0406\u043e\u0430\u043d\u043d), ovvero Giovanni o Giorgio. Nei testi delle storiografie odierne, il sovrano viene indicato con una variet\u00e0 di appellativi che variano dal lituano \"\u0160varnas\" alla versione ucraina \u0432\u0430\u0440\u043d\u043e \u0414\u0430\u043d\u0438\u043b\u043e\u0432\u0438\u0447, a quella russa e bielorussa \u0428\u0432\u0430\u0440\u043d e a quella polacca \"Szwarno Dani\u0142owicz\". Sono tutte variazioni del nome Shvarn, il quale probabilmente \u00e8 un diminutivo del nome slavo \"Svaromir\".\nBiografia.\n\u0160varnas era uno dei figli di Danilo di Galizia, della casata dei Monomachi. Eredit\u00f2 le terre nord-occidentali del Principato di Galizia-Volinia, le quali comprendevano la citt\u00e0 di Halicz, le due sponde del Bug Occidentale, ovvero la Rutenia rossa con le citt\u00e0 di Be\u0142z, Czerwie\u0144, Mielnik, Drohiczyn e infine anche Kholm dal 1264, assegnata prima a un altro fratello. Suo fratello maggiore Lev eredit\u00f2 le regioni meridionali, i cui centri principali erano Leopoli e Przemy\u015bl, mentre a Roman spettarono i ducati di Luc'k e Terebovlja.\nEvoluzione dei rapporti tra lituani e polacchi.\nDurante il regno di Danilo, i signori galiziani si accordarono con i loro pari polacchi per fronteggiare il nemico comune costituito dalle trib\u00f9 lituane, le quali spesso saccheggiavano e depredavano le terre ad ovest. La situazione mut\u00f2 quando nel 1255 (o nell'anno precedente) \u0160varnas spos\u00f2 una figlia la cui identit\u00e0 \u00e8 ignota di Mindaugas, allora re della Lituania. Tale evento sanc\u00ec la formazione di un'alleanza: insieme, i sovrani di ambedue gli stati intrapresero numerose campagne militari contro il Regno di Polonia. Nello stesso 1255 riuscirono a superare le mura di Lublino, mentre nel 1262 ebbe luogo una grande campagna verso la Masovia. Shvarn e Treniota, cognato di Mindaugas, conquistarono la citt\u00e0 di P\u0142ock e posero sotto assedio il cognato del primo, Siemowit I di Masovia a Jazd\u00f3w (moderna Varsavia). Gli scontri terminarono con la morte di Siemowit per mano dei soldati di \u0160varnas e suo figlio Corrado II fu fatto prigioniero. I rinforzi polacchi non giunsero abbastanza in fretta e furono successivamente sconfitti in una battaglia avvenuta a D\u0142ugosiod\u0142o il 5 agosto 1262.\nPrincipe di Galizia-Volinia.\nNel 1264 Danilo di Galizia mor\u00ec e \u0160varnas divenne il legittimo erede di tutto il Principato di Galizia-Volinia in qualit\u00e0 di duca. Uno dei primi compiti eseguiti fu organizzarsi per una grande campagna contro la Piccola Polonia. Tuttavia, anche se i guerrieri ruteni e lituani riuscirono a saccheggiare Skaryszew, Tarczek e Wi\u015blica, furono in seguito respinti. Gli alleati iotvingi furono sconfitti da Boleslao V il Timido nella battaglia di Bra\u0144sk. L'anno seguente Boleslao coalizz\u00f2 le forze a sue disposizione contro \u0160varnas e suo zio Vasilko Romanovi\u010d e sconfisse il primo il 19 giugno 1266 a Wrota, indebolendo la sua posizione nella Galizia-Volinia.\nGranduca di Lituania.\nNel frattempo, a seguito di una congiura, Mindaugas era stato assassinato in Lituania. Il potere fu assunto da Treniota, ma il Granducato visse un periodo di disordine. \u0160varnas offr\u00ec il suo appoggio a Vai\u0161vilkas, uno dei figli di Mindaugas e suo cognato. Insieme riuscirono a deporre Treniota e a ricacciare Daumantas verso Pskov. Quando Vai\u0161vilkas decise di tornare alla vita monastica nel 1267, il Granducato fu ceduto a \u0160varnas. Non si conoscono i dettagli sul periodo in cui \u0160varnas amministr\u00f2 la Lituania: \u00e8 probabile che non fosse riuscito ad ingraziarsi il popolo lituano in virt\u00f9 delle sue origini straniere. Ciononostante, ebbe abbastanza successo nell'espandere i confini del Granducato. Tra le battaglie vinte, una delle pi\u00f9 celebri \u00e8 quella in cui sconfisse nel 1267 suo fratello Mstislav presso il fiume Yaselda ed espugn\u00f2 Tura\u016d e Pinsk. Quindi si diresse versi i Tatari del Volga e prevalse sul khan Balaklay nella battaglia di Kojdanow (odierna Dziar\u017einsk, Bielorussia). Grazie alla vittoria riportata, il Granduca pot\u00e9 acquisire Mazyr, \u010cernihiv, Kara\u010dev e Starodub. \nFrattanto, la lotta per il potere in Lituania divenne rapidamente pi\u00f9 accesa. Prima che potesse emergere un chiaro vincitore, \u0160varnas si spense a Kholm (odierna Che\u0142m, in Polonia) tra il 1269 e il 1271. Fu sepolto in una cattedrale ortodossa che un tempo sorgeva in un luogo ora occupato dalla Basilica di Nascita della Vergine Maria. Dopo la sua morte gran parte delle sue terre furono integrate alla Lituania e passarono in mano a Traidenis, un nobile dell'Auk\u0161taitija.\nPer quanto riguarda la questione religiosa, la cristianizzazione del Paese rimase a un punto morto. Eccettuati infatti i casi di \u0160varnas e del suo predecessore, tutti i duchi lituani continuarono a rimanere fedeli agli antichi culti."}
{"id": "8456376", "revid": "628767", "url": "https://it.wikipedia.org/wiki?curid=8456376", "title": "Shvarn", "text": ""}
{"id": "8456377", "revid": "122173072", "url": "https://it.wikipedia.org/wiki?curid=8456377", "title": "Verein f\u00fcr Leibes\u00fcbungen Wolfsburg 2006-2007", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2006-2007."}
{"id": "8456379", "revid": "358169", "url": "https://it.wikipedia.org/wiki?curid=8456379", "title": "Irene Montrucchio", "text": ""}
{"id": "8456387", "revid": "183114", "url": "https://it.wikipedia.org/wiki?curid=8456387", "title": "Wissenschaft als Beruf", "text": ""}
{"id": "8456390", "revid": "149485", "url": "https://it.wikipedia.org/wiki?curid=8456390", "title": "La Casa de las Flores", "text": ""}
{"id": "8456391", "revid": "47767", "url": "https://it.wikipedia.org/wiki?curid=8456391", "title": "Chiesa di San Nicol\u00f2 (Sarentino)", "text": "La chiesa di San Nicol\u00f2 (in tedesco \"St. Nikolaus in Durnholz\") \u00e8 la parrocchiale a Valdurna, frazione di Sarentino in Alto Adige. Fa parte del decanato di Bolzano-Sarentino e la sua storia inizia nel XIII secolo.\nStoria.\nLa chiesa con dedicazione a san Nicol\u00f2 in fazione Valdurna \u00e8 tra le pi\u00f9 antiche del territorio comunale e risale al XIII secolo mentre per gli affreschi occorre arrivare al secolo successivo.\nDurante lavori di restauro conservativo eseguiti nel 1986 nel piccolo luogo di culto sono stati scoperti e descialbati gli affreschi probabilmente coperti con un'imbiancatura durante un'epidemia di peste. \nTali affreschi di scuola gotica sono giudicati molto significativi e tra i pi\u00f9 belli dell'Alto Adige.\nDescrizione.\nL'edificio sorge a breve distanza dal lago di Valdurna, nella parte orientale di un piccolo gruppo di edifici della frazione sparsa di Valdurna. Ha un orientamento verso nord ovest e il prospetto principale \u00e8 rivolto verso l'abitato. Accanto alla sua parte absidale si trova il piccolo cimitero racchiuso dal muretto che protegge il rilievo dove si trova il complesso e che si affaccia sul lago.\nLa torre campanaria che si alza nella parte a sinistra dell'edificio \u00e8 in stile gotico. La cella campanaria \u00e8 aperta con bifore e sopra si essa una seconda cella, con aperture a bifora quasi identiche ma di dimensioni minori, fa parte della grande e slanciata guglia apicale di copertura.\nLa navata interna \u00e8 unica e di piccole dimensioni (15 m di lunghezza e 9 m di larghezza). Il soffitto ligneo della sala \u00e8 piatto mentre la parte del coro \u00e8 coperta da una volta a botte.\nLa chiesa presenta affreschi che furono forse dipinti intorno al 1430 e ricoperti di calce nel periodo della peste. Questo grande ciclo di affreschi nella sala, sull'arco santo e su altre pareti venne recuperato negli anni ottanta del XX secolo. I dipinti dell'arco santo raffigurano scene tratte dalla vita di san Nicol\u00f2. Altri affreschi coevi ma attribuiti a maestri diversi si trovano nella zona dell'altar maggiore e sulle pareti ed occupano complessivamente una superficie di 150 m\u00b2. Questi rappresentano la \"Passione di Cristo\", san Vito e diversi altri personaggi biblici. Queste opere ascrivono alla pi\u00f9 significativa pittura murale gotica alpina."}
{"id": "8456392", "revid": "124697446", "url": "https://it.wikipedia.org/wiki?curid=8456392", "title": "Cosma II di Costantinopoli", "text": "Carriera ecclesiastica.\nEra un diacono di Hagia Sophia prima della sua ascensione al trono patriarcale, avvenuta dopo l'abdicazione di Michele II Curcuas.\nPatriarcato.\nEra molto rispettato per la sua istruzione e per il suo carattere santo. Cosma regn\u00f2 durante il dominio dell'imperatore bizantino Manuele I Comneno.\nDeposizione.\nCosma fu condannato e deposto il 26 febbraio 1147 da un sinodo tenuto nel Palazzo di Blachernae a causa dell'indulgenza nei confronti del monaco Niphon, un bogomilita condannato dal 1144, che ricevette a casa sua e alla sua tavola.\nLe ragioni esatte per la condanna e la deposizione di Cosma II non sono chiaramente stabilite; forse \u00e8 stato vittima di intrighi politici. \u00c8 chiaro tuttavia che l'imperatore Manuele intervenne direttamente nel convocare il Sinodo che depose Cosma, interrogando personalmente coloro che lo avevano accusato e mettendo direttamente alla prova Cosma sulle sue opinioni sull'eretico Niphon. Questa vicenda \u00e8 tipica sia delle controversie dottrinali comuni nel regno di Manuele I, sia della prontezza dell'imperatore a intromettersi attivamente in esse."}
{"id": "8456393", "revid": "358169", "url": "https://it.wikipedia.org/wiki?curid=8456393", "title": "Margalida Cresp\u00ed", "text": "Dopo il ritiro dalle competizioni di Andrea Fuentes, ha rappresentare la Spagna in duo con Ona Carbonell ai Mondiali 2013."}
{"id": "8456406", "revid": "1924342", "url": "https://it.wikipedia.org/wiki?curid=8456406", "title": "Baby Mama (singolo)", "text": "Baby Mama \u00e8 un singolo della cantautrice statunitense Brandy, pubblicato il 1\u00ba maggio 2020 come primo estratto dal settimo album in studio \"B7\".\nDescrizione.\nIl brano, che ha visto la partecipazione del rapper statunitense Chance the Rapper, \u00e8 stato scritto dagli stessi interpreti con Akil King e Kimberly Krysiuk e prodotto da Brandy con Hit-Boy e LaShawn Daniels. \u00c8 composto in chiave di Re bemolle maggiore ed ha un tempo di 159 battiti per minuto. Il singolo \u00e8 stato descritto come un tributo al rapporto che la cantautrice ha con sua figlia; Brandy ha affermato che riguarda \u00abla forza d'animo necessaria non solo nella maternit\u00e0, ma nella vita\u00bb di ogni donna che si trova nella situazione di dover proseguire con la propria carriera e dedicare tempo alla famiglia.\nVideo musicale.\nIl videoclip, diretto da Derek Blanks and Frank Gatson Jr., \u00e8 stato reso disponibile il 4 maggio 2020."}
{"id": "8456407", "revid": "358169", "url": "https://it.wikipedia.org/wiki?curid=8456407", "title": "Clara Basiana", "text": "Vincitrice di alcune medaglie europee in squadra e in duo nelle competizioni juniores tra il 2007 e il 2009, debutta nella nazionale assoluta nel 2010 e ha gareggiato in tutte le manifestazione internazionali pi\u00f9 importanti."}
{"id": "8456425", "revid": "1793900", "url": "https://it.wikipedia.org/wiki?curid=8456425", "title": "Museo di Carlo Tassi", "text": "Il Museo di Carlo Tassi \u00e8 un museo privato situato a Nus, in Valle d'Aosta.\nDescrizione.\nIl museo all'aperto prende il nome dall'artista autodidatta e inventore Carlo Tassi (1928-2013), di professione fabbro, che ha dedicato la sua vita a collezionare e ad arricchire di sue opere il giardino della sua abitazione.\nIl museo si compone in prevalenza di oggetti di recupero come manichini, giochi antichi e trenini, di oggetti di antiquariato, tra i quali spiccano le corazze, nonch\u00e9 delle opere del Tassi.\nTra queste ultime si trovano le installazioni, che l'inventivit\u00e0 meccanica dell'artista ha dotato di movimento, o la serie di modelli in scala dei castelli valdostani, realizzati in ferro e materiali riciclati. Il legno e il ferro sono materiali di predilezione nelle opere dell'estroso di Nus, che si \u00e8 dedicato anche ad opere pi\u00f9 tradizionali come la pittura e l'intarsio.\nCarlo Tassi accoglieva i visitatori e curava la visita personalmente, domandando un'offerta libera per devolverla all'Istituto P\u00e8re Laurent di Aosta.\nPoco prima della sua morte, avvenuta nel dicembre del 2013, alcune opere del museo sono state rubate.\nL'Amministrazione regionale ha riconosciuto il museo come \"luogo d'interesse turistico-culturale\". Il museo fa parte del circuito dei Costruttori di Babele.\nDal 2015 la nipote Elena Baldon, che dalla morte dell'artista si occupa del museo insieme alla famiglia, organizza animazioni e l'ha rinominata \"Casa di Babbo Natale\", puntando al pubblico delle famiglie e dei bambini."}
{"id": "8456431", "revid": "183114", "url": "https://it.wikipedia.org/wiki?curid=8456431", "title": "La scienza come vocazione", "text": ""}
{"id": "8456434", "revid": "287204", "url": "https://it.wikipedia.org/wiki?curid=8456434", "title": "Verein f\u00fcr Leibes\u00fcbungen Wolfsburg 2007-2008", "text": "Questa voce raccoglie le informazioni riguardanti il Verein f\u00fcr Leibes\u00fcbungen Wolfsburg nelle competizioni ufficiali della stagione 2007-2008.\nStagione.\nNella stagione 2007-2008 il Wolfsburg, allenato da Felix Magath, concluse il campionato di Bundesliga al 5\u00ba posto. In Coppa di Germania il Wolfsburg fu eliminato in semifinale dal .\nOrganigramma societario.\nArea tecnica"}
{"id": "8456438", "revid": "767487", "url": "https://it.wikipedia.org/wiki?curid=8456438", "title": "Jackals - La setta degli sciacalli", "text": "Jackals \u2013 La setta degli sciacalli (\"Jackals\") \u00e8 un film horror thriller del 2017 diretto da Kevin Greutert. Il film \u00e8 stato presentato al Festival di Cannes.\nTrama.\nIl giovane Justin Powell viene rapito da due uomini e portato in una baita isolata. Il suo non \u00e8 un sequestro non rientra nelle modalit\u00e0 di un sequestro standard: ad attenderlo c'\u00e8 infatti la sua famiglia, il padre Andrew, la madre Kathy, il fratello Campbell e dall'ex fidanzata Samantha, che ha appena dato alla luce la loro figlia. La famiglia tenta in ogni modo di recuperare il vecchio Justin, di allontanarlo dalle influenze negative del culto che ha abbracciato: al rapimento ha infatti partecipato anche Jimmy Levine, un esperto della materia che ora tenter\u00e0 il tutto per tutto sul ragazzo. La missione non \u00e8 facile: quando Justin si ritrova legato in soffitta, il ragazzo non solo insulta in maniera atroce tutti i presenti ma rifiuta addirittura di essere chiamato con il suo nome di battesimo, minacciando l'imminente arrivo dei suoi \"fratelli\". Campbell, il suo vero fratello, perde immediatamente le staffe: su di lui pesa il rimorso di un'infanzia in cui non ha mai avuto atteggiamenti molto positivi verso il fratello, ma soprattutto una scarsa fiducia verso Levine e i suoi metodi.\nMentre la famiglia continua a discutere su quelle che possono essere state le ragioni che hanno spinto Justin a tanto, tra cui figurano non solo l'atteggiamento del fratello ma anche la durezza con cui il padre lo ha sempre trattato e la sua reazione alla gravidanza di Samantha, l'atteggiamento invece troppo permissivo di sua madre e lo stesso divorzio dei genitori, Jimmy tenta un confronto con il ragazzo senza risparmiarli metodi anche abbastanza brutali. Quando Justin si taglia la lingua con i denti e gli sputa del sangue addosso, Levine reagisce infatti versandogli del liquore in bocca: un modo per disinfettare la ferita, certo, ma anche per procurargli del dolore fisico. Subito dopo Samantha prova a far ragionare Justin, a commuoverlo parlandogli della loro bambina, ma dopo averla ignorata appositamente per diversi minuti il ragazzo ricomincia a minacciarla, parlando dei suoi \"fratelli\" in arrivo e del fatto che avrebbero ucciso tutti loro e prelevato la bambina per renderla un membro della setta.\nSubito dopo, una strana ragazza viene notata in giardino: quando Jimmy esce per intimarle di andare via, l'uomo cade in un'imboscata. Da quel momento in poi, un vero e proprio esercito inizia ad attaccare la casa cercando di entrare: ne nascono scontri accesi in cui la famiglia combatte attraverso delle armi improvvisate, riuscendo ad uccidere uno di loro che entra e restituisce un moribondo Jimmy. Appena un attimo prima, la setta aveva terrorizzato Samantha gettandole addosso un lembo di pelle di Jimmy su cui era chiaramente riconoscibile un suo tatuaggio. Poco dopo, Campbell e Andrew scoprono che un membro della setta ha raggiunto Justin in soffitta: dopo uno scontro in cui riescono ad ucciderlo, i due scoprono che si tratta proprio del ragazzo che era con lui in macchina durante il rapimento. Subito dopo la famiglia cerca di elaborare un piano per uscire dall'orrenda situazione: Campbell vorrebbe cercare di raggiungere la casa pi\u00f9 vicina o consegnare Justin alla setta, ma gli altri si oppongono. Da ci\u00f2 nasce un diverbio in cui Andrew rivela che il motivo per cui Kathy era andata via di casa erano i suoi continui tradimenti, provocando cos\u00ec la furia del ragazzo che fino a quel momento aveva dato alla madre ogni colpa.\nAd un certo punto, Justin inizia ad ululare, scatenando cos\u00ec un'analoga risposta nei suoi \"fratelli\". La famiglia decide allora di portarlo al piano di sotto, cercando di escogitare un modo per esporre il ragazzo davanti alla casa e attirare quindi i membri della setta mentre Campbell cerca di raggiungere la casa vicina. Kathy si impietosisce di suo figlio e cerca di convincerlo a schierarsi dalla loro parte, ma il ragazzo la aggredisce mordendole il cuoio capelluto. Campbell tenta dunque di raggiungere la casa vicina ma viene catturato dalla setta: questi iniziano a torturarlo dando fuoco alle sue mani davanti agli occhi impotenti della famiglia. Andrew vorrebbe allora restituire Justin alla setta pur di salvare l'altro suo figlio, ma Samantha lo minaccia con un paio di cesoie: la ragazza \u00e8 convinta che se faranno ci\u00f2 la setta provveder\u00e0 immediatamente ad ucciderli tutti. Subito dopo, Kathy si consegna alla setta nel disperato tentativo di salvare Campbell: ne nasce una colluttazione in cui anche Andrew attacca la setta per salvare la sua famiglia, ma il risultato \u00e8 che tutti loro vengono uccisi. Justin ha allora un attimo di lucidit\u00e0 in cui convince Samantha a lasciarlo andare ed a scappare verso la casa pi\u00f9 vicina con la bambina: mentre Justin ritorna dalla setta e si inginocchia al suo capo, Samantha cerca dunque di fuggire. La ragazza incontra un camion per strada: ma si tratta di potenziali soccorritori o di potenziali carnefici?\nDistribuzione.\nIl film \u00e8 stato presentato per la prima volta al Festival di Cannes, occasione in cui venne notato dai vertici della Shout! Factory che ne acquisirono poi i diritti sulla distribuzione. Il film \u00e8 stato successivamente proiettato in svariati festival riguardanti il cinema horror.\nAccoglienza.\nSull'aggregatore di recensioni Rotten Tomatoes, \"Jackals\" ha ottenuto il 40% degli apprezzamenti e un voto di 4,66 su 10 sulla base di 15 recensioni. Su Metacritic ha invece ottenuto 33 punti su 100 sulla base di 4 recensioni."}
{"id": "8456441", "revid": "125258842", "url": "https://it.wikipedia.org/wiki?curid=8456441", "title": "Suffumigi", "text": "I suffumigi (anche fumenti) sono inalazioni a vapore che ammorbidiscono, idratano e eliminano il muco dal naso, dalla gola, dai bronchi e anche dall'interno dell'orecchio. \nGeneralit\u00e0.\nSi tratta di un rimedio naturale che aiuta in caso di raffreddore, influenza, laringiti, faringiti, malattie bronchiali o quando si hanno infiammazioni delle mucose nasali, con conseguenti accumulo di muco nelle cavit\u00e0. Sono ritenuti anche buoni rimedi per la sinusite.\nLa tecnica della suffumigazione risulta essere una pratica naturale con azione decongestionante, disinfettante, ed emolliente.\nModalit\u00e0 del trattamento.\nPer iniziare il trattamento bisogna mettersi in posizione seduta con la testa china sopra la pentola, coperta con un asciugamano grande, in modo che il vapore non abbia la possibilit\u00e0 di fuoriuscire dai lati. Si pu\u00f2 spostare leggermente il panno per far uscire pian piano il vapore; quando il vapore inizia a diminuire, si sposta sempre di pi\u00f9 il panno fino a toglierlo completamente. In tutto il trattamento dura circa 15-20 minuti. \u00c8 importante che l'inalazione sia ad alternanza, cio\u00e8 prima attraverso la bocca e successivamente attraverso il naso (prima una narice e poi l'altra). In questo modo sar\u00e0 molto pi\u00f9 facile che il vapore raggiunga tutte le parti del corpo interessate. Evitare di fare i vapori se si ha la febbre alta perch\u00e9 cos\u00ec potrebbe peggiorare la situazione.\nUn altro accorgimento, soprattutto in inverno, pu\u00f2 essere quello di garantire ad ogni ambiente della casa il giusto grado di umidificazione, soprattutto in camera da letto. Oltre a questi rimedi naturali contro il naso chiuso e il raffreddore, alla base della prevenzione c'\u00e8 una sana alimentazione in cui non deve mai mancare il giusto apporto di vitamina C, acqua e fibre.\nPiante medicinali utilizzate.\nIn molte affezione delle vie aeree superiori (riniti, sinusiti, angine, tracheiti e bronchiti) gli antisettici possono essere somministrati per fumigazione, inalando i vapori che si ottengono facendo bollire le droghe. Si utilizzano soprattutto piante medicinali ricche di oli essenziali: \nTisana popolare per inalazione in caso di sinusiti.\nInfuso 5%. Far bollire per 1-2 minuti e fare i fumenti. Per aumentare la formazione dei vapori aggiungere 1 g di sodio bicarbonato.\nDecotto per inalazione.\nUn cucchiaio in 200 ml di acqua bollente, continuare a far bollire. Per aumentare la formazione dei vapori, aggiungere 1 g di sodio bicarbonato. \nTisana per suffumigi e inalazioni.\nDecotto 5%. Fare bollire per 7 minuti. Per aumentare la formazione, dei vapori aggiungere 1 g di sodio bicarbonato. \nTisana per suffumigi per emicrania da raffreddore.\n4-5 suffumigi al giorno. \nTisana per suffumigi per sinusiti.\nDecotto 5%. Un cucchiaio in 200 ml di acqua bollente, continuare a far bollire. Per aumentare i vapori aggiungere 1 g di bicarbonato di sodio."}
{"id": "8456442", "revid": "15756", "url": "https://it.wikipedia.org/wiki?curid=8456442", "title": "Bernardino di Nanni", "text": "Biografia.\nFu allievo di Domenico di Cecco a Gubbio e dipinse affreschi di \"Dio Padre\" (sopra) e \"Vergine con Bambino e Santi Giacomo, Macario, Filippo e Bernardino\" (1505) nelle nicchie laterali della Chiesa di San Michele Arcangelo di Gavalli, vicino a Monteleone. Dipinse anche per le confraternite di Santa Maria de Laici e Santa Maria della Foce a Gubbio. Uno dei suoi allievi fu Pietro Paolo Baldinacci. Molti dei suoi affreschi si sono deteriorati."}
{"id": "8456443", "revid": "125411598", "url": "https://it.wikipedia.org/wiki?curid=8456443", "title": "Mirach 100/5", "text": " \nIl Mirach 100/5 \u00e8 un drone bersaglio, della serie Mirach, a pilotaggio remoto, sviluppato e costruito dalla Galileo Avionica ed in grado di simulare l'attacco di un velivolo da combattimento o di un missile.\nScopo.\nIl drone viene usato per il normale addestramento al tiro missilistico contraereo delle unit\u00e0 navali e terrestri e per la valutazione e qualificazione di sistemi d'arma antiaerei in sviluppo. Come aerobersaglio il Mirach 100/5 \u00e8 in grado di simulare diverse tipologie di minacce aeree.\nNel caso di qualifica di missili, il drone \u00e8 in grado di misurare con precisione, tramite il radar di bordo, la traiettoria e l'assetto dei missili di cui costituisce il bersaglio e trasmettere alla stazione di guida a terra, in tempo reale, i dati raccolti.\nTecnica.\nIl drone \u00e8 lanciato utilizzando due Booster JATO e pu\u00f2 essere fatto partire sia da postazioni fisse a terra che mobili, terrestri e navali. Un sistema totalmente autonomo di test prevolo consente di verificare l'affidabilit\u00e0 del sistema prima dell'inizio della missione.\nIl drone pu\u00f2 essere predisposto perch\u00e9, una volta in volo, lanci fino a due missili Locusta come sottobersagli autonomi non riutilizzabili.\nPer simulare efficacemente un velivolo d'attacco, il Mirach 100/5 \u00e8 capace di eseguire manovre evasive ad alto numero di \"g\" ed usare contromisure all'infrarosso come il lancio di flares. Il drone pu\u00f2 inoltre simulare alte segnature termiche tramite l'uso di plume generator o trainando bersagli contenenti sorgenti termiche, elettromagnetiche attive e passive.\nUna volta conclusa la simulazione, se questa non ha comportato la distruzione del drone, l'aerobersaglio principale pu\u00f2 essere recuperato, sia a terra che in mare e riutilizzato nel giro di poche ore dopo il recupero.\nUtilizzo.\nDall'entrata in commercio nel 1998, anche a seguito della certificazione NATO che ne attesta una affidabilit\u00e0 superiore al 98%, il Mirach 100/5 \u00e8 stato sempre pi\u00f9 utilizzato da varie forze armate comprese quelle di Algeria, Argentina, Belgio e Danimarca, Francia, Germania, Grecia, Israele, Italia, Regno Unito e Spagna."}
{"id": "8456451", "revid": "1272592", "url": "https://it.wikipedia.org/wiki?curid=8456451", "title": "Chiese di Nocera Superiore", "text": "Le chiese di Nocera Superiore, tra strutture in uso e scomparse, ammontano a circa una trentina. Molte conservano testimonianze architettoniche e artistiche molto rilevanti.\nStrutture principali.\nLe chiese principali della citt\u00e0 sono la basilica santuario di Santa Maria Materdomini ed il Battistero paleocristiano di Santa Maria Maggiore sia per il prestigio e sia per l'ubicazione.\nBasiliche.\nL'unica basilica presente a Nocera Superiore \u00e8 la basilica santuario di Santa Maria Materdomini nell'omonima frazione.\nConventi.\nLa basilica di Materdomini, la chiesa di Santa Maria degli Angeli, la cappella dell'Immacolata, la cappella dell'Addolorata e la cappella della Madonna Ausiliatrice sono caratterizzate dai rispettivi conventi. Il convento del santuario di Materdomini inizialmente ubbidiva all'ordine degli Umiliati (o Preti Bianchi), poi a quello dei Basiliani e infine a quello dei Francescani; il convento della chiesa di Santa Maria degli Angeli anch\u2019esso ubbidisce all\u2019ordine dei Francescani; il convento della cappella dell\u2019Immacolata di Pareti ubbidisce all\u2019ordine delle Figlie di Maria Immacolata; quello dell\u2019Addolorata in Portaromana alle Serve di Maria Addolorata della Venerabile Suor Maria Consiglia Addatis e quello della Madonna Ausiliatrice alle Crocifisse adoratrici dell\u2019Eucarestia della Beata Maria della Passione. \nPatrimonio artistico.\nLe chiese di Nocera Superiore custodiscono opere d'arte di gran valore. La basilica di Materdomini inizialmente custodiva affreschi medievali (XI secolo) poi sostituiti con quelli di Angelo e Francesco Solimena, presenti anche tele del Diano e di altri artisti del 1700 e dei secoli successivi. La chiesa di Santa Maria degli Angeli ospita anch\u2019essa affreschi e stucchi del 1700 e dei secoli successivi sia nella chiesa e sia nel chiostro.\nIl Battistero anch'esso conserva un grande patrimonio artistico, da menzionare la vasca battesimale, le colonne, il Battesimo di Ges\u00f9 al Giordano e i due affreschi della Madonna incoronata dagli angeli\nChiese e cappelle.\nCappelle.\nA Nocera Superiore sono presenti un gran numero di cappelle, per la maggior parte pertinenti a strutture palaziali private."}
{"id": "8456455", "revid": "116859662", "url": "https://it.wikipedia.org/wiki?curid=8456455", "title": "Khamisiyah", "text": "Khamisiyah ( \"Khamisiyah\") \u00e8 un'area nel sud dell'Iraq situata a circa 350 km a sud est di Baghdad, 200 km a nord-ovest di Kuwait City e 270 km a nord di Al Qaysumah. Dal punto di vista amministrativo fa parte della provincia di Dhi Qar. L'area contiene alcune piccole citt\u00e0, tra cui Khamisiyah e Sahalat, con una popolazione stimata di 8.500 abitanti. Probabilmente \u00e8 pi\u00f9 noto per il deposito di munizioni di Khamisiyah (noto anche come deposito di munizioni di Tel Al Lahm) costruito e utilizzato durante il regime di Saddam Hussein.\nGuerra del Golfo Persico.\nIl deposito di munizioni di Khamisiya era un sito di circa 25 chilometri quadrati e consisteva di due sezioni: uno di 88 magazzini, l'altro di 100 bunker di cemento indurito circondati da una palude e recinzioni di sicurezza.\nNel marzo 1991, gli ingegneri di combattimento e le squadre dell'EOD (Explosive Ordnance Disposal) dell'esercito americano, condussero un'operazione di demolizione. L'intero complesso di stoccaggio, contenente enormi quantit\u00e0 di munizioni, sarebbe stato distrutto. Il 4 marzo, tutte le cariche esplosive sono state fatte esplodere e i testimoni hanno dichiarato che l'esplosione risultante ha prodotto un impressionante Fungo atomico. Non \u00e8 stato confermato se e come questa esplosione abbia colpito i civili iracheni nell'area. \nAll'epoca non era noto, ma si ritiene che la distruzione degli ordigni a Khamisiya abbia di conseguenza rilasciato nell'atmosfera agenti nervini come sarin e ciclosarina. Modelli generati dal computer basati su condizioni atmosferiche hanno previsto che le nuvole di agenti nervini si sarebbero spostate a sud e avrebbero raggiunto le truppe alleate. I registri mostrano anche che i sensori nucleari, biologici, chimici (NBC) che monitorano l'aria hanno presto riportato tracce di agenti nervini. Queste unit\u00e0 di rilevamento della NBC erano unit\u00e0 militari di diversi paesi alleati, tra cui Stati Uniti, Regno Unito e Polonia. \nConseguenze.\nPer molto tempo non \u00e8 stato chiaro se a Khamisiya siano state o meno utilizzate armi chimiche, in parte a causa di un nome alternativo usato dall'esercito iracheno (Tal al Lahm), e in parte perch\u00e9 c'erano altre aree di deposito di munizioni nell'area, incluso la base aerea di Talil e nella vicina citt\u00e0 di An Nasiriyah. Nel 1996, il Dipartimento della Difesa scopr\u00ec che erano presenti agenti nervosi nelle strutture di deposito di Khamisiya. Nell'aprile 2002, il Dipartimento della Difesa degli Stati Uniti ha pubblicato due rapporti relativi alle operazioni a Khamisiya durante la Guerra del Golfo. \nAlcuni veterani della Guerra del Golfo presenti nell'area hanno riportato sintomi che soddisfano le definizioni della Sindrome della Guerra del Golfo, mentre altri non hanno riportato sintomi. Il Dipartimento della Difesa degli Stati Uniti sta proseguendo le indagini o sta finanziando studi indipendenti, ha continuato i tentativi di tenere traccia dei veterani e monitorare i cambiamenti nello stato personale, nonch\u00e9 informare i veterani e il pubblico di qualsiasi progresso relativo alla ricerca. Il Dipartimento degli affari dei veterani degli Stati Uniti continua a trattare i veterani che segnalano sintomi correlati o simili alla sindrome della guerra del Golfo."}
{"id": "8456458", "revid": "358169", "url": "https://it.wikipedia.org/wiki?curid=8456458", "title": "Paola Tirados", "text": "Ha partecipato a tre edizioni consecutive dei Giochi olimpici dal 2000 al 2008 e vinto numerose medaglie nei Mondiali ed Europei. Ha gareggiato in duo in coppia con Gemma Mengual."}
{"id": "8456459", "revid": "767487", "url": "https://it.wikipedia.org/wiki?curid=8456459", "title": "El Gusto", "text": "El Gusto \u00e8 un documentario del 2011 diretto da Safinez Bousbia. Il documentario narra la storia di un'orchestra di musicisti algerini ebrei e musulmani, che si \u00e8 sciolta in occasione della guerra d'Algeria e che si riunisce per dopo tanti anni."}
{"id": "8456460", "revid": "112874079", "url": "https://it.wikipedia.org/wiki?curid=8456460", "title": "Weistropp", "text": ""}
{"id": "8456461", "revid": "110157", "url": "https://it.wikipedia.org/wiki?curid=8456461", "title": "Griselda (Pa\u00ebr)", "text": "La virt\u00f9 al cimento, meglio conosciuta come Griselda, \u00e8 un'opera in due atti di Ferdinando Pa\u00ebr su libretto di Angelo Anelli. \nCaratteri dell'opera.\nL'opera \u00e8 una rivisitazione in chiave semiseria del noto racconto della paziente Griselda, di ispirazione boccaciana, gi\u00e0 messo in musica da altri autori quali Giovanni Bononcini, Alessandro Scarlatti e Antonio Vivaldi. \u00c8 la prima opera del filone semiserio, in cui il compositore si specializzer\u00e0, a partire dall'immediatamente successiva \"Camilla\". Si tratta inoltre dell'ultima opera scritta da Pa\u00ebr prima del suo trasferimento a Vienna.&lt;br&gt;\nL'opera, che un tempo ebbe un buon successo, rimase nei repertori dei teatri per almeno trent'anni, per poi scomparire completamente dalle scene. Tuttora si attende una prima rappresentazione in tempi moderni.\nTrama.\nAntefatto.\n\"Tredici anni prima\"&lt;br&gt;\nGualtieri, marchese di Saluzzo, ha sposato Griselda, figlia del pastore Giannucole, per la sua saggezza e la sua virt\u00f9. Il matrimonio \u00e8 mal visto dalla Duchessa, sorella del Marchese, che gli rimprovera continuamente di aver sposato una donna di basso rango: il Marchese, per dimostrare alla sorella che la sua scelta \u00e8 stata ben ponderata e che sua moglie \u00e8 degna di lui, decide di mettere alla prova la pazienza di Griselda sottoponendola ad ogni tipo di vergogna e crudelt\u00e0, togliendole addirittura la figlia e, fingendo di averla mandata a morte. La donna, per amore e devozione nei confronti del marito, ha sopportato tutto quanto. \nAtto 1.\nGualtieri riceve la visita della sorella, che arriva accompagnata dal Conte di Panago e da Doristella, giovane fanciulla al seguito del Conte: al vedere la ragazza, Gualtieri ha un moto di turbamento. Doristella, infatti, non \u00e8 la figlia del Conte ma la stessa figlia di Gualtieri e Griselda, che il padre non ha mandato a morte ma ha affidato all'amico Conte. Rimasto solo con il Marchese, il Conte continua a chiedere ragioni a Gualtieri del suo comportamento inumano verso la moglie, ma l'amico gli risponde che agisce solo per dimostrare a tutti la saggezza di Griselda. &lt;br&gt;\nNel frattempo, Griselda \u00e8 continuamente tormentata non solo dalle umiliazioni del marito, che sopporta stoicamente: il padre Giannucole continua a consigliarle di abbandonare il marito crudele, il fattore Lesbino (innamorato segretamente di lei) \u00e8 dello stesso avviso di Giannucole, mentre Lisetta, sorella di Lesbino e favorita del Marchese, umilia e insulta Griselda nonostante sia la sua padrona: la ragazza \u00e8 infatti convinta che Gualtieri, una volta ripudiata la moglie, la sposer\u00e0.&lt;br&gt;\nGiannucole si lamenta con il genero per il suo comportamento, e persino la stessa Duchessa prende le parti del pastore, solo per far scacciare la sgradita cognata: il Marchese allora decide di ripudiarla e cacciarla di casa quel giorno stesso; la Duchessa non perde l'occasione per cercare una nuova moglie a Gualtieri, chiedendo addirittura all'ignara Doristella. Costei, frattanto, si incontra con Griselda: la donna, alla vista della ragazza, che ancora ignora essere sua figlia, rivede nel suo volto qualche somiglianza della bambina e sviene per l'emozione.&lt;br&gt;\nGiannucole informa la figlia del ripudio del marito: Griselda, sconvolta, sopporta come ha sempre fatto, e inizia a raccogliere le sue cose con il padre. Gualtieri tuttavia decide di non risparmiarle un'ulteriore umiliazione, e di fronte agli ospiti e alla servit\u00f9 le ordina di spogliarsi dei suoi vestiti nobiliari per rimettersi quelli di pastorella: tutti quanti rimproverano apertamente il Marchese quest'atto di crudelt\u00e0, persino la Duchessa e Lisetta, che godono della rovina di Griselda, gli sconsigliano quest'azione. Gualtieri ritratta e concede all'ex moglie di andarsene, e l'atto si conclude con la partenza di Griselda e Giannucole dal palazzo del Marchese.\nAtto 2.\nLa Duchessa continua ad assillare il fratello affinch\u00e9 si trovi un'altra moglie, sostenuta dall'impertinente Lisetta, che non ha timore di rivolgersi in maniera sprezzante persino alla sorella del padrone e al Conte: Gualtieri infatti le ha donato tutti i vestiti appartenuti a Griselda, e la ragazza \u00e8 convinta di essere la prescelta per le nuove nozze. Il Marchese tuttavia confessa alla sorella di aver scelto di sposare Doristella: egli, d'accordo con il Conte, sta mettendo in atto l'ultima prova cui sottoporr\u00e0 Griselda.&lt;br&gt;\nIn campagna, Giannucole \u00e8 contento di essere tornato alla casa di un tempo, di cui sentiva la lontananza, mentre Griselda pensa ancora allo sposo, pur continuando a lavorare alacremente, respingendo le profferte amorose di Lesbino che le si dichiara apertamente, ora che \u00e8 stata ripudiata. Improvvisamente rimbombano i corni, e arrivano il Marchese, la Duchessa e il Conte, intenti a divertirsi alla caccia: alla vista dell'ex marito, Griselda va a baciargli la mano e a fargli riverenza. A questa vista, il Marchese sente crescere il rimorso, mentre la Duchessa inizia a convincersi della bont\u00e0 della donna, ancora nobile e virtuosa anche vestita da pastorella. Gualtieri informa Griselda delle sue nuove nozze che si terranno quella sera stessa, e le impone di tornare a palazzo con il padre affinch\u00e9 sia lei stessa ad organizzare il matrimonio. Griselda, affranta e commossa, accetta.&lt;br&gt;\nLisetta, agghindata da gran dama, freme alla vista di Griselda, ritornata a palazzo questa volta come serva e non come padrona, e la ragazza non perde l'occasione di insultarla e deriderla ancora, di fronte allo stesso Marchese. Griselda, rimasta sola con Gualtieri, gli chiede timidamente se la nuova sposa non sia proprio Lisetta: il Marchese, bench\u00e9 cercando di fingere, non pu\u00f2 fare a meno di rassicurarla e confidarle che mai potrebbe scegliere Lisetta come nuova sposa, ed esce per affrettare le nozze. &lt;br&gt;\nNel frattempo, la Duchessa si pente sempre di pi\u00f9 del rigore mostrato verso l'ex cognata, vedendola patire ogni tipo di oltraggio, persino quello di preparare il letto nuziale per i due novelli sposi, mentre Doristella esterna al Conte la sua contrarier\u00e0 al matrimonio con il Marchese. Il Conte le rassicura entrambe, affermando che al matrimonio ci saranno dei veri colpi di scena. Al banchetto, cui presenziano tutti, Gualtieri ordina che venga portata l'unica assente, Griselda, suscitando le rimostranze della sorella che lo rimprovera per l'eccessiva crudelt\u00e0.&lt;br&gt;\nArrivata Griselda, Gualtieri la sottopone all'ultima prova, e le mostra la nuova sposa, Doristella. Mentre Lisetta ammutolisce e si confonde per la vergogna e il dispetto, Griselda, facendo forza a s\u00e9 stessa, augura felicit\u00e0 al Marchese, chiedendo solo che sar\u00e0 meno crudele nei suoi confronti di quanto lo sia stato con lei. Di fronte a quest'ennesima prova di umilt\u00e0 e sottomissione, Gualtieri rivela tutta la verit\u00e0, svelando l'identit\u00e0 della figlia: la famiglia \u00e8 finalmente riunita, la Duchessa chiede perdono a Griselda per la sua passata ostilit\u00e0, e l'opera si conclude con il tripudio generale."}
{"id": "8456462", "revid": "287204", "url": "https://it.wikipedia.org/wiki?curid=8456462", "title": "Verein f\u00fcr Leibes\u00fcbungen Wolfsburg 2012-2013", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2012-2013.\nStagione.\nNella stagione 2012-2013 il Wolfsburg, allenato da Dieter Hecking, concluse il campionato di Bundesliga all'11\u00ba posto. In coppa di Germania il Wolfsburg fu eliminato in semifinale dal ."}
{"id": "8456464", "revid": "287204", "url": "https://it.wikipedia.org/wiki?curid=8456464", "title": "Verein f\u00fcr Leibes\u00fcbungen Wolfsburg 2013-2014", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2013-2014.\nStagione.\nNella stagione 2013-2014 il Wolfsburg, allenato da Dieter Hecking, concluse il campionato di Bundesliga al 5\u00ba posto. In coppa di Germania il Wolfsburg fu eliminato in semifinale dal .\nOrganigramma societario.\nArea tecnica"}
{"id": "8456468", "revid": "15756", "url": "https://it.wikipedia.org/wiki?curid=8456468", "title": "Pietro Paolo Baldinacci", "text": "Biografia.\nFu allievo di Bernardino di Nanni a Gubbio. Dipinse in uno stile che ricorda Sinibaldo Ibi e Orlando Merlini. Lo stendardo raffigurante \"San Ubaldo, San Pietro Martire e la Croce\" nella chiesa di Santa Croce della Foce a Gubbio \u00e8 attribuito a lui. Tra i suoi allievi vi fu il pittore di Gubbio, Benedetto Nucci. "}
{"id": "8456480", "revid": "1023546", "url": "https://it.wikipedia.org/wiki?curid=8456480", "title": "Y Lolfa", "text": "Y Lolfa \u00e8 una societ\u00e0 di stampa e casa editrice gallese con sede a Tal-y-Bont, Ceredigion, nel Galles centrale. Pubblica una grande variet\u00e0 di libri in gallese e inglese. Fornisce inoltre un servizio di stampa commerciale. Y Lolfa \u00e8 stata fondata nel 1967 da Robat Gruffudd. Ora \u00e8 una societ\u00e0 a responsabilit\u00e0 limitata gestita dai figli del fondatore, Garmon Gruffudd (amministratore delegato) (direttore generale), e Lefi Gruffudd (direttore generale) con Paul Williams come direttore di produzione.\nUtilizzando il nuovo metodo di stampa offset, ha iniziato a produrre materiale sia per il gruppo attivista \"Cymdeithas ya Iaith Gymraeg\" (The Welsh Language Society), a cui era vagamente associato, sia per le sue pubblicazioni che includevano \"Lol\", la rivista satirica da cui l'azienda ha derivato il nome.\nLa compagnia ha gradualmente ampliato la variet\u00e0 delle sue pubblicazioni includendo serie popolari per bambini, romanzi contemporanei, diari, tutor umoristici per studenti gallesi, una vasta gamma per i turisti in Galles e un numero crescente di titoli sportivi gallesi. Ha adottato una politica deliberata non adattando libri di altre lingue al fine di sostenere artisti e autori gallesi.\nFu strettamente coinvolta con la pubblicazione di \"Papur Pawb\", uno dei primi documenti della comunit\u00e0 gallese, nel 1974.\nY Lolfa ha pubblicato \"Llyfr y Ganrif\" (Il libro del secolo) in associazione con la National Library of Wales nel 1999. Ha celebrato 50 anni di attivit\u00e0 nel 2017 e ora impiega ventidue dipendenti a tempo pieno, pubblicando circa 80 titoli ogni anno."}
{"id": "8456482", "revid": "599013", "url": "https://it.wikipedia.org/wiki?curid=8456482", "title": "Taylor Fricano", "text": "Carriera.\nClub.\nLa carriera di Taylor Fricano inizia nei tornei scolastici dell'Illinois, giocando per la , e parallelamente competendo a livello giovanile con lo . Dopo il diploma gioca a livello universitario, approdando alla in NCAA Division I: dopo aver saltato l'annata 2013, scende in campo solo nel 2014 con le \"Badgers\" come schiacciatrice, trasferendosi alla , dove finisce la sua carriera universitaria nella pallavolo, giocando dal 2015 al 2017 nel ruolo di centrale; nella primavera del 2018 si trasferisce nuovamente, per giocare un semestre a beach volley alla .\nNella stagione 2018-19 firma il suo primo contratto professionistico in Repubblica Ceca, ingaggiata come opposto dal , in Extraliga, mentre nella stagione seguente si accasa in Svizzera, partecipando alla Lega Nazionale A con lo : resta nella massima divisione elvetica anche nel campionato 2020-21, ma vestendo la maglia del . A stagione in corso tuttavia lascia la formazione elvetica per accasarsi all', nella Serie A2 italiana."}
{"id": "8456483", "revid": "1924342", "url": "https://it.wikipedia.org/wiki?curid=8456483", "title": "Bikini Porn", "text": "Bikini Porn \u00e8 un singolo della cantante svedese Tove Lo, pubblicato il 15 gennaio 2020 come primo estratto dalla ristampa del quarto album in studio \"Sunshine Kitty (Paw Prints Edition)\".\nVideo musicale.\nIl video musicale, diretto da Moni Haworth, \u00e8 stato reso disponibile il 17 gennaio 2020."}
{"id": "8456492", "revid": "474175", "url": "https://it.wikipedia.org/wiki?curid=8456492", "title": "Chiesa di San Giovanni Battista (Bastia)", "text": "La chiesa di San Giovanni Battista (\"\u00c9glise Saint-Jean-Baptiste de Bastia\" in francese, \"Chjesa San Ghjuv\u00e0\" in c\u00f2rso) \u00e8 un edificio di culto cattolico situato nel quartiere di Terra Vecchia a Bastia, in Corsica. \u00c8 la pi\u00f9 grande chiesa dell'isola.\nStoria.\nIn epoca genovese la citt\u00e0 di Bastia era suddivisa in due parrocchie: la citt\u00e0 alta, nota come \"Terra Nova\", dipendeva dalla chiesa di Santa Maria, mentre la citt\u00e0 bassa, nota come \"Terra Vechja\", dipendeva dalla chiesa di San Giovanni Battista.\nIl fabbricato attuale venne eretto tra il 1636 e il 1666 sul sito di una chiesa preesistente. Nel 1810 fu eretto il campanile sinistro, mentre nel 1864 quello destro. Figura nell'inventario supplementare dei monumenti storici a partire dal 2000.\nDescrizione.\nLa facciata, in stile neoclassico, \u00e8 tripartita da lesene con capitelli corinzi ed \u00e8 sormontata da un frontone triangolare inquadrato da due torri campanarie. Essa \u00e8 in realt\u00e0 una ricostruzione degli anni 1860 diretta da Augustin Viale. La pianta \u00e8 costituita da una sola navata completata da un profondo coro a da tre cappelle laterali tra loro comunicanti.\nLe decorazioni interne sono particolarmente abbondanti, ed includono marmi policromi (utilizzati per l'altare), statue policrome e dorate e affreschi. In particolare, la volta \u00e8 stata ridecorata nel 1870 da due pittori fiorentini, Olimpio Bandinelli e Oreste Malfanti."}
{"id": "8456494", "revid": "1964823", "url": "https://it.wikipedia.org/wiki?curid=8456494", "title": "Verein f\u00fcr Leibes\u00fcbungen Wolfsburg 2017-2018", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2017-2018.\nStagione.\nNella stagione 2017-2018 il Wolfsburg, allenato da Bruno Labbadia, concluse il campionato di Bundesliga al 16\u00ba posto e vinse lo spareggio con l'. In coppa di Germania il Wolfsburg fu eliminato ai quarti di finale dallo .\nOrganigramma societario.\nArea tecnica"}
{"id": "8456498", "revid": "122964074", "url": "https://it.wikipedia.org/wiki?curid=8456498", "title": "Massimo Guarini", "text": "Ha collaborato con Steven Wilson, Goichi Suda e Shinji Mikami\nBiografia.\nNel 2018 fonda Guarini Design, concept house italiana con sede a Milano, societ\u00e0 specializzata nella creazione di nuove propriet\u00e0 intellettuali per videogiochi, cinema, TV e musica, attraverso la quale fornisce direzione creativa.\nGuarini \u00e8 gi\u00e0 stato fondatore, nel 2012, di Ovosonico: studio di sviluppo indipendente acclamato dalla critica di tutto il mondo, con il quale ha creato e diretto \"Last Day of June\" (505 Games, 2017) e \"Murasaki Baby\" (Sony Computer Entertainment Europe, 2014), entrambi premiati con numerosi riconoscimenti nazionali e internazionali; in particolare, \"Last Day of June\" \u00e8 stato nominato ai BAFTA e ha vinto gli Italian Video Game Awards 2018 nella categoria Game Beyond Entertainment.\nNel 2019 \u00e8 stato inoltre insignito del premio \"Recognition Award - Individual\" di Gamesindustry.biz e ha vinto gli Italian Video Game Awards 2019 nella categoria Best Individual.\nPrecedentemente ha co-scritto e diretto il titolo horror della nipponica Grasshopper Manufacture \"Shadows of the Damned\" (Electronic Arts, 2010), lavorando a stretto contatto con G\u014dichi Suda (\"No More Heroes\"), Shinji Mikami (\"Resident Evil\") e Akira Yamaoka (\"Silent Hill\").\nPer Ubisoft Montreal ha lavorato a ' e ha partecipato alla creazione di alcuni famosi franchise come ', l'action-horror \"The Mummy\" e \"Rayman\".\nVita privata.\n\u00c8 sentimentalmente legato alla giornalista e autrice televisiva Fiamma San\u00f2.\nDal suo primo matrimonio ha avuto due figli."}
{"id": "8456501", "revid": "1100311", "url": "https://it.wikipedia.org/wiki?curid=8456501", "title": "Verein f\u00fcr Leibes\u00fcbungen Wolfsburg 2018-2019", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2018-2019.\nStagione.\nLa stagione 2018-19 \u00e8 stata la 74\u00aa nella storia del club e la sua 22\u00aa stagione nella massima divisione tedesca.\nIl Wolfsburg, allenato da Bruno Labbadia, concluse il campionato di Bundesliga al 6\u00ba posto. In coppa di Germania il Wolfsburg fu eliminato agli ottavi di finale dal .\nOrganigramma societario.\nArea tecnica"}
{"id": "8456505", "revid": "47767", "url": "https://it.wikipedia.org/wiki?curid=8456505", "title": "Tom Kaulitz", "text": ""}
{"id": "8456510", "revid": "767487", "url": "https://it.wikipedia.org/wiki?curid=8456510", "title": "Magazine (Dark Polo Gang)", "text": "Magazine \u00e8 un singolo del gruppo musicale italiano Dark Polo Gang, pubblicato il 28 marzo 2017 come secondo estratto dal primo album in studio \"Twins\"."}
{"id": "8456511", "revid": "1100311", "url": "https://it.wikipedia.org/wiki?curid=8456511", "title": "Verein f\u00fcr Leibes\u00fcbungen Wolfsburg 2019-2020", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2019-2020.\nStagione.\nLa stagione 2019-20 \u00e8 stata la 75\u00aa nella storia del club e la sua 23\u00aa stagione nella massima divisione tedesca.\nAllenato da Oliver Glasner, ha concluso il campionato di Bundesliga al 7\u00ba posto, qualificandosi per il secondo turno preliminare di UEFA Europa League. \nIn coppa di Germania il Wolfsburg \u00e8 stato eliminato al secondo turno dal , mentre il cammino europeo in UEFA Europa League si \u00e8 fermato agli ottavi di finale, perdendo entrambe le sfide contro gli ucraini dello .\nA causa della pandemia da COVID-19, la stagione si \u00e8 conclusa al 30 giugno 2020, causando lo slittamento delle ultime partite di campionato.\nMaglie e sponsor.\nLo sponsor tecnico, per la stagione 2019-2020, \u00e8 Nike, mentre lo sponsor ufficiale che compare sulle divise rimane lo storico Volkswagen, marchio della multinazionale Volkswagen AG, proprietaria del club.\nRosa.\n\"Rosa aggiornata al 30 giugno 2020.\"\nStatistiche.\n\"Statistiche aggiornate al 30 giugno 2020.\""}
{"id": "8456513", "revid": "2091899", "url": "https://it.wikipedia.org/wiki?curid=8456513", "title": "La pacchiana", "text": "Il costume popolare tipico femminile de \u201c\"La Pacchiana\"\u201d \u00e8 il simbolo inconfutabile e caratterizzante del Comune di Minturno. Importanti sono i riconoscimenti che il costume ha ottenuto nella storia, grazie alla sua singolare bellezza e particolarit\u00e0. Nel 1930 \u00e8 stato premiato tra cinquecento vestiti folklorici in competizione; l\u20198 Gennaio 1934 in occasione delle nozze del re Umberto II con Maria Jos\u00e8 di Belgio \u00e8 stato premiato come il pi\u00f9 bello d\u2019Italia e infine nel 1981, a Bogot\u00e0, in Colombia, ha vinto il primo premio mondiale al Festival Internazionale del Folclore. Vestito di tutti i giorni che in occasioni di festa si abbelliva di ornamenti d\u2019oro, un lusso cos\u00ec eccessivo che Onorato II Caetani, conte di Traetto, si vide costretto a promulgare il 22/10/1480 un editto per reprimere l'eccesso di sfarzo nel vestito. Una descrizione dettagliata della vestitura della donna di TERRA DI LAVORO l'abbiamo gi\u00e0 dal 1785 da parte di Camillo Minieri Riccio ed i primi gouaches della pacchiana furono dipinti da Alessandro D'Anna nel 1782.\n\"Quello che in modo pi\u00f9 appariscente distingue e contraddistingue la gente di Minturno, \u00e8 o meglio era, l\u2019abbigliamento muliebre, \u201cla pacchiana\u201d.\"\nOro, pizzo, stramma, mussola e panno. Il costume della Pacchiana Minturnese racchiude in s\u00e9 le ricchezze dei popoli del mediterraneo, la storia di un'epoca in cui gli scambi economici con arabi e nordafricani, avvenivano senza il peso delle differenze religiose o di pelle. La ricchezza portata sul litorale laziale dai saraceni ha influenzato le preziose cuciture sul corpetto in oro, e gli ornamenti che le donne Minturnesi sfoggiavano.\nQuesto modo di vestire \u00e8 quasi scomparso, soltanto qualche donna, ancora fedele alle tradizioni, lo usa. Se da un lato, la trasformazione radicale data dal progresso, tecnicismo e soprattutto dai mezzi di comunicazione, che hanno facilitato il contatto tra popoli di diverse nazioni, ha indebolito il folclore e la tradizione locale lasciando spazio a modi di vivere diversi e pi\u00f9 progrediti, dall\u2019altro i valori di questo folclore, espressione viva di sentimenti autenticamente popolari, rappresentano un patrimonio da custodire per la gioia di un popolo che continua ad interpretarsi ed esprimersi nella famosa Sagra delle Regne; una festa organizzata in omaggio dei cittadini minturnesi alla Madonna delle Grazie, in cui risalta la vitalit\u00e0 dell\u2019anima del popolo con costumi, canti, danze, scene, fuochi d\u2019artificio.\nIl costume \u00e8 ricco, esteticamente piacevole e quasi regale, spagnoleggiante, forse per la dominazione che sulle terre del litorale, ebbero gli spagnoli a cavallo fra il secolo XV-XVI.\nDescrizione del costume.\nIl vestito della \u201cPacchiana\u201d si differenzia nelle sue varianti a seconda della circostanza in cui la donna lo indossa; si osserva la pacchiana vestita con il costume di festa, con quello usato nei giorni feriali, con il costume da sposa, da cerimonia e infine da lutto.\n\"\u201cLa donna minturnese, modestissima, si copre da capo a piedi, ma il suo costume risponde anche a motivi di bellezza e di gusto, da renderla assai leggiadra. D\u2019una bellezza fisica tipicamente mediterranea, robusta e fiorente, ma allo stesso tempo dai lineamenti fini, la Pacchiana impressiona subito per una specie di \u201ctovaglia\u201d inamidata che porta sul capo, fissata con uno spillo alle attorte trecce del capo, di bianca mussola, orlata a merletto o \u201cpizzo\u201d e ricadente dietro la nuca\u201d.\"\nCaratteristica \u00e8 la camicia bianca di mussola, che ha la parte superiore delle maniche finemente pieghettate e rigonfie sul gomito, da dare l\u2019impressione di due ali poste sulle braccia spiegate al vento. La rifinitura del polso porta delle maniche di panno ricamate ed orlate. Sulla camicia, a mo' di stola, si trova la \u201cscolla\u201d, un triangolo di raso, con ricami in fili dorati, fermato dai laccioli di un grembiule. Ricopre inoltre con l\u2019angolo opposto alla base, parte del \u201ccorpetto\u201d.\n\"\u201cIl corpetto, una terza nota peculiare del vestito, \u00e8 una specie di duro busto, riccamente ricamato in oro, che viene allacciato al petto e ricoperto parzialmente sul davanti da uno scialle di tulle o di mussola\u201d.\"\nI laccioli detti anche \u201cfettucce\u201d dello \u201czinale\u201d (grembiule) oltre che fermare la scolla, legano alla vita anche una gonna chiamata \u201csanaca\u201d, di lana o di fustagno con gallone dorato e la lunga \u201cpagnuccia\u201d di color rosso vivo, che va avvolta sotto le ascelle e il corpetto, con apertura davanti, in modo che poi, ripiegata all\u2019ins\u00f9 avvolge le anche.\nNel costume di lutto la \u201cpagnuccia\u201d, anzich\u00e9 essere di color rosso vivo, si presenta di colore nero; per le donne devote alle pratiche religiose dette \u201cz\u00ec monache\u201d, essa \u00e8 caratterizzata dal colore marrone.\nUltima componente del costume \u00e8 riferita alla calzatura; le \u201cciocie\u201d, scarpe usate nei giorni di lavoro e scarpe con ricami in oro usate nei giorni festivi.\nVarianti del costume.\nCostume da sposa.\n\u00c8 il pi\u00f9 ricco e presenta:\n\u25aa Una gonna lunga marrone;\n\u25aa Un panno rettangolare rosso che avvolge i fianchi fino alle gambe;\n\u25aa Due grembiuli di panno marrone bordati di gallone dorato, uno messo davanti, l\u2019altro lateralmente;\n\u25aa Una camicia di cotone bianco con maniche pieghettate a mano chiusa al gomito;\n\u25aa Una scolla di raso ricamata a mano e un corpetto rigido, tutto ricamato in oro;\n\u25aa Un copricapo bianco inamidato e rifinito di pizzo, detto tovaglia. Sulle braccia dei manicotti rigidi, sempre ricamati in oro.\nCostume da festa.\nComposto da:\n\u25aa Una gonna lunga fino alle caviglie di lana marrone;\n\u25aa Un grembiule di raso nero;\n\u25aa Un panno rosso amaranto che avvolge i fianchi ma ripiegato all\u2019ins\u00f9 fino alla vita;\n\u25aa Una camicia bianca di cotone con maniche pieghettate;\n\u25aa Un corpetto rigido, ricamato a mano in fili d\u2019oro,\n\u25aa Una scolla, piccolo scialle di raso ricamato al bordo;\n\u25aa Un copricapo rigido inamidato, bianco con pizzo dello stesso colore. \nCostume da campagnola.\nPresenta:\n\u25aa Una gonna di cotone a pieghe di colore verde o azzurro;\n\u25aa Un panno rosso di lana rigirato fino alla vita;\n\u25aa Una camicia bianca senza pieghe;\n\u25aa Un piccolo scialle triangolare a fiori;\n\u25aa Un copricapo di cotone, allacciato dietro la nuca.\nLa realizzazione del costume, completamente cucito a mano, avviene ad opera delle ricamatrici di Minturno. Ancora oggi nelle competizioni folcloriche si utilizza il costume della Pacchiana, unitamente ad altri costumi popolari antichi tramandati dalla tradizione."}
{"id": "8456531", "revid": "287204", "url": "https://it.wikipedia.org/wiki?curid=8456531", "title": "Enzo Lippolis", "text": "Biografia.\nNato a Mottola fece gli studi superiori al Liceo Archita di Taranto.\nLippolis, laureatosi all'Universit\u00e0 degli Studi di Perugia nel 1978, si \u00e8 poi specializzato presso l'Universit\u00e0 degli Studi di Napoli Federico II, ottenendo il dottorato in Archeologia nel 1987.\nLippolis fu direttore del Museo Archeologico Nazionale di Taranto dal 1989 al 1995, direttore del Museo Nazionale Etrusco di Marzabotto dal 1995 al 2000. Dal 1 novembre 2001 era titolare della cattedra di Archeologia classica alla Sapienza - Universit\u00e0 di Roma. Dal 2012 fino alla sua morte \u00e8 stato direttore del Dipartimento di Archeologia classica della Sapienza. Da direttore in quasi 6 anni aveva portato il dipartimento romano dal 101\u00ba al 1\u00ba posto mondiale nella classifica stilata dall'agenzia mondiale di ranking universitari Quacquarelli-Symonds.\nNel contempo ha partecipato e condotto numerosissime campagne di scavo in Magna Grecia e all'estero. Nel 2005 venne insignito dall\u2019Accademia dei Lincei del premio alla carriera.\nLippolis era uno studioso prolifico autore di oltre duecento pubblicazioni e fondatore di riviste specialistiche quali Taras e Thiasos. \nLe sue opere studiano le colonie greche nel sud Italia, compresi i siti di Salpia Vetus e Taranto.\nFra i suoi libri pi\u00f9 importanti va annoverato certamente \"Mysteria - Archeologia e culto del santuario di Demetra a Eleusi\", Bruno Mondadori Editore, nel quale Lippolis interroga sapientemente le fonti e i luoghi cari alla dea Demetra per giungere ad un fine approfondimento sui cosiddetti Misteri Eleusini, i rituali segreti che in tutte le parti del mondo greco ricoprirono un ruolo di massima importanza religiosa.\nLippolis \u00e8 scomparso improvvisamente per un malore improvviso la sera del 3 marzo 2018, dopo aver partecipato al talk show \"Le parole della Settimana\" di Massimo Gramellini in oda su Rai3.\nVita privata.\nResidente a Bologna, era sposato con Isabella, docente dell\u2019Alma Mater, e aveva due figlie."}
{"id": "8456535", "revid": "2164596", "url": "https://it.wikipedia.org/wiki?curid=8456535", "title": "Sinibaldo Ibi", "text": "Biografia.\nProbabilmente risiedeva a Gubbio ed era membro della Gilda di Perugia nel 1527. Nel 1507 dipinse una \"Vergine con Bambino, tra i santi Sebastiano e Tibaldo\" per una delle pale d'altare nel Duomo di Gubbio. Uno dei suoi seguaci e collaboratori fu Orlando Merlini. Nella Pinacoteca Civica di Perugia c'\u00e8 una sua \"Annunciazione\" (1528). "}
{"id": "8456538", "revid": "2032913", "url": "https://it.wikipedia.org/wiki?curid=8456538", "title": "Blackpink 2018 Tour 'In Your Area' Seoul", "text": "Blackpink 2018 Tour 'In Your Area' Seoul \u00e8 il secondo album dal vivo del girl group sudcoreano Blackpink, pubblicato il 30 agosto 2019 dalle etichette YG Entertainment e Interscope Records.\nDescrizione e pubblicazione.\nIl gruppo ha intrapreso il \"Blackpink 2019 World Tour in Your Area\" da novembre 2018 a\nfebbraio 2020 per promuovere i loro album \"Square Up\" (2018), \"Kill This Love\" (2019) e l'album in versione giapponese di quest'ultimo. L'8 agosto viene pubblicata la versione fisica dell'album. L'album \u00e8 stato pubblicato in digitale e sulle piattaforme di streaming il 30 agosto 2019, composto da 14 tracce. L'album contiene le canzoni eseguite dal gruppo durante le prime due tappe del 10 e 11 novembre 2018 a Seul, tenutesi alla Olympic Gymnastics Arena. L'album contiene: 2DVD, un photobook di 184 pagine, un set di 30 postcard, 6 set di sticker, 2 calamite, 8 photocard, un post-it con 70 foglietti di carta e un poster a doppio lato."}
{"id": "8456540", "revid": "767487", "url": "https://it.wikipedia.org/wiki?curid=8456540", "title": "Eden Sharav", "text": "Biografia.\nEden Sharav \u00e8 nato in Israele, da madre scozzese e padre israeliano. All'et\u00e0 di tre anni si \u00e8 trasferito ad Alloa, in Scozia, e ha iniziato a giocare a biliardo quando ne aveva 12. Fino al 2018 ha rappresentato la Scozia, scegliendo in seguito l'Israele.\nCarriera.\nNella stagione 2014-2015, Eden Sharav fa le sue prime apparizioni nel Main Tour, uscendo sempre al primo turno. Nel 2015 riesce a vincere il primo evento della Q School, ottenendo un posto tra i professionisti per le stagioni 2015-2016 e 2016-2017. La prima si rivela una pessima annata, con soli due tornei disputati (lo UK Championship e il Welsh Open), dove tra l'altro non erano previste le qualificazioni. In quella seguente, invece, Sharav porta a casa vari incontri, prendendo inoltre parte a molti degli eventi pi\u00f9 importanti; il suo piazzamento pi\u00f9 alto \u00e8 un terzo turno, conquistato allo Shoot-Out, oltre che un quarto di finale all'Haining Open, torneo che per\u00f2 non viene del tutto riconosciuto dal World Snooker Tour. Nella stagione 2017-2018 riesce a superare il primo turno solo allo Scottish Open, dove batte Mark Davis per 4-3, ma si fa eliminare da Michael Holt, con lo stesso punteggio. Nella prima parte del 2018-2019 Sharav raggiunge il secondo turno al Paul Hunter Classic e all'International Championship (in quest'ultimo torneo, batte il campione del mondo 2015 Stuart Bingham). All'English Open avanza fino al quarto turno, sconfitto solo dal vincitore in carica Ronnie O'Sullivan, per 4-1. Sharav compie un grande cammino anche al Northern Ireland Open, in cui elimina Li Yuan 4-3, Michael White e Joe Swail 4-2, Ali Carter 4-3, Peter Ebdon 5-4, prima di perdere per 6-3 contro il futuro vincitore del titolo Judd Trump, in semifinale. Nella stagione 2019-2020 vince due soli match, i primi due turni dello UK Championship, in cui batte, a sorpresa, la testa di serie numero 8 Shaun Murphy, con il punteggio di 6-4, e Daniel Wells 6-2, venendo poi sconfitto da Liang Wenb\u00f3 per 6-4."}
{"id": "8456541", "revid": "716642", "url": "https://it.wikipedia.org/wiki?curid=8456541", "title": "Ray Wood", "text": "Biografia.\nHa sposato Elizabeth, dal quale ha successivamente divorziato, da cui ebbe la figlia Denise.\nCaratteristiche tecniche.\nWood si distingueva come un portiere con ottimi riflessi e molto coraggioso.\nCarriera.\nClub.\nFormatosi nel , inizia la carriera agonistica nel , club di terza divisione, che lascer\u00e0 nel dicembre 1949 ingaggiato dal per \u00a35.000.\nCon lo United ottiene nella sua prima stagione con i \"Red Devils\", la First Division 1949-1950, il quarto posto finale.\nFece parte di quei \"Red Devils\" conosciuti come \"Busby Babes\" Gioca con il club di Manchester sino al dicembre 1958, con cui vince i campionati 1951-1952, 1955-1956 e 1956-1957, oltre che tre Charity Shield (1952, 1956 e 1957), competizione nel quale gioca sempre da titolare. \nWood si distinse in pi\u00f9 occasioni e sono ricordate la gara di ritorno degli ottavi di finale della Coppa dei Campioni 1956-1957 contro il , in cui una serie di suoi interventi garant\u00ec il passaggio del turno. \nL'altra partita notevole fu la finale della FA Cup 1956-1957, persa per 2-1 contro l', in cui Wood sub\u00ec un grave infortunio a causa di un intervento dell'avversario Peter McParland al sesto minuto di gioco: all'epoca non erano permesse le sostituzioni e quindi ritorn\u00f2 in campo con un braccio fasciato per cercare di recuperare la partita nell'inedito ruolo di ala. \nPerse il posto da titolare dopo l'ingaggio di Harry Gregg nel dicembre 1957. \nIl 6 febbraio 1958 \u00e8 uno dei sopravvissuti del cosiddetto \"disastro aereo di Monaco di Baviera\", nel quale venne coinvolta l'intera rosa dello United. Nell'incidente aereo morirono 8 giocatori e tre membri dello staff: Wood rimase gravemente ferito ma riusc\u00ec a riprendersi ed a tornare a giocare.\nNel dicembre 1958 lascia lo United per giocare nell', club della cadetteria inglese. Con i \"Terriers\" gioc\u00f2 sino al 1965, sempre nella Second Division inglese.\nNel 1965 passa al , club con ottiene il ventitreesimo posto nella Fourth Division 1965-1966.\nWood chiuder\u00e0 la carriera agonistica al , con cui giocher\u00e0 altre due stagioni i Fourth Division, con cui ottiene la promozione in terza serie al termine del campionato 1967-1968.\nNazionale.\nHa giocato tre incontri con la nazionale inglese, vincendo il Torneo Interbritannico 1955.\nAllenatore.\nNel 1968 si trasferisce negli Stati Uniti d'America per allenare i Los Angeles Wolves, societ\u00e0 militante nella neonata NASL. Con i \"Wolves\", del quale era anche parte della rosa dei giocatori, ottenne il terzo posto della \"Pacific Division\", piazzamento insufficiente per ottenere l'accesso alla fase finale della North American Soccer League 1968.\nDal 1970 al 1971 allena la nazionale di calcio di Cipro, che guida nelle qualificazioni al campionato europeo di calcio 1972, fallendole.\nNella stagione 1971-1972 guida l', con cui ottiene il settimo posto in campionato.\nLasci\u00f2 il mondo calcistico greco a causa della diffusione corruzione.\nNel 1975 guida la nazionale di calcio del Kenya.\nHa allenato inoltre in Irlanda, Zambia, Canada, Grecia, Kuwait e Emirati Arabi Uniti."}
{"id": "8456551", "revid": "74801", "url": "https://it.wikipedia.org/wiki?curid=8456551", "title": "Fiamma San\u00f2", "text": "Firma de \"Il Messaggero\" e di \"Grazia\" e anche volto de \"L'AltroFestival\" di RaiPlay, \u00e8 conosciuta nell'ambiente professionale come giornalista trasversale e imprevedibile; solare e vivace, con il suo approccio caldo, garbato, accogliente ed empatico, \u00e8 capace di far emergere gli aspetti pi\u00f9 umani e privati degli artisti intervistati e degli ospiti invitati in studio.\nBiografia.\nFiamma San\u00f2 nasce a Roma il 20 dicembre 1979 da padre ingegnere romano e madre bresciana. Si laurea in lettere moderne all'Universit\u00e0 degli Studi La Sapienza di Roma con una tesi in Storia Contemporanea sul caso Lockheed nella stampa italiana con relatore il professor Vittorio Vidotto. Inizia a lavorare gi\u00e0 alla fine del liceo classico nel 1998, occupandosi di cronaca locale e mondana per il mensile free press \"Parioli Pocket\".\nDa sempre appassionata di musica, moda, costume e nuove tendenze, si trasferisce definitivamente a Milano nel 2003 e nel 2007, subito dopo essere diventata giornalista professionista, entra nella redazione di \"Vogue Italia\".\nNegli anni del giornalismo di moda (2004-2012) collabora anche con altre testate del gruppo Cond\u00e9 Nast (\"L'Uomo Vogue\", \"Vogue Sposa\", \"Vogue.it\", \"Vanity Fair\") e con il settimanale di Mondadori \"Donna Moderna\". Per \"Elle\" e \"L'Espresso\" si occupa di temi sociali legati all'universo femminile. Con il blog \"Ricomincio dal Cavolo\" (chiuso nel 2016) sul sito \"La Cucina del Corriere della Sera\", ottiene una certa esposizione mediatica sul web.\nDal 2011 intraprende la carriera freelance, occupandosi d'ora in poi principalmente di spettacoli e interviste, ma continuando a lavorare anche su inchieste di costume e attualit\u00e0.\nIn particolare per il settimanale \"Grazia\" da quando nel 2013 viene chiamata a collaborare dalla direttrice Silvia Grilli.\nDal 2017 scrive per la sezione \"Macro, Cultura e Spettacoli\" del quotidiano romano \"Il Messaggero\" (caporedattore Andrea Scarpa) e segue gli spettacoli - televisione e musica - da Milano.\nDurante un'intervista a Fiamma San\u00f2 per \"Il Messaggero\" Eros Ramazzotti rivela di avere dedicato la sua canzone \"Pi\u00f9 bella cosa\" non a Michelle Hunziker, ma all'organo sessuale femminile.\nParallelamente all'attivit\u00e0 giornalistica sulla carta stampata, porta avanti anche la carriera televisiva, con diverse collaborazioni come giornalista, consulente e autrice.\nNel 2020 passa in video al fianco di Nicola Savino a L'AltroFestival di RaiPlay durante il 70\u00ba Festival di Sanremo, in qualit\u00e0 di giornalista e inviata.\nCuriosit\u00e0.\n\u00c8 l'editor del libro autobiografico \"Lo Sbiancamento dell'Anima\" (Mondadori, 2019) di Rocco Tanica (Sergio Conforti, Elio e Le Storie Tese).\n\u00c8 la voce femminile dell'expansion pack italiano Passengers-FX 2020 del videogioco simulatore di volo Microsoft Flight Simulator, insieme a Rocco Tanica, voce maschile.\nAppare nel videoclip musicale del brano \"Buongiorno Buona Fortuna\" della band Perturbazione feat. Dente, ed \u00e8 stata la stylist del videoclip del brano \"La Vita Com'\u00e8\" di Max Gazz\u00e8, entrambi diretti dal regista Jacopo Rondinelli.\n\u00c8 membro della giuria di Musicultura 2020.\nHa curato Samsung District Live, ciclo di concerti durante la prima edizione di Milano Music Week.\nDa bambina ha lavorato come doppiatrice.\nVita privata.\n\u00c8 sentimentalmente legata al regista e direttore creativo di videogiochi Massimo Guarini."}
{"id": "8456553", "revid": "76963", "url": "https://it.wikipedia.org/wiki?curid=8456553", "title": "Orlando Merlini", "text": "Biografia.\nFu un seguace dello stile di Sinibaldo Ibi. Anche suo figlio, Ventura Merlino, \u00e8 stato un pittore di Gubbio. "}
{"id": "8456554", "revid": "110157", "url": "https://it.wikipedia.org/wiki?curid=8456554", "title": "Gwasg Carreg Gwalch", "text": "Gwasg Carreg Gwalch \u00e8 una casa editrice britannica con sede a Llanrwst, nel Galles, Regno Unito. \u00c8 specializzata in opere editoriali in lingua gallese, ma pubblica anche libri in lingua inglese di interesse gallese.\nLa societ\u00e0 \u00e8 stata fondata da Myrddin ap Dafydd nel 1980 e aveva sede a Capel Garmon. Prende il nome da Carreg-y-gwalch (\"falco di roccia\"), un punto di riferimento locale che rappresenta anche il suo logo.\nGwasg Carreg Gwalch ha pubblicato opere di scrittori come Mererid Hopwood, Meic Stephens, Mike Jenkins e T. Llew Jones."}
{"id": "8456559", "revid": "1573940", "url": "https://it.wikipedia.org/wiki?curid=8456559", "title": "Heteroxenia", "text": "Heteroxenia \u00e8 un genere di ottocoralli della famiglia Xeniidae.\nBiologia.\nI polipi di alcune specie di questo genere esibiscono una attivit\u00e0 pulsatoria dei loro tentacoli, comportamento non comune tra i coralli; si \u00e8 visto che tale pulsazione rende pi\u00f9 efficiente la fotosintesi da parte delle zooxantelle endosimbionti.\nTassonomia.\nComprende le seguenti specie:"}
{"id": "8456565", "revid": "1913206", "url": "https://it.wikipedia.org/wiki?curid=8456565", "title": "Benedetto Nucci", "text": "Biografia.\nFu allievo di Pietro Paolo Baldinacci a Gubbio, nello Stato Pontificio, oggi in Umbria. In seguito a met\u00e0 degli anni trenta, continu\u00f2 l'apprendistato a Fano presso la bottega di Giuliano Presciutti. Spos\u00f2 la figlia del suo primo maestro, Orsolina, nel 1549. Non fu allievo di Raffaellino del Colle, come riportato, ma venne fortemente influenzato da Raffaello.\nTra i suoi allievi vi furono suo figlio (o suo fratello) Virgilio (allievo a Roma di Daniele da Volterra, e morto a Gubbio nel 1621), Mario Marioni, Giovanni Maria Baldassini (attivo 1540-1601), Bernardino Brozzi (1555-1617) e uno dei pi\u00f9 importanti pittori di Gubbio, Felice Damiani.\nDipinse diverse opere, principalmente per istituzioni religiose nel nord dell'Umbria. Tra queste, una \"Madonna con Bambino e Santi\" (1570) per il Duomo di Gubbio, e un trittico raffigurante la \"Madonna con Bambino Sant'Anna, San Pietro e San Giovanni Battista\" ( \"Trittico di Baccaresca\", 1565 ca., Gubbio, Museo Diocesano). Quest'ultima opera fu commissionata da Gabriele, Filippo e Antonio Gabrielli per la chiesa del loro castello di Baccaresca, vicino a Gubbio."}
{"id": "8456567", "revid": "1318658", "url": "https://it.wikipedia.org/wiki?curid=8456567", "title": "Marchio E e marchio e", "text": "Il marchio E ed il marchio e sono due marchi europei di omologazione relativi ai veicoli o a componenti di veicoli (ivi compresi i ricambi) o ad accessori o attrezzature relativi a veicoli.\nDescrizione.\nIl marchio E ed il marchio e sono apposti dal costruttore o produttore una volta che l\u2019ente omologatore (o un ente pubblico preposto per legge oppure un organismo di certificazione accreditato e notificato - questo dipende dalla nazione e dal veicolo/prodotto) abbia concesso l\u2019omologazione al termine della relativa procedura. Unitamente al marchio sono identificate altre informazioni codificate che designano: nazione nella quale \u00e8 stato omologato il prodotto, riferimenti alla norma, numero di omologazione, altro.\nIl marchio E si riferisce alla normazione ECE (a volte anche con sigla UN-ECE) ovvero al Comitato per l'Europa delle Nazioni Unite (ECE-ONU), quindi a paesi sia UE che europei ma extra UE oltre ad altre nazioni non europee che in sede ONU hanno aderito al comitato. Invece, il simbolo e \u00e8 relativo a normazione UE (quindi direttive o regolamenti). Come accade spesso, le prescrizioni cogenti possono fare riferimento a norme tecniche specifiche (ISO/IEC, CEN/CENELEC, nazionali) in quanto questi documenti contengono i requisiti funzionali e prestazionali o di sicurezza che devono essere implementati e le relative procedure di prova.\nQuesti marchi consentono il mutuo riconoscimento, ovvero il prodotto \u00e8 approvato anche nei paesi (aderenti ECE o UE) diversi da quello che ha concesso l\u2019omologazione.\nIn alcuni casi assieme al marchio E e al marchio e si pu\u00f2 trovare anche il riferimento UN, che significa che si tratta di una prescrizione di un comitato che fa parte dell'ONU (sigla UN in inglese), non attinente con il marchio E e il marchio e.\nSimbolo.\nIl marchio E \u00e8 simboleggiato dalla lettera maiuscola E, seguita da un numero (di dimensioni minori rispetto alla \"E\"), inseriti in un cerchio.\nIl marchio e \u00e8 simboleggiato dalla lettera minuscola e, seguita da un numero, inseriti in un rettangolo.\nTali marchi non vanno confusi con il marchio marchio CE che, pur riguardando l\u2019UE, copre una vasta gamma di prodotti e concerne la sicurezza di tali prodotti, mentre i marchi E ed e sono specifici solo per i veicoli e non riguardano solo la sicurezza del prodotto.\nInoltre, a differenza della marcatura CE, i marchi E non sono mai in regime di auto-attestazione da parte del costruttore/produttore, ma richiedono sempre la partecipazione di un ente terzo, autorizzato, approvatore (che, a parte gli aspetti burocratico-amministrativi, si concretizza in un laboratorio prove o taratura).\nStandard.\nLe norme tecniche, richiamate o meno da direttive o regolamenti UE, sono numerosissime dato che sono molte le applicazioni (ad esempio: i tantissimi particolari montati su un\u2019automobile o su un motociclo, le diverse tipologie di veicoli, la gamma di accessori sempre pi\u00f9 vasta, le molte attrezzature usate nel mondo dei veicoli, ecc.).\nCollegamenti esterni.\nPortale standard (UN)ECE"}
{"id": "8456569", "revid": "298229", "url": "https://it.wikipedia.org/wiki?curid=8456569", "title": "Filippo Gaja", "text": " \nBiografia.\nFilippo Gaja nasce a Parma nel 1926. Nel novembre 1943 pass\u00f2 avventurosamente le linee e nel dicembre raggiunse la Sicilia. Si arruol\u00f2 quindi nel Corpo Italiano di Liberazione e combatt\u00e9 contro i tedeschi nelle file del reggimento paracadutisti Nembo del gruppo di combattimento Folgore. \u00c8 stato presente a quasi tutti i grandi avvenimenti internazionali del dopoguerra, quali le guerre di Corea e d'Indocina, la rivoluzione algerina e l'invasione di Cuba."}
{"id": "8456572", "revid": "709565", "url": "https://it.wikipedia.org/wiki?curid=8456572", "title": "Stargirl (personaggio)", "text": ""}
{"id": "8456582", "revid": "124680501", "url": "https://it.wikipedia.org/wiki?curid=8456582", "title": "Neofito I di Costantinopoli", "text": "Neofito era un monaco nel Monastero della Theot\u00f3kos Benefattrice prima di essere elevato al trono patriarcale dopo la morte in carica del suo predecessore. Il suo breve regno come Patriarca di Costantinopoli - di circa un anno - fu privo di eventi significativi, e si ritir\u00f2 per diventare un asceta. Il suo breve regno fu durante il dominio dell'imperatore bizantino Manuele I Comneno.\nSecondo una fonte l'anacoreta fu eletto nel dicembre 1153 e si dimise nel maggio 1154 in seguito a polemiche e pressioni per il suo abbandono del servizio a favore dell'abito secolare, tanto che il suo nome \u00e8 rigettato in alcuni elenchi di patriarchi."}
{"id": "8456600", "revid": "125669512", "url": "https://it.wikipedia.org/wiki?curid=8456600", "title": "LDV Maxus", "text": "Il LDV Maxus \u00e8 un veicolo commerciale leggero prodotto dalla casa automobilistica inglese LDV Group dal 2004 al 2009. Dal 2011 ritorna in produzione dopo che la cinese SAIC acquis\u00ec l\u2019assetto produttivo dalla LDV e ne cre\u00f3 la propria sussidiaria commerciale denominata SAIC Maxus.\nLa nuova versione venne ribattezzata Maxus V80 ed \u00e8 tutt\u2019oggi in produzione.\nStoria.\nIl modello \u00e8 stato sviluppato congiuntamente da LDV e Daewoo Motors; la joint venture venne siglata nel fine del 1998 e lo sviluppo inizi\u00f2 l\u2019anno successivo. Il programma di sviluppo quinquennale prevedeva investimenti pari 500 milioni di sterline. Lo scopo era di creare un commerciale di classe media da produrre in Polonia e rilanciare la LDV che basava la sua produzione su vecchi commerciali di origine Leyland e Austin degli anni settanta; inoltre era previsto l\u2019assemblaggio delle scocche anche in Inghilterra nello stabilimento LDV di Birmingham delle versioni con guida a destra. Per le motorizzazioni venne stretto un accordo con la VM Motori per la fornitura del propulsore 2,5 litri R425 diesel common rail quattro cilindri.\nIl Maxus venne lanciato alla fine del 2004 ed entr\u00f2 in produzione nello stesso anno prodotto nello stabilimento di Lublino in Polonia della Daewoo Poland. Era disponibile in due versioni a passo corto e lungo e tre motorizzazioni 2.5 turbodiesel VM da 95, 120 e 140 cavalli. La trazione era anteriore.\nSin dal suo lancio, il Maxus ha ricevuto buoni consensi soprattutto nel Regno Unito e in Polonia. Il furgone \u00e8 stato utilizzato da numerose societ\u00e0 come National Grid, Royal Mail e vari servizi della polizia britannica.\nIn seguito all'acquisizione di Daewoo da parte di General Motors, LDV si \u00e8 assicurata i diritti esclusivi sul veicolo, acquistato tutti i macchinari e i componenti della produzione e spostando lo stabilimento produttivo da Lublino, in Polonia, verso il sito LDV di Washwood Heath, Birmingham. \nNel luglio 2006 LDV \u00e8 stata acquisita dal costruttore automobilistico russo GAZ che aveva in programma di avviare la produzione del Maxus in una delle sue fabbriche russe entro il 2010, ma la LDV \u00e8 entrata in amministrazione nel giugno 2009, a causa della mancanza di fondi dal proprietario russo GAZ. Circa 800 lavoratori furono licenziati durante questo periodo. Si sperava che la societ\u00e0 malese Weststar LDV, che distribuiva il Maxus su licenza in Asia, Europa e Medio Oriente, avrebbe acquisito LDV, ma l'accordo \u00e8 saltato durante la settimana prima che LDV entrasse in amministrazione.\nNel 2008, LDV ha prodotto 10.000 furgoni, generando un fatturato di circa \u00a3 150 milioni, ma ha perso \u00a3 54 milioni nel 2008 e nel primo trimestre del 2009, prima del fallimento dell'azienda. \nNell'agosto 2010, la cinese SAIC cinese ha acquistato la maggior parte degli asset LDV e ha annunciato di lanciare la versione cinese del furgone nel 2011. Nel giugno 2011 il modello LDV Maxus \u00e8 stato rilanciato da SAIC come Maxus V80 in cui Maxus non identificava pi\u00f9 il nome del modello ma era diventata una sussidiaria della SAIC con sede a Wuxi (Cina) destinata a produrre veicoli commerciali e pick-up. \nSempre nel 2011 il rinnovato V80 torna ad essere venduto nel Regno Unito e in Australia importato a Cina ribattezzato LDV V80: la SAIC oltre al progetto si era assicurata anche i diritti sul marchio LDV. La nuova versione \u00e8 stata aggiornata in alcuni particolari estetici (nuova calandra e nuovo logo anteriore) e nel propulsore, il 2.5 litri VM omologato Euro 4 o Euro 5 a seconda dei mercati e dotato del filtro antiparticolato."}
{"id": "8456601", "revid": "767487", "url": "https://it.wikipedia.org/wiki?curid=8456601", "title": "Girolamo Nardini", "text": "Biografia.\nDipinse il \"Polittico di San Giacomo con Sant'Agostino Vescovo\" (circa 1500) per la chiesa di San Giacomo a Pergola e anche a Gubbio nel 1510. Dipinse una \"Vergine con Bambino e Santi Emilio e Rocco\" per la chiesa parrocchiale di Melano. Lavor\u00f2 in modo indipendente o con i suoi fratelli, Dionisio e Giacomo."}
{"id": "8456603", "revid": "1354930", "url": "https://it.wikipedia.org/wiki?curid=8456603", "title": "Roma-Napoli-Roma 1928", "text": "La Roma-Napoli-Roma 1928, ventitreesima edizione della corsa, si svolse il 20 settembre 1928 su un percorso di 280\u00a0km. La vittoria fu appannaggio dell'italiano Antonio Negrini, che complet\u00f2 il percorso in 10h30'00\", precedendo i connazionali Luigi Giacobbe e Pietro Fossati."}
{"id": "8456611", "revid": "599013", "url": "https://it.wikipedia.org/wiki?curid=8456611", "title": "Ettore Pastorelli", "text": "Carriera.\nNato nel 1966 a Concesio, in provincia di Brescia, nell'ultimo anno da dilettante, il 1987, ha vinto il G.P. Artigiani Sediai e Mobilieri e il Piccolo Giro dell'Emilia con la G.S. Carrera Jeans - Inoxpran.\nNel 1988, a 22 anni, \u00e8 passato professionista con la Carrera Jeans, con la quale ha partecipato alla Vuelta a Espa\u00f1a, vincendo il cronoprologo di Santa Cruz de Tenerife e indossando di conseguenza la maglia oro, seppur per un solo giorno, ma non portando a termine la corsa. Anche nella stagione successiva si \u00e8 ritirato alla Vuelta, mentre ha concluso al 116\u00ba posto la Milano-Sanremo.\nNel 1990 \u00e8 passato alla Jolly Componibili, con la quale \u00e8 arrivato 80\u00ba alla Milano-Sanremo, ma non \u00e8 riuscito a terminare, per la terza volta in tre partecipazioni, la Vuelta a Espa\u00f1a.\nNegli ultimi due anni di carriera ha corso per la Gis Gelati, poi diventata Mercatone Uno, vincendo due tappe (1\u00aa e 3\u00aa) all'Allied Banks Tour in Sudafrica nel 1991 e la 6\u00aa tappa della Vuelta Ciclista Argentina nel 1992.\nHa chiuso la carriera nel 1992, a 26 anni."}
{"id": "8456612", "revid": "599013", "url": "https://it.wikipedia.org/wiki?curid=8456612", "title": "Luisa Schirmer", "text": "Carriera.\nClub.\nLa carriera di Luisa Schirmer inizia nei tornei scolastici dello stato di New York, giocando per la . Dopo il diploma entra a far parte della formazione universitaria della , partecipando alla NCAA Division I dal 2014 al 2017.\nNel gennaio 2018 firma il suo primo contratto professionistico in Belgio, partecipando alla seconda parte della Liga A 2017-18 con l', conquistando lo scudetto e la Coppa del Belgio. Nella stagione 2018-19 viene ingaggiata dall' nella A' kat\u012bgoria cipriota, mentre nel campionato seguente emigra nella Lega Nazionale A svizzera, difendendo i colori dello , che la conferma anche per il campionato 2020-21.\nNazionale.\nNel 2012 fa parte della nazionale statunitense Under-18 che conquista la medaglia d'oro al campionato nordamericano."}
{"id": "8456616", "revid": "1402222", "url": "https://it.wikipedia.org/wiki?curid=8456616", "title": "Ministri dell'ambiente della Romania", "text": "Questo elenco comprende i ministri dell'ambiente della Romania a partire dal 1989.\nLista dei ministri dell'ambiente.\nTra il 19 giugno 2003 e l'11 marzo 2004 le attribuzioni relative alla gestione dell'ambiente sono state detenute dal Ministero dell'agricoltura, delle foreste, delle acque e dell'ambiente. Per la lista dei ministri in tale periodo vedi Ministri dell'agricoltura della Romania.\nMinistri delle acque e delle foreste.\nTra il 2017 e il 2019 il Ministero delle acque e delle foreste \u00e8 esistito come organo separato dal Ministero dell'ambiente."}
{"id": "8456617", "revid": "71433", "url": "https://it.wikipedia.org/wiki?curid=8456617", "title": "Daddy Cool (film)", "text": ""}
{"id": "8456618", "revid": "71433", "url": "https://it.wikipedia.org/wiki?curid=8456618", "title": "Daddy Cool (film 2009)", "text": ""}
{"id": "8456619", "revid": "767487", "url": "https://it.wikipedia.org/wiki?curid=8456619", "title": "Pietro di Niccol\u00f2 da Orvieto", "text": " \nBiografia.\nNon si sa molto della sua vita se non attraverso le sue opere. Nacque lavor\u00f2 e visse per tutta la sua vita nel centro Italia, e il suo stile lo colloca nella Scuola umbra. Dipinse principalmente opere a tema religioso per commissioni della chiesa locale. Mor\u00ec nel 1484. Una delle sue opere fa parte della collezione del Museo Fitzwilliam di Cambridge."}
{"id": "8456620", "revid": "71433", "url": "https://it.wikipedia.org/wiki?curid=8456620", "title": "Entangled (film)", "text": ""}
{"id": "8456622", "revid": "1354930", "url": "https://it.wikipedia.org/wiki?curid=8456622", "title": "Corsa del XX settembre 1927", "text": "La Corsa del XX settembre 1927, gi\u00e0 Roma-Napoli-Roma, ventiduesima edizione della corsa, si svolse il 20 settembre 1927 su un percorso di 565\u00a0km. La vittoria fu appannaggio dell'italiano Giuseppe Pancera, che complet\u00f2 il percorso in 21h15'30\", precedendo i connazionali Michele Gordini e Secondo Martinetto."}
{"id": "8456629", "revid": "76963", "url": "https://it.wikipedia.org/wiki?curid=8456629", "title": "Alessandro Pampurino", "text": "Biografia.\nNacque, visse ed oper\u00f2 a Cremona per tutta la vita. Si sa molto poco di lui se non attraverso le sue opere e alcuni documenti. Era principalmente un pittore di affreschi. Dipinse il soffitto in grisaille su una volta in Casa Maffi, a Cremona. Nell'affresco sono rappresentate le Muse con Apollo. Nelle lunette, disposte a coppie, sono rappresentati i profili delle teste degli imperatori romani e delle rispettive mogli. Nel centro dell'oculo, un vecchio, una donna e un ragazzo guardano verso il basso. Questo affresco \u00e8 un esempio di schemi decorativi domestici rinascimentali basati sulla mitologia greca e romana, tipica dell'epoca.\nAssieme a Bernardino Ricca realizz\u00f2 dei dipinti nel Duomo di Cremona."}
{"id": "8456632", "revid": "628767", "url": "https://it.wikipedia.org/wiki?curid=8456632", "title": "Morta", "text": "Una figura misteriosa.\nIl suo nome pagano \u00e8 sconosciuto. L'unico indizio sulla sua origine o luogo di nascita \u00e8 una breve menzione nei commenti a seguito del trattato firmato nel 1219 tra i duchi lituani e il Principato di Galizia-Volinia. Nei documenti disponibili si dice che Mindaugas uccise molti membri della famiglia Bulai\u010diai, incluso Vismantas, la cui moglie fu presa in sposa dal futuro re di Lituania. Il codice Ipaziano racconta che Vismantas fu ucciso nel 1251-1253 durante un attacco contro il castello di Vykintas (si presume la costruzione si trovasse a Tverai). Si presume che Morta e la donna promessa in sposa a Vismantas fossero la stessa persona. Lo storico lituano Edvardas Gudavi\u010dius ha analizzato i toponimi e ha stabilito che la famiglia Bulai\u010diai molto probabilmente proveniva dalla regione di \u0160iauliai: sulla base di questa estrapolazione, \u0160iauliai si fregia di essere la citt\u00e0 natale di Morta.\nBiografia.\nLa vita di Morta \u00e8 brevemente descritta nelle cronache rimate della Livonia. In esse, l'immagine della donna che ne esce fuori \u00e8 di una persona capace, che ha consigliato suo marito negli affari politici e dava persino luogo a dialoghi accesi con Mindaugas. Sempre secondo le Cronache, fu favorevole alla conversione lituana al cristianesimo, si oppose a Treniota e difese i cristiani quando Mindaugas riabbracci\u00f2 il paganesimo. Tenendo conto del suo sostegno ai cristiani e del fatto che il suo nome pagano sia sconosciuto, lo storico lituano Rimvydas Petrauskas ritiene che Morta fu forse battezzata prima di Mindaugas (il cui battesimo avvenne intorno al 1252 per opera del vescovo di Che\u0142mno e alla presenza del Gran maestro dell'Ordine di Livonia Andreas von Felben). Anche la data esatta del matrimonio non \u00e8 nota.\nFamiglia.\nLe fonti scritte contengono poche informazioni sulla famiglia di Morta e non \u00e8 del tutto chiaro quanti figli abbia avuto. Due figli, Replys e Gerstukas, sono citati una sola volta in tutto in un atto datato 7 agosto 1261. L'atto, con il quale Mindaugas avrebbe concesso la Selonia intera all'Ordine Livoniano, potrebbe essere un falso storico realizzato dall'Ordine per legittimarne l'acquisizione. Il Codice Ipaziano afferma che due figli, R\u016bklys e Rupeikis, furono assassinati insieme a Mindaugas nel 1263. Questa \u00e8 l'unica informazione ritenuta affidabile dagli storici: i dubbi nascono sul fatto che questi fossero gli stessi due figli del documento del 1261, i cui nomi erano stati dunque distorti dagli scrittori medievali, o se Mindaugas e Morta avessero avuto effettivamente di quattro figli. Ad avvalorare la prima ipotesi vi \u00e8 il fatto che quando Treniota usurp\u00f2 il Granducato, non vi fu nessun'altra rivendicazione se non quella di Vai\u0161elga e di Tautvila: ci\u00f2 potrebbe significare che, qualora i figli fossero stati effettivamente quattro, i due nominati nel 1261 perirono in giovane et\u00e0.\nLascito.\nIl mistero creatosi attorno alla figura di Morta, dipinta come donna forte in un periodo storico assolutamente particolare per la Lituania, \u00e8 stato d'ispirazione per numerosi artisti contemporanei."}
{"id": "8456634", "revid": "133557", "url": "https://it.wikipedia.org/wiki?curid=8456634", "title": "Sam Marx", "text": ""}
{"id": "8456638", "revid": "913245", "url": "https://it.wikipedia.org/wiki?curid=8456638", "title": "Sunayna Wahi", "text": "Biografia.\nWahi ha debuttato nelle competizioni internazionali nel 2009, gareggiando in batteria ai Mondiali di Berlino nei 200 metri piani. Dal 2013 ha gareggiato nei campionati NCAA con l'Adam State University in Colorado, mentre tra le varie competizioni internazionali ha preso parte ai Giochi olimpici di ."}
{"id": "8456639", "revid": "287204", "url": "https://it.wikipedia.org/wiki?curid=8456639", "title": "Simone Papa il Vecchio", "text": " \nBiografia.\nSi dice che fosse il maestro di Antonio Solario. Di tutti i pittori napoletani, si dice che sia stato il pi\u00f9 vicino allo stile di Jan van Eyck. Dipinse l\u2019\"Arcangelo Michele e Santi\" oggi al Museo nazionale di Capodimonte a Napoli. Altre opere attribuite a Simone comprendono un\u2019\"Annunciazione\" per la chiesa di San Nicola alla Dogana (non pi\u00f9 esistente), una \"Vergine con Salvatore e santi\" per la chiesa di San Lorenzo, e un \"San Michele che sconfigge gli angeli ribelli\" per la chiesa di Basilica di Santa Francesca Romana. "}
{"id": "8456645", "revid": "1613689", "url": "https://it.wikipedia.org/wiki?curid=8456645", "title": "Poliedro magico", "text": ""}
{"id": "8456646", "revid": "599013", "url": "https://it.wikipedia.org/wiki?curid=8456646", "title": "Felice Salina", "text": "Carriera.\nNato nel 1946 a Pioltello, in provincia di Milano, ha iniziato a praticare il ciclismo agonisticamente a 16 anni.\nDa dilettante ha vinto il G.P. Colli Rovescalesi nel 1967 con la S.C. Excelsior Milano e il Giro delle Tre Provincie nel 1968 con il G.S. Cavallino Rosso.\nNel 1969, a 23 anni, \u00e8 passato professionista con la Max Meyer, con la quale ha partecipato al Giro d'Italia, arrivando 67\u00ba, alla Milano-Sanremo, terminata al 99\u00ba posto, e alla Vuelta a Espa\u00f1a, dove ha vinto la seconda tappa (135 km nell'Estremadura, tra Badajoz e C\u00e1ceres), ma non \u00e8 riuscito a terminare la corsa, andando fuori tempo massimo alla dodicesima tappa.\nNel 1970 \u00e8 passato alla Sagit, con la quale ha preso parte di nuovo al Giro d'Italia, non portandolo a termine.\nHa chiuso la carriera nel 1970, a 24 anni."}
{"id": "8456662", "revid": "363629", "url": "https://it.wikipedia.org/wiki?curid=8456662", "title": "Vasilisa prekrasnaja", "text": ""}
{"id": "8456669", "revid": "121543065", "url": "https://it.wikipedia.org/wiki?curid=8456669", "title": "Stefano Visini", "text": "Biografia.\nNel 1978 si \u00e8 piazzato in quarantunesima posizione nella gara juniores dei Mondiali di corsa campestre.\nNel 1985 ha partecipato alla prima edizione dei campionati mondiali di corsa in montagna, piazzandosi in quinta posizione nella distanza corta e vincendo una medaglia d'oro a squadre."}
{"id": "8456670", "revid": "484362", "url": "https://it.wikipedia.org/wiki?curid=8456670", "title": "III Giochi del Mediterraneo sulla spiaggia", "text": "La terza edizione dei Giochi del Mediterraneo sulla spiaggia si svolger\u00e0 a Pesaro dal 16 al 23 settembre 2023. Secondo il dossier di candidatura, verranno disputate 11 discipline, come per le precedenti edizioni, tutte legate alla spiaggia e all'acqua.\nCandidatura.\nLa sede della terza edizione dei Giochi del Mediterraneo sulla spiaggia \u00e8 stata ufficializzata dal Comitato Internazionale dei Giochi del Mediterraneo al termine della consultazione elettronica, iniziata il 27 gennaio e chiusa il 9 febbraio 2020. La decisione \u00e8 stata unanime.\nI Giochi.\nLe discipline in cui le nazioni partecipanti sono chiamate a sfidarsi sono 11 e sono tutte legate alla spiaggia o all'acqua:"}
{"id": "8456673", "revid": "110157", "url": "https://it.wikipedia.org/wiki?curid=8456673", "title": "Druga crnogorska fudbalska liga 2011-2012", "text": "La Druga crnogorska fudbalska liga 2011-2012 (\"seconda lega calcistica montenegrina 2011-2012\"), conosciuta semplicemente anche come 2.CFL 2011-2012, \u00e8 stata la 6\u00aa edizione di questa competizione, la seconda divisione del campionato montenegrino di calcio.\nStagione.\nAvvenimenti.\nAl campionato sono iscritte 12 squadre. Nella edizione precedente sono state promosse e , retrocesse e .\nSono state sostituite da , (retrocesse dalla 1.CFL 2010-2011), e (promosse dalla 3.CFL 2010-2011 dopo gli spareggi fra le vincitrici dei gironi, il Blue Star \u00e8 la squadra esclusa).\nFormula.\nIn stagione le squadre partecipanti sono 12: 2 che sono retrocesse dalla 1.CFL, 8 che hanno mantenuto la categoria e 2 promosse dalla 3.CFL.\nLe 12 squadre disputano un girone andata-ritorno; al termine delle 22 giornate ne disputano ancora 11 secondo uno schema prefissato (totale 33 giornate), al termine di queste:\nClassifica.\n Il ha conquistato anche la coppa nazionale e si \u00e8 qualificato per la UEFA Europa League 2012-2013.\nLegenda:\nRegolamento:\nSpareggi.\nPenultima e terzultima della prima divisione sfidano seconda e terza della seconda divisione per due posti in Prva crnogorska fudbalska liga 2012-2013. ' e ' hanno conquistato la promozione."}
{"id": "8456674", "revid": "715366", "url": "https://it.wikipedia.org/wiki?curid=8456674", "title": "Veglie alla fattoria presso Dikan'ka (disambigua)", "text": ""}
{"id": "8456680", "revid": "1310927", "url": "https://it.wikipedia.org/wiki?curid=8456680", "title": "Andrej Vasil'ev (calciatore)", "text": "Carriera.\nHa giocato nella massima serie dei campionati russo e bielorusso.\nStatistiche.\nPresenze e reti nei club.\n\"Statistiche aggiornate al 26 ottobre 2021.\""}
{"id": "8456682", "revid": "474175", "url": "https://it.wikipedia.org/wiki?curid=8456682", "title": "Biblioteca Nazionale dell'Uruguay", "text": "La biblioteca nazionale dell'Uruguay (\"Biblioteca Nacional de Uruguay\" in spagnolo) \u00e8 la biblioteca pi\u00f9 importante e antica dell'Uruguay. Fondata nel 1816, si trova sulla centrale avenida 18 de Julio a Montevideo, in un edificio neoclassico progettato dall'architetto Luis Crespi inaugurato nel 1965. E'sotto la giurisdizione del Ministero dell'Educazione e della Cultura dell'Uruguay.\nStoria.\nLa biblioteca nazionale dell'Uruguay, sorta inizialmente come \"biblioteca pubblica\", fu aperta dal governo cittadino il 26 maggio 1816 su richiesta di D\u00e1maso Antonio Larra\u00f1aga e con l'appoggio di Jos\u00e9 Gervasio Artigas. La collezione iniziale era composta da circa 5.000 volumi donati in gran parte da Larra\u00f1aga, Jos\u00e9 Manuel P\u00e9rez Castellano, Jos\u00e9 Raimundo Guerra e parte della biblioteca del convento di San Francisco. La prima sede era situata nel forte di Montevideo, nella odierna Piazza Zabala. A seguito dell'invasione luso-brasiliana la collezione venne in parte dispersa e ridotta ad un totale di circa 2.000 volumi.\nNel 1926 venne acquistato il terreno dove si trova la sede attuale, i cui lavori iniziarono il 26 maggio 1938. Nello stesso anno la biblioteca prese il nome di Biblioteca Nazionale, trasferendosi nel nuovo edificio nel 1955, anche se la cerimonia di inaugurazione si tenne solo nel 1964."}
{"id": "8456689", "revid": "6923", "url": "https://it.wikipedia.org/wiki?curid=8456689", "title": "XII Congresso nazionale del Partito Comunista Cinese", "text": "L'XII Congresso del Partito Comunista Cinese si tenne fra il 1\u00ba e l'11 settembre 1982. Vi \u00e8 stato tracciato il percorso della modernizzazione attraverso il socialismo.\nCoincise con il periodo in cui Deng Xiaoping fu presidente della Commissione consultiva centrale."}
{"id": "8456692", "revid": "122818201", "url": "https://it.wikipedia.org/wiki?curid=8456692", "title": "I Finally Understand", "text": "I Finally Understand \u00e8 un singolo della cantautrice britannica Charli XCX, pubblicato il 7 maggio 2020 come terzo estratto dal quarto album in studio \"How I'm Feeling Now\".\nDescrizione.\nIl testo di \"I Finally Understand\" tratta la depressione vissuta personalmente dalla cantante. "}
{"id": "8456693", "revid": "1675182", "url": "https://it.wikipedia.org/wiki?curid=8456693", "title": "Blackpink 2018 Tour &quot;In Your Area&quot; Seoul", "text": ""}
{"id": "8456696", "revid": "1310927", "url": "https://it.wikipedia.org/wiki?curid=8456696", "title": "Volodymyr Koval'", "text": "Carriera.\nHa giocato nella massima serie dei campionati ucraino, polacco e bielorusso."}
