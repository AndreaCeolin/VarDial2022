{"id": "8393220", "revid": "1149807", "url": "https://it.wikipedia.org/wiki?curid=8393220", "title": "World's End Harem", "text": " \u00e8 un manga \"sh\u014dnen\" scritto da LINK e disegnato da Kotaro Sh\u014dno. Viene pubblicato sulla rivista digitale \"Sh\u014dnen Jump+\" dall'8 maggio 2016.\nIn Italia la prima parte della storia \u00e8 stata pubblicata da Edizioni BD sotto l'etichetta J-Pop dal 10 luglio 2019 al 5 maggio 2021.\nUn adattamento anime della serie originale \u00e8 stato annunciato per gennaio 2022.\nTrama.\nLa storia \u00e8 ambientata a Tokyo nel 2040. Qui Reito Mizuhara, un ragazzo che frequenta l'universit\u00e0 statale di medicina avanzata decide finalmente di dichiararsi con la sua collega ed amica d'infanzia Elisa Tachibana dopo dieci anni, rivelando di essere affetto da sclerosi multipla, una malattia neurodegenerativa che non ha trovato ancora una cura definitiva. Cos\u00ec decide di farsi ibernare per cinque anni per fare in modo che lo sviluppo delle intelligenze artificiali riesca a trovare una cura, ma prima che ci\u00f2 avvenga Elisa gli promette di aspettarlo ed i due ragazzi decidono di scambiarsi una promessa d'amore. Il fratello e la sorella di Reito si recano anche loro sul posto dell'ibernazione e salutano il loro parente assieme alla fidanzata, dopodich\u00e9 il giovane cade in un sonno profondo. Passano cinque anni e Reito si risveglia con successo nel 2045, ma ad attenderlo non ci sar\u00e0 la sua amata, ma un'altra ragazza chiamata Mira Suou, che per\u00f2 esteticamente le assomiglia molto.\nReito \u00e8 ufficialmente guarito ma nell'ospedale in cui \u00e8 stato operato comincia a notare che sono presenti esclusivamente donne, cos\u00ec la ragazza che ha incontrato appena svegliatosi decide di spiegargli la situazione per la sua incolumit\u00e0. Nei suoi cinque anni di sonno criogenico, nel mondo \u00e8 scoppiato un virus chiamato MK che ha sconvolto la razza umana e che ha portato la morte di quasi tutti gli uomini. In Giappone i sopravvissuti sono solamente cinque mentre nel resto del mondo non \u00e8 ancora noto, comunque la Terra \u00e8 piombata nel caos, difatti non esiste n\u00e9 una cura, n\u00e9 tantomeno un vaccino contro questo virus. Le donne sono psicologicamente distrutte senza i loro mariti ed i loro figli, e perci\u00f2 Reito \u00e8 diventato una delle risorse pi\u00f9 importanti sul pianeta per la procreazione del genere umano e per trovare una cura miracolosa.\nIl mondo \u00e8 ora governato dalle donne, pi\u00f9 precisamente dalla societ\u00e0 delle nazioni unite chiamata UW, United Women, che ha sedi in tutto il mondo. Il compito di questa associazione \u00e8 quello di tutelare i cinque sopravvissuti, dando ad ognuno di questi una tutor, ovvero delle ragazza che avranno il compito di obbligare e di fare in modo che questi uomini vadano a letto con pi\u00f9 donne possibili, sperando di riuscire a far nascere il maggior numero possibile di figli maschi e cos\u00ec piano piano ripopolare la popolazione, ma il protagonista \u00e8 di tutt'altra idea, dato che ama ancora Elisa e che vorrebbe avere dei figli esclusivamente con lei. In seguito verr\u00e0 reso noto che il virus MK non \u00e8 nato dal nulla ma bens\u00ec che \u00e8 stato creato dagli stessi umani per ragioni ignote mentre Elisa \u00e8 scomparsa nel nulla tre anni prima mentre stava cercando una cura, cos\u00ec Reito inizier\u00e0 il suo viaggio alla ricerca della fidanzata e dell'ipotetico vaccino per la salvezza dell'umanit\u00e0.\nMedia.\nManga.\n\"World's End Harem\".\nLa serie \u00e8 scritta da LINK, disegnata da Kotaro Sh\u014dno e serializzata dall'8 maggio 2016 sulla rivista digitale \"Sh\u014dnen Jump+\" edita da Sh\u016beisha. La prima parte della storia si \u00e8 conclusa il 21 giugno 2020 con 85 capitoli. I vari capitoli vengono raccolti in volumi \"tank\u014dbon\" dal 2 settembre 2016. Il disegnatore Kotaro Sh\u014dno conferm\u00f2 in un'intervista che uno dei titoli provvisori della serie era , successivamente sostituito con quello attuale. La seconda parte, denominata , \u00e8 stata annunciata nel marzo 2021 e serializzata dal 9 maggio seguente sempre su \"Sh\u014dnen Jump+\".\nIn Italia la serie \u00e8 stata annunciata al Comicon 2019 da Edizioni BD che ha pubblicato la prima parte sotto l'etichetta J-Pop dal 10 luglio 2019 al 5 maggio 2021.\n\"World\u2019s End Harem: Fantasia\".\nLa serie spin-off \u00e8 scritta da LINK, disegnata da SAVAN e serializzata dal 19 aprile 2018 sulla rivista \"Ultra Jump\" edita da Sh\u016beisha. I vari capitoli vengono raccolti in volumi \"tank\u014dbon\" dal 2 novembre 2018.\n\"World's End Harem: Fantasia Academy\".\nUna seconda serie spin-off intitolata viene scritta da LINK, disegnata da Okada And\u014d e serializzata dal 19 maggio 2020 sulla rivista \"Ultra Jump\" edita da Sh\u016beisha. I vari capitoli vengono raccolti in volumi \"tank\u014dbon\" dal 4 gennaio 2021.\n\"World's End Harem: Britannia Lumi\u00e9re\".\nUna terza serie spin-off intitolata viene scritta da LINK, disegnata da Kira Et\u014d e serializzata dal 26 giugno 2020 sulla riviste \"Sh\u014dnen Jump+\" e \"Manga Mee\", entrambe edite da Sh\u016beisha. A fine dicembre 2020 la serie \u00e8 entrata in pausa a causa dei problemi di salute del disegnatore; la serializzazione riprender\u00e0 il 28 giugno 2021. I vari capitoli vengono raccolti in volumi \"tank\u014dbon\" dal 4 ottobre 2021.\nAnime.\nUn adattamento anime \u00e8 stato annunciato il 12 maggio 2020 da Sh\u016beisha e viene trasmesso dal 7 gennaio 2022 su Tokyo MX, BS Fuji e AT-X. Originariamente doveva debuttare ad ottobre 2021 ma \u00e8 stata in seguito posticipata a causa di ulteriori controlli alla produzione e perci\u00f2 \u00e8 andato in onda solo il primo episodio l'8 ottobre come anteprima speciale. La serie animata viene prodotta da Studio Gokumi e AXsiZ, la regia \u00e8 di Yuu Nobuta mentre la sceneggiatura di Tatsuya Takahashi. Masaru Koseki si occupa del character design mentre Shigenobu Ookawa della colonna sonora. Al Jump Festa '21 \u00e8 stato pubblicato il primo trailer. La sigla iniziale \u00e8 \"Just Do It\" cantata da H-el-ical// mentre quella di chiusura \"Ending Mirage\" di EXINA.\nI diritti di distribuzione internazionale al di fuori dell'Asia sono stati acquistati da Crunchyroll, che pubblica la serie in versione sottotitolata in simulcast in vari Paesi del mondo, tra cui l'Italia.\nRadiodramma.\nUn radiodramma basato sul manga \u00e8 stato pubblicato sul sito web ufficiale di \"Sh\u014dnen Jump+\" per nove giorni consecutivi dal 28 maggio al 5 giugno 2017. A causa dei temi trattati a sfondo pesantemente erotico, alcuni segmenti del dramma sono stati censurati, richiedendo una password per sbloccarne il contenuto. Un altro dramma audio ha iniziato a essere pubblicato su YouTube il 27 agosto 2021.\nVideogioco.\nNel novembre 2018, \u00e8 stato annunciato che il manga avrebbe ricevuto un videogioco di realt\u00e0 virtuale sviluppato da DMM Games, una divisione di DMM.com. Intitolato , la storia \u00e8 suddivisa in tre diversi capitoli di cinque minuti ciascuno che riproducono scene popolari della serie, e vede le doppiatrici Shizuka It\u014d nei panni di Mira Su\u014d, Marie Miyake nei panni di Akira T\u014dd\u014d e Y\u016b Asakawa nei panni di Akane Ry\u016bz\u014dji. \"World's End Harem VR\" \u00e8 stato ufficialmente pubblicato il 4 marzo 2019 in Giappone.\nAccoglienza.\nPopolarit\u00e0.\nA novembre 2018, i primi sette volumi della serie principale hanno venduto pi\u00f9 di 3 milioni di copie. A dicembre 2020, aveva oltre 5 milioni di copie in circolazione. A settembre 2021, super\u00f2 i 7 milioni di copie in circolazione. Grazie alla popolarit\u00e0 del manga, alcuni dei suoi personaggi sono diventati dei cosplay popolari, causando una tendenza in Giappone dove i fan tentano di replicare i loro costumi iconici. Per commemorare l'uscita del quinto volume del manga, si \u00e8 tenuto un evento collaborativo sulla rivista per adulti \"Weekly Playboy\" di Sh\u016beisha, in cui sono stati selezionati 200 vincitori per partecipare a un evento vero e proprio che ha avuto luogo il 17 marzo 2018 in un bar di Shinjuku, dove sono stati in grado delle scattare foto con alcune gravure idol che si sono travestite da alcuni dei personaggi femminili della serie.\nA dicembre 2018, \"World's End Harem: Fantasia\" ha venduto copie.\nCritica.\nLa serie ha ricevuto recensioni contrastanti da parte della critica, con elogi per il suo approccio unico al genere harem, mentre \u00e8 stata criticata per la sua ambientazione semi-apocalittica, con molti recensori che hanno ritenuto che \"non si adattasse al formato harem\". Maxwell Freedman di Comic Book Resources ha affermato: \"Il genere harem \u00e8 stato a lungo controverso. Le critiche vanno dal trash e ripetitivo fino al dannato e misogino. \"World's End Harem\" non fa molto per contrastare queste critiche, ma ne ha alcune profondamente ingannevoli. Man mano che il manga va avanti, diventa sempre pi\u00f9 psicologico, esplorando le ramificazioni distopiche di un futuro per sole donne invece di glorificarlo semplicemente come un paradiso maschile. Ci\u00f2 non cambia il fatto che la maggior parte del fascino del manga \u00e8, ovviamente, nel fanservice\". \nGiacomo Beretta di NerdPool recens\u00ec il primo numero del manga, trovando che tra il sentimentalismo e la fantascienza si nascondesse qualcosa di molto pi\u00f9 grande. Trov\u00f2 interessante il progetto per salvare l'umanit\u00e0, il quale avrebbe colpito chiunque, tranne che il protagonista. Concluse definendo la trama irriverentemente accompagnata da un disegno che sapeva appassionare e coinvolgere fino all'ultima pagina. Paolo Adamo di Nerdgate fece a sua volta una recensione, dove lo reput\u00f2 il classico manga che non ci si sarebbe aspettati guardando la copertina. Tuttavia, una volta lette le prime pagine la storia sapeva appassionare, incollando alla lettura, e una volta finito il volume, il lettore avrebbe aspettato con ansia il mese successivo per conoscere gli eventi seguenti. Roberto Fuccini di Akiba Gamers afferm\u00f2 di essere rimasto in parte sorpreso dalla storia, trovando che la serie riusciva a distinguersi bene dalle altre, rivelandosi interessante."}
{"id": "8393221", "revid": "729019", "url": "https://it.wikipedia.org/wiki?curid=8393221", "title": "Kasiruta", "text": "Kasiruta \u00e8 un'isola indonesiana situata nella parte sud-occidentale delle Molucche.\nGeografia.\nL'isola, dal territorio collinare e ricoperto da lussureggianti foreste, ha una superficie di circa 400 km\u00b2. Sorge a pochi chilometri dalla costa nord-occidentale di Bacan, la principale delle isole Bacan. Raggiunge l'altitudine massima di 795,2 m.\nFauna.\nTra le varie specie presenti a Kasiruta figura la colomba codalunga di Reinwardt."}
{"id": "8393223", "revid": "1310927", "url": "https://it.wikipedia.org/wiki?curid=8393223", "title": "Fabricio Fern\u00e1ndez", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , dal 2015 al 2016 ha giocato in Belgio al , collezionando 48 presenze in terza divisione."}
{"id": "8393224", "revid": "767487", "url": "https://it.wikipedia.org/wiki?curid=8393224", "title": "Hemliga Svensson", "text": "Hemliga Svensson \u00e8 un film del 1933, diretto da Schamyl Baumann, con Edvard Persson. \nTrama.\nSabato sera nella piccola cittadina svedese di V\u00e4stk\u00f6ping. Al solito, August Olsson sta per passare la notte in gattabuia, per ubriachezza molesta, e, al solito, \u00e8 Juliuz G\u00f6ransson, l'unico poliziotto del paese, a doverlo arrestare, nonostante fosse la sua serata libera, che egli stava trascorrendo ad una festa danzante con l'impiegata comunale Eva Blomgren, sua nuova fiamma dopo che Juliuz aveva troncato con Stina.\nMentre la madre di Stina, la signora Jansson, in qualit\u00e0 di inserviente presso il locale posto di polizia, in attesa della consueta \"visita\" di Olssen aveva addobbato la sua cella con dei fiori (che peraltro Olsson aveva gettato a terra con stizza appena entratovi), Juliuz G\u00f6ransson si stava lamentando col capo, il commissario Nord: tutti i suoi sabati sera \u2013 diceva G\u00f6ransson \u2013 erano rovinati da Olsson; sarebbe stato utile, perci\u00f2, reclutare un nuovo poliziotto che potesse di tanto in tanto alleggerirgli il compito.\nIn effetti negli archivi della polizia esisteva una (sola) domanda di impiego: di Fridolf Johansson, che viene subito contattato telefonicamente. Fridolf \u00e8 un giovane di campagna, appassionato di Sherlock Holmes, ed il suo desiderio precipuo \u00e8 appunto quello di fare l'investigatore. Egli accetta quindi con piacere l'offerta di lavoro. Prima di presentarsi al posto di polizia Fridolf fa pratica prima dirigendo il traffico locale del suo paesino, poi, durante il tragitto in autobus che lo porta a V\u00e4stk\u00f6ping, affrontando, come fosse gi\u00e0 entrato nei ranghi, un automobilista, tale Carl Hugo Svensson, che aveva fatto una manovra scorretta. Da allora Fridolf, appassionato com'era di misteri polizieschi, decide di cambiare il proprio nome in Svensson.\nGiunto a V\u00e4stk\u00f6ping, il sabato successivo, Svensson (Fridolf), prima ancora di entrare in servizio fa la conoscenza di (e fa colpo su) Eva Blomgren, poi viene adibito a custodire Olssen, che, come d'abitudine, \u00e8 stato portato in cella per la notte. Svensson \u00e8 gentile e di buon cuore, riesce a parlare con Olssen, e viene a sapere che il recluso e la signora Jansson si conoscevano da gran tempo. Pi\u00f9 avanti \u00e8 la signora Jansson stessa a parlare con Olssen, e si viene a sapere che i due erano promessi sposi, tempo addietro, prima che improvvisamente si rompessero i contatti, al punto che la signora aveva finito per sposare un altro, il che era il motivo dell'astio di Olssen. Ma i due si riappacificano. Olssen, scarcerato la mattina dopo, inizia una vita da astemio e collabora addirittura con Svensson.\nUn famigerato scassinatore, ricercato, fugge da Stoccolma, e, camuffato, si dirige proprio a V\u00e4stk\u00f6ping: qui, si fa passare per un certo dottor Levenius, dicendosi incaricato di compiere una ricerca per conto dello Stato. \u00c8 lo stesso G\u00f6ransson a fargli da cicerone nell'antico palazzo comunale, e a rivelargli anche troppo dei segreti dell'edificio, compresa l'ubicazione della cassaforte. Levenius infatti ha progettato una rapina: quel giorno era l'ultimo utile per il versamento dell'imposta comunale, e le casse erano piene del denaro dei tributi versato dai cittadini. Eva, dal suo posto di lavoro in municipio, sospetta subito di Levenius, ma non riesce a comunicare con G\u00f6ransson o Svensson, che ora erano rivali in amore a causa sua e quindi adirati con lei: decide dunque di appostarsi nottetempo lei stessa per cogliere il rapinatore sul fatto. Ma viene facilmente sopraffatta da Levenius, ed infine anche G\u00f6ransson cade nella trappola, ed i due finiscono storditi e legati all'interno del municipio.\nMa Svensson, con l'aiuto di un simpatico cane sguinzagliato sulle tracce del rapinatore, riesce a liberare i prigionieri e a catturare Levenius. Mentre Svensson ed Eva consolidano il proprio rapporto, G\u00f6ransson riceve le prime cure da Stina, con la quale riallaccia la relazione, ed \u00e8 allora che Stina stessa fa la conoscenza di suo padre, apprendendo di essere la figlia di Olssen, concepita quando l'uomo e la signora Jansson si frequentavano. Per quanto stranito, G\u00f6ransson stringe la mano al suo futuro suocero, l'ex-ubriacone Olssen."}
{"id": "8393225", "revid": "767487", "url": "https://it.wikipedia.org/wiki?curid=8393225", "title": "Rodrigo Viega", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 29 maggio 2011 disputando l'incontro di Primera Divisi\u00f3n Profesional pareggiato 2-2 contro il ."}
{"id": "8393226", "revid": "767487", "url": "https://it.wikipedia.org/wiki?curid=8393226", "title": "Mauricio Loffreda", "text": "Caratteristiche tecniche.\n\u00c8 un terzino sinistro.\nCarriera.\nCresciuto nel settore giovanile dell', ha esordito in prima squadra il 16 novembre 2013 disputando l'incontro di Segunda Divisi\u00f3n Profesional vinto 1-0 contro il ."}
{"id": "8393227", "revid": "767487", "url": "https://it.wikipedia.org/wiki?curid=8393227", "title": "Esteban Gonz\u00e1lez (calciatore 1991)", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , ha esordito fra i professionisti il 29 agosto 2010 disputando con l' l'incontro di Segunda Divisi\u00f3n Profesional vinto 2-1 contro il ."}
{"id": "8393229", "revid": "767487", "url": "https://it.wikipedia.org/wiki?curid=8393229", "title": "Nuggets (collana di compilation)", "text": "Nuggets \u00e8 una collana di album compilazioni inizialmente pubblicata dalla Elektra Records, poi continuata dalla Rhino Records.\nOltre a 5 cofanetti, negli anni '80 sono stati pubblicati 12 album in vinile pi\u00f9 3 CD singoli e nel 2004 sono stati pubblicati 2 nuovi CD. Il nome della serie, cos\u00ec come il suo concept, \u00e8 collegato alla compilazione in doppie LP del 1972 intitolata \", originariamente curata da Lenny Kaye e pubblicato su Elektra Records.\nGli album pubblicati dalla Rhino Records tra il 1984 ed il 1989 sono simili a quelli della compilation originale di Kaye. Mentre molte delle canzoni dei quindici album della serie degli anni '80 sono apparse sul doppio LP originale dei Nuggets, altre erano nuove per la serie e alcune furono inserite nel set di 4\u00a0cd della Rhino pubblicati nel 1998. La serie si concentra principalmente su sonorit\u00e0 garage rock relativamente oscure e canzoni di rock psichedelico degli anni '60, ma con alcuni successi e canzoni orientate al pop. Sebbene la maggior parte della musica sia stata registrata da gruppi statunitensi, ci sono alcune eccezioni, come The Troggs (inglesi) e The Easybeats (australiani). Generalmente, la musica su Nuggets \u00e8 meno oscura e raffinata rispetto a quella di altre collane di garage rock, come Back from the Grave o Pebbles.\nDiscografia.\nSeries 1984-1989.\nI 15 volumi della serie \"Nuggets\" realizzati dalla Rhino Records tra il 1984 ed il 1989."}
{"id": "8393237", "revid": "812894", "url": "https://it.wikipedia.org/wiki?curid=8393237", "title": "Origin (Dan Brown)", "text": ""}
{"id": "8393239", "revid": "726373", "url": "https://it.wikipedia.org/wiki?curid=8393239", "title": "Viliam Z\u00e1borsk\u00fd", "text": "Biografia.\nNel 1938 come studente del ginnasio di Bratislava vinse il secondo premio del concorso statale di recitazione. Dopo aver conseguito la maturit\u00e0, nel 1940 si iscrisse alla facolt\u00e0 di filosofia dell'Universit\u00e0 Comenio di Bratislava e contemporaneamente all'Accademia musicale e drammatica. Dal 1940 fu membro del teatro di prosa del Teatro Nazionale Slovacco. Diede un contributo significato alla formazione dell'identit\u00e0 del primo teatro slovacco. Fu anche un eccellente narratore, uno dei fondatori dell'arte della narrazione slovacca. Si esib\u00ec in diversi festival (\"Hviezdoslavov Kub\u00edn\", \"Neumannove Pod\u011bbrady\"), alla radio e alla televisione. Negli sceneggiati televisivi interpret\u00f2 ruoli da protagonista, ad esempio in \"H\u00e1jnikov\u00e1 \u017eena\" di Pavol Orsz\u00e1gh Hviezdoslav (1971). \nImportante \u00e8 anche la sua attivit\u00e0 di insegnante, che svolse dal 1944 al 1950 al Conservatorio di Bratislava, dal 1950 all'Alta scuola di arti musicali, in cui dal 1952 al 1953 fu a capo della cattedra di recitazione. Nel 1963 ottenne il titolo accademico di docente e nel 1969 il titolo di professore. Dal 1966 al 1972 fu decano della facolt\u00e0 di prosa e teatro delle marionette dell'Alta scuola di arti musicali. Non ebbe maggiori opportunit\u00e0 nel cinema slovacco.\nSi applic\u00f2 sistematicamente allo studio del linguaggio artistico e alla sua ricerca. Fu autore di un manuale universitario di pronuncia e recitazione (\"V\u00fdslovnos\u0165 a prednes\").\nNel 1966 lo Stato gli confer\u00ec il titolo di artista meritevole e nel 1973 quello di artista nazionale. Prese per primo la parola nell'assemblea contro Charta 77. "}
{"id": "8393266", "revid": "767487", "url": "https://it.wikipedia.org/wiki?curid=8393266", "title": "Danilo Asconeguy", "text": "Caratteristiche tecniche.\n\u00c8 un terzino destro.\nCarriera.\nNel corso della carriera, giocata interamente in Uruguay eccezion fatta per sei mesi in Ecuador al , ha collezionato 12 presenze fra Coppa Libertadores e Coppa Sudamericana con le maglie di , e ."}
{"id": "8393267", "revid": "92723", "url": "https://it.wikipedia.org/wiki?curid=8393267", "title": "M\u00e1ria Medveck\u00e1", "text": "Biografia.\nNacque nella nobile famiglia dei Medveck\u00fd z Medvedzia a Mal\u00e9ho Bysterca (Medveczky de Medveczei \u00e9s Kis Bisterczei).\nDopo aver conseguito la maturit\u00e0 a Ko\u0161ice, si iscrisse all'Istituto di magistero di Bratislava. Lavor\u00f2 come insegnante a Zubrohlava, Tvrdo\u0161\u00edn, Jab\u0142onka e N\u00e1mestovo. Dopo la Seconda guerra mondiale prosegu\u00ec gli studi all'Accademia di belle arti di Vienna e a Praga sotto la guida di J\u00e1n \u017delibsk\u00fd. Divenne la pittrice della natia regione dell'Orava e della sua gente. \nA partire dagli anni 1950 si dedic\u00f2 anche ai temi politicamente impegnati del realismo socialista, con immagini che si riferivano all'industrializzazione e alla costruzione della societ\u00e0 socialista. Fu autrice della banconota da 10 corone cecoslovacche, in corso in Cecoslovacchia dal 1961 al 1988.\nUna selezione dei suoi dipinti \u00e8 esposta nella pinacoteca che porta il suo nome (\"Gal\u00e9ria M\u00e1rie Medveckej\"), aperta nel 1979 nel suo paese natale.\nNel 1974 lo Stato le confer\u00ec il titolo di artista nazionale."}
{"id": "8393270", "revid": "767487", "url": "https://it.wikipedia.org/wiki?curid=8393270", "title": "Javier M\u00e9ndez Leiva", "text": "Caratteristiche tecniche.\n\u00c8 un difensore centrale.\nCarriera.\nDal 2010 al 2012 ha giocato in Brasile con le maglie di e collezionando 4 presenze in S\u00e9rie B, 1 in Coppa del Brasile e 24 nei campionati statali.\nConta oltre 200 presenze fra prima e seconda divisione uruguaiana, pi\u00f9 della met\u00e0 delle quali con la maglia del , la squadra nella quale \u00e8 cresciuto."}
{"id": "8393275", "revid": "1310927", "url": "https://it.wikipedia.org/wiki?curid=8393275", "title": "Carlos Canobbio", "text": "Biografia.\n\u00c8 fratello minore di Fabi\u00e1n Canobbio, ex calciatore della nazionale uruguaiana con cui ha condiviso alcune stagioni al ed al .\nCaratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , dal 2007 al 2011 ha giocato in Europa, pi\u00f9 precisamente in Spagna con , , Bu\u00f1ol e ed in Grecia con il ."}
{"id": "8393279", "revid": "418067", "url": "https://it.wikipedia.org/wiki?curid=8393279", "title": "La sposa fedele", "text": "La sposa fedele \u00e8 un'opera in due atti di Giovanni Pacini, su libretto di Gaetano Rossi. La prima rappresentazione ebbe luogo al Teatro San Benedetto di Venezia il 14 gennaio 1819.\nTrama.\n\"La scena \u00e8 in Provenza e al castello, nelle vicinanze di Blangy\"\nGuidati dal rustico capocaccia Michelone, fervono i preparativi per il compleanno di Teodora, amata moglie di Erardo, signore di Blangy. Introdottosi di nascosto nel castello di Erardo vi \u00e8 per\u00f2 anche il padre di lei, Roberto di Foix, che apprende con gioia che la figlia ancora \u00e8 tormentata dai rimorsi di aver abbandonato il genitore; notizia non gradita a Erardo \u00e8 invece quella dell'arrivo a corte di Arrigo, Conte di Provenza. Infatti Teodora originariamente era destinata sposa di Arrigo, ma Erardo, mandato come messo a prelevarla, se ne era innamorato e l'aveva portata con s\u00e9. Dunque quando il Conte giunge a corte Teodora viene scambiata di posto con Brigida, sua sorella (causando la confusione del povero Michelone, suo novello sposo), mentre la vera moglie viene spedita in campagna in guisa di contadina. Durante la caccia, per\u00f2, Arrigo si imbatte nella fanciulla, e pur non riconoscendola se ne innamora follemente e decide di sposarla sul momento. Iniziando per\u00f2 a sospettare qualcosa, Arrigo decide di cercare di indurre Erardo a parlare della villanella in questione, che per\u00f2 viene messo in guardia da Michelone; intanto Roberto riesce a penetrare nelle stanze di Teodora e ha un duro confronto con la figlia, la quale giura fieramente di amare Erardo e supplica il padre di spegnere il suo odio, tuttavia fallendo, dato che durante l'abboccamento notturno sbuca all'improvviso il vecchio e palesa davanti al Conte e tutti la contadina come sua figlia. La situazione volge dunque al peggio, e come ultima spiaggia il Conte cerca di indurre Erardo a cedergli la donna; al fiero rifiuto di questi, decide di condannarlo a morte. Ma l'apparizione improvvisa di Teodora in lacrime, che suscita piet\u00e0 nel Conte, risolve la cosa positivamente, e Arrigo magnanimamente cede definitivamente Teodora e Erardo nel giubilo generale."}
{"id": "8393284", "revid": "767487", "url": "https://it.wikipedia.org/wiki?curid=8393284", "title": "The Dawn", "text": "The Dawn \u00e8 un film horror del 2019, diretto da Brandon Slagle. Il film si pone come primissimo prequel della saga di \"Amityville Horror\".\nTrama.\nUna famiglia che vive nella campagna americana, dopo la Prima guerra mondiale, viene sterminata dal padre, William, reduce di guerra, traumatizzato dalla violenza vissuta durante il conflitto. Vi si oppone solo il nonno dei figli, Quanah, ma invano. L'unica a salvarsi \u00e8 la figlia pi\u00f9 grande, Rose, che viene ritrovata dai poliziotti non lontano dalla casa luogo della strage. Il Sergente che comanda la polizia chiede a Rose se abbia altri parenti e alla sua risposta negativa le suggerisce di farsi ospitare in quello che definisce un \"castello\". La ragazza entra cos\u00ec in convento, accolta dalla Reverenda Madre Agnes.\nIl racconto salta ad alcuni anni dopo, quando Rose \u00e8 ormai diventata novizia, senza per\u00f2 prendere i voti perpetui. La ragazza \u00e8 infatti afflitta dai ricordi ma soprattutto dagli stessi demoni che perseguitavano il padre. Rose ha con s\u00e9 il medaglione indiano del nonno, secondo il quale aveva il potere di allontanare il male.\nLa novizia viene aiutata da tutti i religiosi del convento, compreso l'ultimo arrivato, Jeremiah, misterioso chierico che sembra esserle vicino, oltre che consapevole di fatti che la stessa Rose non riesce a mettere a fuoco. La noviza sente continuamente freddo (tanto che una consorella dir\u00e0 che l'inferno sia fatto di ghiaccio), ha continui incubi che sente reali. Fino a che, quando arriva ad uccidere padre Theodore, suo confessore nonch\u00e9 guida spirituale del convento, viene trascinata nel suo letto e legata. Tra preghiere e rituale di esorcismo, le viene rivelato che sin dal giorno del suo arrivo al convento, \u00e8 sempre rimasta l\u00ec, nel suo letto, perch\u00e9 mostrava segni di possessione demoniaca. Incredula, Rose chiede di poter vedere il quaderno su cui scriveva e disegnava la natura intorno al convento. Jeremiah lo prende e le mostra un demone spaventoso, fatto proprio dalla ragazza.\nSconvolta, nonostante l'esorcismo, Rose riesce a slegarsi e a uccidere tutti i presenti, compreso Jeremiah, che dopo averle rinfacciato di credere in un culto pagano, quale quello del medaglione indiano (che le appoggia sul viso ustionandola), viene scagliato fuori dalla finestra. Alla fine la ragazza va nella cappella del convento e gli d\u00e0 fuoco, senza fuggire, perendo quindi, a sua volta, nel rogo.\nNel finale si vede un treno, in partenza per Long Island, a New York. Tra i passeggeri che salgono appare Jeremiah, sempre in abito talare, che durante il viaggio sfoglia il quaderno di Rose, dove si trova il disegno di una casa, seguita dalla frase \"Uccidili tutti\". L'edificio e quelle parole sono riferite ai fatti che vedranno protagonista Ronald DeFeo Jr., nella casa del film \"Amityville Horror\", come viene spiegato dai titoli al termine del film. Jeremiah infatti \u00e8 il sacerdote della maledizione indiana, dal maleficio del quale si fa risalire l'influenza nefasta del luogo dove sorger\u00e0 la casa che sar\u00e0 poi abitata dai De Feo. Cos\u00ec, in coda, al titolo del film viene aggiunta la parola Amityville, a precisare che l'alba a cui ci si riferisce \u00e8 propria quella dell'eccidio al 112 di Ocean Avenue.\nProduzione.\nLe riprese del film sono state effettuate tra California e Minnesota nel 2019 e sono durate circa tre mesi.\nDistribuzione.\nNegli Stati Uniti \u00e8 vietato ai minori di 14 anni, mentre in Inghilterra sar\u00e0 interdetto agli \"under\" 15.\nAccoglienza.\nSu Rotten Tomatoes c'\u00e8 una sola critica professionale, che assegna 7,5 al film, mentre IMDb lo valuta 5/10, probabilmente mostrando una certa stanchezza per una saga, come quella di \"Amyitiville\", da cui \u00e8 stato \"spremuto\" tutto il possibile.\nIn Italia il film non \u00e8 ancora uscito nelle sale ed \u00e8 acquistabile sulle principali piattaforme di streaming, in lingua originale."}
{"id": "8393293", "revid": "122246", "url": "https://it.wikipedia.org/wiki?curid=8393293", "title": "Marconi Volley (pallavolo maschile)", "text": ""}
{"id": "8393304", "revid": "767487", "url": "https://it.wikipedia.org/wiki?curid=8393304", "title": "Resta con me (film 2012)", "text": "Resta con me (\"Still Mine\") \u00e8 un film del 2012, scritto e diretto da Michael McGowan e basato su una storia vera.\nTrama.\nL'ottantanovenne Craig Morrison ha intenzione di costruire una nuova casa per la moglie Irene, la quale soffre sempre pi\u00f9 di frequente di problemi legati alla memoria, trovando un ostacolo apparentemente insormontabile nella burocrazia dello stato.\nDistribuzione.\nDopo essere stata presentata al Toronto International Film Festival il 10 settembre 2012, in Canada \"Resta con me\" \u00e8 stato distribuito a partire dal 3 maggio 2013; in Italia la pellicola \u00e8 stata trasmessa direttamente in televisione, su Cine Sony, a partire dal 5 dicembre 2018."}
{"id": "8393305", "revid": "173617", "url": "https://it.wikipedia.org/wiki?curid=8393305", "title": "Koichi Wajima", "text": "Biografia.\nPrimi anni.\nWajima nacque nell'isola di Sakhalin, all'epoca giapponese, che divenne territorio sovietico quando aveva tre anni. Lui e la sua famiglia furono, quindi, profughi a Shibetsu, nell'isola di Hokkaid\u014d, dove fu dato in adozione. \nInizi\u00f2 a lavorare come pescatore mentre frequentava la scuola media. Dopo il diploma si trasfer\u00ec a Tokyo e lavor\u00f2 brevemente come camionista prima di entrare in una palestra di pugilato.\nCarriera.\nWajima ha debuttato come pugile professionista a 25 anni nel marzo 1968. Ha conquistato il titolo giapponese dei superwelter nel settembre 1969. Divenne rapidamente uno dei pugili pi\u00f9 popolari in Giappone per il suo caratteristico montante definito il \"salto del rospo\". Ha difeso il titolo nazionale nove volte, perdendolo una volta sola ma riconquistandolo nell'incontro di rivincita. Nel frattempo era sceso nei pesi welter per subire la prima sconfitta dal campione mondiale WBC dei welter junior, il filippino Pedro Adigue, per KO alla prima ripresa.\nHa conquistato il titolo mondiale dei pesi medi junior, al primo tentativo, contro Carmelo Bossi il 31 ottobre 1971, sul ring casalingo di Tokyo. Il verdetto dopo in quindici riprese fu controverso, deciso per un solo punto dell'arbitro Valan. Questi, nel post-match, si disse convinto di aver attribuito la vittoria a Bossi. \nIl 7 maggio 1972, a Fukuoka, mise per la prima volta in palio la cintura mondiale contro Domenico Tiberia. L'avversario and\u00f2 al tappeto dopo soli 49 secondi dal gong iniziale. Contato, l'italiano and\u00f2 ancora al tappeto e fu contato di nuovo. Rialzatosi, Wajima lo colp\u00ec sinch\u00e9 l'allenatore non lanci\u00f2 l'asciugamano in segno di resa. Il verdetto ufficiale fu di KO dopo 1:49 della prima ripresa. Si \u00e8 calcolato che Wajima abbia inferto a Tiberia ben ventisette pugni in circa un minuto e mezzo di incontro effettivo. \nDifese il titolo complessivamente sei volte. Tra gli avversari anche l'ex Campione d'Europa Silvano Bertini che, alla dodicesima ripresa, gi\u00e0 nettamente indietro con il punteggio, prefer\u00ec abbandonare.\nLo perse il 3 luglio 1974 sul ring casalingo di fronte a 11.000 tifosi, per KO al 15\u00ba round contro Oscar Albarado, dopo essere stato atterrato tre volte all'ultima ripresa. Il match \u00e8 stato inserito al 37\u00ba posto nella classifica di Ring Magazine (1996) dei 100 pi\u00f9 grandi combattimenti di tutti i tempi. Riconquist\u00f2 il titolo nella rivincita sette mesi dopo, sempre a Tokyo, ai punti con verdetto unanime, il 21 gennaio 1975.\nWajima \u00e8 stato l'ultimo pugile unanimemente riconosciuto Campione mondiale dei pesi medi junior. Fu privato \u201ca tavolino\u201d del titolo da parte della WBC nel marzo 1975. Perse temporaneamente anche la versione WBA della cintura mondiale contro Jae-Doo Yuh per poi riconquistarla nel febbraio 1976, per KO al 15\u00ba round.\nTuttavia, alla successiva difesa, Wajima perse definitivamente anche il titolo WBA dai guantoni di Jos\u00e9 Dur\u00e1n per KO al 14\u00ba round. Ha combattuto l'ultima volta nel giugno 1977, tentando di riconquistare il titolo mondiale WBA, perdendo all'11\u00ba round per KO dal nicaraguense Eddie Gazo.\nNon ha mai combattuto un incontro fuori dai confini del Giappone. Ha concluso la carriera con l'impressionante percentuale dell'80,6% di vittorie ottenute prima del limite (25 su 31). Nel 1994 la rivista The Ring lo ha collocato al 3\u00ba posto in una propria classifica dei migliori pesi medi junior della storia del pugilato.\nDopo il ritiro.\nCome molti altri pugili giapponesi, Wajima \u00e8 diventato un personaggio televisivo di successo ed \u00e8 apparso in programmi di gioco e in drammi televisivi. Ha recitato nel film Tokyo Fist (1995) di Shin'ya Tsukamoto.\n\u00c8 stato eletto Presidente del Consiglio della boxe del Giappone orientale ed ha fondato la sua palestra a Tokyo. \nWajima si \u00e8 anche battuto politicamente per affermare l'innocenza e chiedere la scarcerazione dell'ex pugile Iwao Hakamada, condannato a morte per strage. Grazie anche alla sua azione, oltre che alla scoperta di nuove prove e della falsificazione di quelle a suo tempo introdotte dall'accusa, Hakamada fu rilasciato dopo 45 anni di detenzione."}
{"id": "8393307", "revid": "1346043", "url": "https://it.wikipedia.org/wiki?curid=8393307", "title": "Still Mine", "text": ""}
{"id": "8393308", "revid": "1564499", "url": "https://it.wikipedia.org/wiki?curid=8393308", "title": "Abruzzo (disambigua)", "text": ""}
{"id": "8393309", "revid": "975481", "url": "https://it.wikipedia.org/wiki?curid=8393309", "title": "Resta con me", "text": ""}
{"id": "8393310", "revid": "767487", "url": "https://it.wikipedia.org/wiki?curid=8393310", "title": "Sonata per violino (Elgar)", "text": "La Sonata per violino in mi minore, Op. 82 \u00e8 una composizione per violino e pianoforte scritta nel 1918 dal musicista inglese Sir Edward Elgar.\nStoria.\nElgar scrisse la sua sonata mentre componeva il suo Quartetto per archi in mi minore e il suo Quintetto per pianoforte in la minore. Queste tre opere di musica da camera furono tutte scritte a \"Brinkwells\", la casa di campagna vicino a Fittleworth nel West Sussex che Lady Elgar aveva acquistato per suo marito per riprendersi e comporre, e segnano il suo importante contributo al genere della musica da camera. Il suo Concerto per violoncello in mi minore del 1919 complet\u00f2 il quartetto di opere introspettive e malinconiche che compresero l'ultimo grande scatto creativo di Elgar prima della sua morte nel 1934.\nLa moglie di Elgar not\u00f2 che il movimento lento sembrava essere influenzato dalla \"magia del bosco\" o dai \"genii loci\" dei boschi di Fittleworth.\nQuando la sonata era quasi completata, Elgar si offr\u00ec di dedicarla a un'amica di famiglia, Marie Joshua e le scrisse: \"Temo che non ci porti molto pi\u00f9 in l\u00e0, ma \u00e8 piena di suoni dorati e mi piace, ma tu non ti devi aspettare nulla di violentemente cromatico o cubista\". Marie Joshua mor\u00ec quattro giorni dopo aver ricevuto la lettera, prima che avesse avuto la possibilit\u00e0 di rispondere. Come omaggio alla sua memoria, Elgar annot\u00f2 \"dolcissimo\" la melodia che inizia dal movimento lento appena prima della coda del movimento finale.\nLa \"Sonata per violino\" in mi minore fu completata il 15 settembre 1918 e fu eseguita per la prima volta il 13 marzo 1919 in un meeting semi-pubblico della British Music Society dell'amico di Elgar W. H. Reed con Anthony Bernard al pianoforte. Alla presenza di Elgar, ebbe la sua prima esecuzione pubblica il 21 marzo 1919 nella Aeolian Hall, con Reed e Landon Ronald. Albert Sammons e William Murdoch furono i pi\u00f9 grandi sostenitori della sonata nei primi anni e ne fecero una registrazione il 2 febbraio 1935. (Fu sempre Sammons a realizzare la prima registrazione completa del Concerto per violino in si minore di Elgar.) In precedenza, nel 1919, era stata fatta una registrazione da Marjorie Hayward e Una Bourne.\nAccoglienza.\nLa \"Sonata per violino\" non ha mai avuto la fama di una delle grandi opere di Elgar ed \u00e8 presente in modo irregolare nei programmi di concerto. Negli ultimi anni, tuttavia, \u00e8 stata incisa diverse volte e si contano oltre 20 registrazioni nel catalogo. Tra quelli che l'hanno registrata ci sono Hugh Bean, Yehudi Menuhin, Max Rostal, Lydia Mordkovitch, Nigel Kennedy, Midori, Maxim Vengerov, Tasmin Little, Jonathan Crow e Daniel Hope.\nNella cultura di massa.\nLa sonata fu anche inserita nella colonna sonora dell'anime \"Nodame Cantabile\".\nMovimenti.\nLa \"Sonata per violino\" \u00e8 scritta per la solita combinazione di violino e pianoforte ed \u00e8 in tre movimenti:"}
{"id": "8393311", "revid": "1346043", "url": "https://it.wikipedia.org/wiki?curid=8393311", "title": "Resta con me (film)", "text": ""}
{"id": "8393313", "revid": "287204", "url": "https://it.wikipedia.org/wiki?curid=8393313", "title": "Abruzzi (disambigua)", "text": ""}
{"id": "8393314", "revid": "56620", "url": "https://it.wikipedia.org/wiki?curid=8393314", "title": "Singer Laren", "text": "Il Singer Laren \u00e8 un museo e una sala da concerto situata nel centro di Laren, nei Paesi Bassi. Il museo \u00e8 stato concepito per ospitare la collezione dell'artista americano William Henry Singer (1868-1943) e di sua moglie Anna.\nDescrizione.\nNel 1954 la vedova di Singer fond\u00f2 la Singer Memorial Foundation e nel 1956 il museo fu aperto nella loro casa sull'Oude Drift, con annessa ad essa una sala da concerto. Il museo ospita la collezione Singer con dipinti, sculture e manufatti, dei membri della Laren School, dell'Aja School (Pulchri Studio) e Bergen School. Tra le opere esposte nel museo vi sono quelle degli artisti come Bart van der Leck, Jan Sluijters, Leo Gestel, Chris Beekman, Jan Toorop, Mommie Schwarz, Gustave De Smet e Herman Kruyder.\nNel marzo 2020 il museo aveva in mostra il dipinto Giardino della canonica a Nuenen in primavera avuto in prestito dal Groninger Museum e che \u00e8 stato rubato durante la chiusura del museo al pubblico a causa la pandemia di coronavirus 2019-2020."}
{"id": "8393315", "revid": "767487", "url": "https://it.wikipedia.org/wiki?curid=8393315", "title": "Giardino della canonica a Nuenen in primavera", "text": "Giardino della canonica a Nuenen in primavera, o chiamato semplicemente \"Giardino di primavera,\" \u00e8 il primo quadro ad olio del pittore olandese Vincent van Gogh, realizzato nel 1884 mentre viveva con i suoi genitori a Nuenen. Van Gogh fece diversi disegni e dipinti ad olio dei giardini circostanti e della facciata del giardino della canonica di Nuenen.\nLa tela fu ospitato dal Groninger Museum dal 1962 fino al 2020. Il dipinto \u00e8 stato rubato il 30 marzo 2020 dal museo Singer Laren a Laren nei Paesi Bassi, mentre l'edificio museale era stato chiuso al pubblico a causa pandemia di coronavirus del 2019-2020. Il dipinto era stato ceduto in prestito dal Groninger Museum\".\""}
{"id": "8393316", "revid": "1315817", "url": "https://it.wikipedia.org/wiki?curid=8393316", "title": "Martino Garrati", "text": "Biografia.\nNacque a Lodi tra la fine del XIV secolo e i primi anni del XV da una famiglia di notai appartenente alla piccola nobilt\u00e0 locale.\nConsegu\u00ec il dottorato nel 1430 all'universit\u00e0 di Pavia in diritto civile e in seguito anche in diritto canonico.\nInizi\u00f2 la propria carriera come giudice dei dazi di Lodi e del suo distretto per conto del duca di Milano Filippo Maria Visconti nel 1430 e lavor\u00f2 come causidico assieme al fratello Boccaccino.\nSi trasfer\u00ec a Pavia, dove nel 1438 si iscrisse al collegio dei giureconsulti; l'anno successivo inizi\u00f2 a insegnare come lettore presso l'universit\u00e0 ticinese e nel 1445 in quella di Pavia; grazie alla sua fama accrebbe il proprio patrimonio. Nel 1446 si trasfer\u00ec all'universit\u00e0 di Siena e tre anni dopo a Bologna, quindi a Parma e poi a Ferrara.\nTra le sue opere un trattato sulla moneta e uno sulla canonizzazione dei santi, il primo del suo genere nell'ambito del diritto medievale, scritto in occasione del processo di canonizzazione di Bernardino da Siena e dedicato a Giovanni da Capestrano.\nMor\u00ec nel 1453 a Bologna."}
{"id": "8393318", "revid": "111837367", "url": "https://it.wikipedia.org/wiki?curid=8393318", "title": "Parco regionale del Serio", "text": ""}
{"id": "8393320", "revid": "2036605", "url": "https://it.wikipedia.org/wiki?curid=8393320", "title": "Il chicco di grano", "text": "Il chicco di grano (in greco: \u1f41 \u03ba\u03cc\u03ba\u03ba\u03bf\u03c2 \u03c4\u03bf\u1fe6 \u03c3\u1fd1\u0301\u03c4\u03bf\u03c5; \"ho k\u00f3kkos to\u00fb s\u012b\u0301tou\") \u00e8 una delle parabole di Ges\u00f9, contenuta nel \"Vangelo secondo Giovanni\".\n\u00c8 stata interpretata come un'allegoria della risurrezione.\nLa parabola.\nIn Giovanni 12,24-26 si legge:\nIn verit\u00e0, in verit\u00e0 io vi dico: se il chicco di grano, caduto in terra, non muore, rimane solo; se invece muore, produce molto frutto. Chi ama la propria vita, la perde e chi odia la propria vita in questo mondo, la conserver\u00e0 per la vita eterna. Se uno mi vuole servire, mi segua, e dove sono io, l\u00e0 sar\u00e0 anche il mio servitore. Se uno serve me, il Padre lo onorer\u00e0.\nInterpretazione.\nQuesta parabola narrata da Ges\u00f9 ha come argomenti principali la risurrezione e il regno di Dio. Grazie al paragone di Ges\u00f9 con il chicco di grano, il pubblico contadino che lo ascoltava poteva facilmente comprendere il principio della \"risurrezione\" prodotto dalla morte del seme nella terra. Ges\u00f9 utilizz\u00f2 la metafora del chicco di grano per illustrare l'importanza della morte dell'io per perseguire la salvezza ed entrare nel regno dei Cieli. Egli suggerisce che una persona debba comprendere il significato di morire al mondo, prima di rinascere pi\u00f9 puro, virtuoso e forte di prima.\nL'immagine del chicco di grano che muore nella terra per poi dare frutto al raccolto \u00e8 vista come una metafora della morte stessa di Ges\u00f9 e della sua sepoltura, seguite poi dalla risurrezione che porta frutto nella salvezza dell'uomo.\nIl rev. William D. Oldland nel suo sermone \"Unless a Grain of Wheat Falls into the Earth and Dies\" disse:\nPaolo di Tarso scrisse nella \"Prima lettera ai Corinzi\": \"Ci\u00f2 che \u00e8 sulla terra \u00e8 destinato alla decadenza, ci\u00f2 che risorge \u00e8 incorruttibile\" (1 Cor. 15,42)."}
{"id": "8393321", "revid": "164044", "url": "https://it.wikipedia.org/wiki?curid=8393321", "title": "Futbol'nyj Klub Kuban' 2015-2016", "text": "Questa voce raccoglie le informazioni riguardanti il Futbol'nyj Klub Kuban' nelle competizioni ufficiali della stagione 2015-2016.\nStagione.\nIn campionato la squadra termin\u00f2 la stagione al quattordicesimo posto a pari punti con l': furono quindi disputati i play-out contro il , terza classificata di PFN Ligi. Ai play-out, la vittoria all'andata ritorno per 1-0, fu resa vana dalla sconfitta per 2-0 nel ritorno di Tomsk, che sanc\u00ec cos\u00ec la retrocessione del club in seconda serie.\nIn Coppa di Russia, dopo aver eliminato nell'ordine e , la squadra usc\u00ec dalla competizione a causa della sconfitta ai supplementari nella trasferta contro lo , in seguito vincitori della Coppa. Per il secondo anno consecutivo, quindi, il club usc\u00ec dalla competizione a seguito di una sconfitta ai supplementari contro i vincitori della Coppa."}
{"id": "8393328", "revid": "2229888", "url": "https://it.wikipedia.org/wiki?curid=8393328", "title": "Kazuo Tokumitsu", "text": "Biografia.\n\u00c8 il principale presentatore del telegiornale d'attualit\u00e0 di domenica mattina \"The Sunday Next\" della Nippon Television, e anche del programma della Tokyo Broadcasting System. \u00c8 un grande fan dei Yomiuri Giants."}
{"id": "8393331", "revid": "324090", "url": "https://it.wikipedia.org/wiki?curid=8393331", "title": "Habitu\u00e9", "text": "Habitu\u00e9 \u00e8 un singolo del rapper francese Dosseh, pubblicato nel 2019 con la casa discografica Universal."}
{"id": "8393335", "revid": "643662", "url": "https://it.wikipedia.org/wiki?curid=8393335", "title": "Serg\u00e9j Ta\u0161uev", "text": ""}
{"id": "8393338", "revid": "1315817", "url": "https://it.wikipedia.org/wiki?curid=8393338", "title": "Martino Garati", "text": ""}
{"id": "8393357", "revid": "1543377", "url": "https://it.wikipedia.org/wiki?curid=8393357", "title": "Bayram Khan", "text": "Fu un potente uomo di Stato, tutore ed educatore dei due Imperatori Mughal Hum\u0101y\u016bn e Akbar, nonch\u00e9 Reggente per conto dell'Imperatore Akbar.\nFu anche consigliere principale di Akbar, che ne apprezz\u00f2 sempre l'affidabilit\u00e0 e la fedelt\u00e0. \nHum\u0101y\u016bn lo insign\u00ec del titolo onorifico di \"Kh\u0101n-i Kh\u0101nan\" (\"Signore dei Signori\").\nBayram era inizialmente chiamato Bayram Beg, ma poi fu chiamato 'Kha', ossia Kh\u0101n.\nIl fine che sempre persegu\u00ec fu quello del rafforzamento dell'autorit\u00e0 mughal in India.\nGli sono attribuiti due \"divan\", uno lingua persiana e l'altro in lingua chagatai."}
{"id": "8393358", "revid": "1345932", "url": "https://it.wikipedia.org/wiki?curid=8393358", "title": "Ghiacciaio Sylwester", "text": "Il ghiacciaio Sylwester \u00e8 un ampio ghiacciaio lungo circa 8\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova all'estremit\u00e0 meridionale delle montagne della Regina Elisabetta, nell'entroterra della costa di Shackleton, e fluisce verso nord a partire direttamente dall'Altopiano Antartico, scorrendo tra i nunatak Jacobs, a ovest, e i colli MacAlpine, a est, per poi unire il proprio flusso a quello del ghiacciaio Law.\nStoria.\nIl ghiacciaio Sylwester \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di David L. Sylwester, un fisico dell'atmosfera del Programma Antartico degli Stati Uniti d'America di stanza alla base di ricerca Amundsen-Scott nell'inverno del 1961 e alla stazione Byrd nell'estate del periodo 1961-62."}
{"id": "8393360", "revid": "767487", "url": "https://it.wikipedia.org/wiki?curid=8393360", "title": "Zucchero (film)", "text": "Zucchero (\"Le sucre\") \u00e8 un film del 1978 diretto da Jacques Rouffio."}
{"id": "8393362", "revid": "1793900", "url": "https://it.wikipedia.org/wiki?curid=8393362", "title": "Suoni di marca", "text": "Suoni di Marca Festival nasce a Treviso nel 1990 con l\u2019\"obiettivo di\" \"sensibilizzare la citt\u00e0 alla musica in forma sperimentale ed alternativa\", diventando uno dei pi\u00f9 importanti ed apprezzati eventi del panorama musicale italiano.\nNegli anni, il Festival si \u00e8 concretizzato nella creazione di una micro-citt\u00e0 musicale, una citt\u00e0 nella citt\u00e0 che permettesse a un qualsiasi potenziale pubblico di familiarizzare ed appassionarsi al mondo musicale semplicemente passeggiando, fosse anche non principalmente un fruitore di musica.\nPunto di riferimento nelle serate estive per i tanti giovani che frequentano il Festival, ma anche per le famiglie e i turisti richiamati dalla passione per la musica, oggi Suoni di Marca \u00e8 un appuntamento fisso, al quale \u00e8 difficile mancare! \nCon svariati generi di musica, dal pop al rock, dagli artisti locali ai nomi internazionali, ogni anno il Festival offre uno spettacolo unico, momenti di svago e di riflessione sull\u2019importanza della musica come forma d\u2019arte e simbolo di contaminazione positiva a 360\u00b0. \nStoria.\nDal 1990 al 1997 Suoni di Marca ha vissuto frequenti cambi di location fino ad arrivare al 1998, anno in cui ritrova nelle Mura di Treviso il suo luogo ideale, affermandosi come \"simbolo di un\u2019aggregazione territoriale forte ed affidabile, che fino a quel momento non esisteva in citt\u00e0\".\nInizialmente conosciuto con identit\u00e0 differenti (come \u201cRandev\u00f9\u201d a Prato della Fiera e \u201cRitmo in Villa\u201d a Villa Manfrin e Villa Margherita), di anno in anno il Festival \u00e8 cresciuto ed ha assunto un ruolo sempre pi\u00f9 importante nell\u2019estate trevigiana. Da \u201cMura di notte\u201d sui Bastioni delle Mura nel 1998 \u00e8 diventato, nel 2001, \u201cSuoni di Marca\u201d: un titolo definitivo, come la sua location che, dal 2005, \u00e8 la passeggiata delle Mura tra Porta SS. Quaranta e Varco Caccianiga.\nNei suoi primi anni di vita, l\u2019offerta musicale del festival si \u00e8 concentrata soprattutto su artisti appartenenti alla Marca Trevigiana, concependo l\u2019evento come punto di ritrovo culturale locale.\nOggi il Festival offre, sera dopo sera, un tema musicale diverso, generi musicali che si alternano per andare incontro a differenti range di et\u00e0 ed educazione musicale, con nomi noti sia a livello locale che nazionale ed internazionale, serate culturali di spicco e serate popolari, per rispondere ai gusti di un pubblico pi\u00f9 competente e, allo stesso tempo, instillare curiosit\u00e0 verso la musica in quello meno consapevole.\nOltre alla musica, Suoni di Marca Festival d\u00e0 spazio da sempre all\u2019arte e all\u2019artigianato locali e alle culture giovanili, ed \u00e8 sempre stato caratterizzato dall\"'attenzione verso il territorio\" sia per la valorizzazione di artisti locali che per il coinvolgimento di aziende e servizi operanti nella provincia di Treviso e in tutto il Veneto.\nMolto attento, inoltre, al tema della sostenibilit\u00e0, Suoni di Marca Festival \u00e8 in grado di riciclare il 95% dei rifiuti prodotti con stoviglie biodegradabili, attenzione alla raccolta differenziata, isole ecologiche (13 EcoPunti) e squadre dedicate che ogni edizione permettono di essere un festival 'green' (circa 200 volontari).\n\"Nel 2020 Suoni di Marca giunge alla sua trentesima edizione\"."}
{"id": "8393365", "revid": "767487", "url": "https://it.wikipedia.org/wiki?curid=8393365", "title": "Preu\u00dfenlied", "text": "Preu\u00dfenlied (letteralmente \"canzone di Prussia\" in tedesco) \u00e8 stato l'inno nazionale del Regno di Prussia dal 1830 al 1840. In funzione del suo verso iniziale, \u00e8 noto anche come \"Ich bin ein Preu\u00dfe, kennt ihr meine Farben?\" (\"Sono un prussiano, conoscete i miei colori?\").\nStoria.\nBernhard Thiersch (1793\u20131855), il direttore del ginnasio di Dortmund, scrisse i primi sei versi dell'inno ad Halberstadt in onore del compleanno del re Federico Guglielmo III nel 1830. La melodia venne composta, nel 1832, da August Neithardt (1793\u20131861), direttore della musica reale del \"II Reggimento Granatieri della Guardia\" dell'Esercito prussiano. Dr. F. Th. Schneider aggiunse altri sette versi nel 1851.\n\"Preu\u00dfenlied\" sostitu\u00ec il precedente inno, \"Borussia\" e fu a sua volta sostituito da \"Heil dir im Siegerkranz\".\nPoich\u00e9 quasi tutti i tedeschi a est dell'Oder vennero espulsi dopo la seconda guerra mondiale, il \"Preu\u00dfenlied\" veniva talvolta cantato da organizzazioni di rifugiati, come l'Associazione territoriale della Prussia orientale."}
{"id": "8393367", "revid": "767487", "url": "https://it.wikipedia.org/wiki?curid=8393367", "title": "I miei vicini sono simpatici", "text": "I miei vicini sono simpatici (\"Des enfants g\u00e2t\u00e9s\") \u00e8 un film del 1977 diretto da Bertrand Tavernier."}
{"id": "8393375", "revid": "964734", "url": "https://it.wikipedia.org/wiki?curid=8393375", "title": "Smoothing", "text": ""}
{"id": "8393377", "revid": "6923", "url": "https://it.wikipedia.org/wiki?curid=8393377", "title": "Apparizione di Ges\u00f9 sulla via di Emmaus", "text": "Secondo il Nuovo Testamento, l'apparizione sulla strada di Emmaus \u00e8 una delle prime apparizioni dopo la risurrezione di Ges\u00f9. Entrambi gli incontri sulla via per Emmaus e la successiva cena di Emmaus, dove Ges\u00f9 cena coi suoi discepoli dopo l'incontro per convincerli della sua reale risurrezione, sono diventati soggetti popolari nell'arte.\nIl racconto evangelico.\nN. T. Wright considera la dettagliata narrazione del viaggio verso Emmaus narrato in Luca 24,14-35 come una delle migliori di tutto il vangelo di Luca. Jan Lambrecht, citando D. P. Moessner, scrisse a tal proposito: \"La storia di Emmaus \u00e8 una delle pi\u00f9 \"squisite conquiste letterarie\"\". Essa descrive l'incontro sulla strada di Emmaus e la successiva cena, precisando che il discepolo Cleofa e un altro discepolo stavano camminando insieme quando incontrarono Ges\u00f9. Essi non lo riconobbero, e parlarono con lui della loro tristezza e degli eventi recenti che avevano riguardato il loro maestro. Egli li persuase a cenare con lui, e durante la cena, allo spezzare del pane, lo riconobbero.\nTema.\nSebbene si possa dire che l'intento principale della presentazione della scena nel vangelo di Luca sia quello di comprovare la risurrezione di Ges\u00f9 con una apparizione, il racconto sembra non dire nulla in tal senso. R. W. L. Moberly ha suggerito come \"la storia sia meglio compresa come un'esposizione ermeneutica del discernimento, in particolare focalizzato sulla domanda \"Come uno pu\u00f2 riconoscere Cristo risorto\"\". Alfred McBride disse che la narrazione di Emmaus riguarda pi\u00f9 che altro \"l'evoluzione della coscienza dei due discepoli, pi\u00f9 che la morte e la risurrezione di Cristo\". Come ha notato James L. Resseguie, \"gli apostoli avevano in cuor loro un misto di disappunto, pazzia, arrancavano, erano lenti di cuore durante il loro viaggio, ma Dio apr\u00ec loro gli occhi in questo mondo\".\nParallelismi.\nIl vangelo di Marco (Mc 16,12-13) ha un resoconto simile che descrive l'apparizione di Ges\u00f9 a due discepoli mentre questi camminavano nel paese, anche se non viene esplicitata n\u00e9 la citt\u00e0 n\u00e9 il nome dei discepoli:\n\u00c8 stato anche suggerito che la storia dell'etiope eunuco narrata in Atti 8,26-40 sia un \"parallelismo della narrazione di Emmaus\", dal momento che vi sono molte similitudini tra i due racconti. Jan Lambrecht disse: \"Ciascun evento culmina in un rituale, lo spezzare e la distribuzione del pane a Emmaus ed il battesimo dell'etiope lungo la strada... Ci\u00f2 che resta \u00e8 un tema comune in entrambe le storie, necessaria connessione ermeneutica tra le Scritture e Ges\u00f9. Le Scritture devono essere interpretate alla luce della \"buona novella di Ges\u00f9\" (Atti 8) e gli eventi di Ges\u00f9 possono essere compresi solo alla luce delle Scritture (Luca 24).\"\nIl discepolo sconosciuto.\nMolti sono i nomi che sono stati proposti per il discepolo non nominato nel vangelo che pure accompagna Cleofa nel suo viaggio. Tra questi i pi\u00f9 probabili potrebbero essere, secondo i manoscritti, Simone/Simeone o Ammaon/Amaon che secondo sant'Ambrogio potrebbe essere una trascrizione erronea di \"Simeone\"; Nathanael, secondo sant'Epifanio (come riportato nel suo \"Panarion\"); Nicodemo, secondo il vangelo apocrifo di Giovanni in arabo; l'evangelista Luca, secondo il \"Libro delle Api\"; Filippo il diacono; Giacomo; o ancora Maria di Cleofa.\nJohn Gillman, appoggiando le idee di Jan Lambrecht, scrisse che \"il fallimento di Luca nell'identificare il compagno di Cleofa, non dicendo n\u00e9 il nome n\u00e9 il genere, pu\u00f2 essere una strategia per invitare il lettore ad identificarsi implicitamente in quella persona, e quindi a farsi compagno di viaggio con Cleofa e con Ges\u00f9.\"\nIl viaggio verso Emmaus.\nI due discepoli nell'episodio stavano camminando sulla strada per Emmaus, intenti in una discussione seria, quando Ges\u00f9 li incontra. Essi non lo riconoscono e lo vedono come uno straniero. Nelle sue \"Omelie sui vangeli\" (Hom. 23), San Gregorio Magno scriveva:\nGes\u00f9 lascia che gli apostoli raccontino delle loro ansie e delle loro paure; li lascia disperarsi esprimendo tutto il loro dispiacere per quanto accaduto. Ges\u00f9 enfaticamente li ascolta e utilizza le scritture per confortarli nella comprensione della \"sofferenza e della gloria\". Durante il viaggio verso Emmaus, secondo Alfred McBride, Ges\u00f9 pazientemente guida i due discepoli \"dalla disperazione alla celebrazione\" e li nutre della fede cos\u00ec che essi possano vedere \"la sua presenza reale nello spezzare il pane\".\nDal punto di vista pastorale, John Mossi scrisse che il meditare sul \"pellegrinaggio di Emmaus\" \u00e8 aiutare una persona a uscire dalla propria \"notte oscura\". Durante l'azione, infatti, secondo Mossi, si pu\u00f2 comprendere che Ges\u00f9 compassionevolmente cammina come un amico nel viaggio della vita, ascolta le esitazioni e i dispiaceri di ciascuno e trascorre del tempo con chi lo segue.\n\"Resta con noi\".\nLuca 24,28\u201329 riporta che Ges\u00f9 rimase con gli apostoli e cen\u00f2 quindi con loro dopo l'incontro sulla strada:\nI due discepoli mostrano la loro apertura nei confronti dello straniero, che \u00e8 Ges\u00f9, invitandolo a rimanere con loro, a cenare insieme in compagnia. Jan Lambrecht ha suggerito che questo fatto ha consentito a Ges\u00f9 di cambiarli radicalmente: \"Offrendo ospitalit\u00e0 al compagno di Emmaus [i discepoli] furono in grado di trascendere la loro auto-consapevolezza, la loro tristezza, la loro pazzia, la loro lentezza di cuore preparandosi quindi all'esperienza rivelatoria attorno al tavolo della cena.\"\nLa cena di Emmaus.\nIn un primo momento, Ges\u00f9 appare a Cleofa e a un altro discepolo, ma \"i loro occhi erano ciechi\" e non lo riconobbero. Successivamente, \"allo spezzare del pane\" (Lc 24,30), \"i loro occhi si aprirono\" e lo riconobbero (Luca 24,31). B. P. Robinson ha suggerito che il riconoscimento di Ges\u00f9 si ritrovi nel gesto della cena, mentre Raymond Blacketer ha notato come \"molti, ma non tutti i commentatori, antichi e moderni, hanno visto la rivelazione dell'identit\u00e0 di Ges\u00f9 nello spezzare del pane come un implicito riferimento all'eucaristia.\"\nNella sua lettera apostolica \"Mane nobiscum Domine\", Giovanni Paolo II disse che quando i due discepoli chiesero a Ges\u00f9 di rimanere \"con\" loro, questi rispose dando loro modo di rimanere \"in\" lui, entrando \"in profonda comunione con Ges\u00f9\" attraverso il \"sacramento dell'eucarestia\" (Gv 15,4). Poco dopo Ges\u00f9 accondiscende alla loro richiesta di rimanere, secondo il santo pontefice, \"il volto di Ges\u00f9 scompare, e si fa strada quello del Maestro che sta con loro, nascosto nello spezzare del pane che apre gli occhi a riconoscerlo... Quando le menti sono illuminate ed i cuori sono ingentiliti, i segni iniziano a parlare\".\nIl ritorno a Gerusalemme.\nLuca 24,32 riporta che i cuori dei due discepoli erano \"brucianti\" dopo la loro conversazione con Ges\u00f9 sulla strada per Emmaus, in particolare quando egli spieg\u00f2 loro le Scritture. Essi intrapresero quel viaggio \"per simboleggiare il loro cambiamento del cuore da 'triste' a 'bruciante'\", e immediatamente fecero ritorno a Gerusalemme per condividere la loro esperienza con gli altri compagni (Luca 24,33).\nAlfred McBride disse che \"l'entusiasmo riemp\u00ec le loro vite\" quando i due discepoli \"incontrarono il Cristo risorto\" alla cena di Emmaus. Essi sentirono il bisogno di condividere cosa era successo e la buona novella con gli altri e pertanto essi ritornarono a Gerusalemme. Giovanni Paolo II ha sottolineato come i due discepoli avessero realizzato un \"dovere missionario\" dopo \"essere entrati in comunione con Cristo\" nella cena, alla fine della celebrazione eucaristica.\nIn arte.\nSia l'incontro sulla strada sia la successiva cena sono soggetti popolari nel mondo dell'arte, anche se il tema della cena ha ricevuto una rilevanza pi\u00f9 ampia. L'arte medievale tende a mostrare maggiormente il momento precedente al riconoscimento di Ges\u00f9; Cristo indossa spesso abiti diversi da quelli con cui \u00e8 tradizionalmente raffigurato per mostrare come i discepoli, inizialmente, non lo avessero riconosciuto. Talvolta viene raffigurato con un grande cappello da pellegrino con la tipica conchiglia o, pi\u00f9 raramente, con un copricapo ebraico. A ogni modo, a partire dal Rinascimento il tema della cena divenne molto pi\u00f9 popolare, spesso con una particolare accezione al momento del riconoscimento.\nLa raffigurazione di Rembrandt del 1648 della cena di Emmaus \u00e8 costruita sulla base di una prima realizzazione da lui eseguita sei anni prima, nella quale il discepolo sulla sinistra si alza e pone le mani in preghiera. In entrambe le raffigurazioni, i discepoli sono stupiti ma non terrorizzati. Il servo presente nella scena ha un valore unicamente decorativo.\nLa Cena di Emmaus di Caravaggio conservata a Londra e quella conservata a Milano distano tra loro sei anni, vennero entrambe criticate all'epoca per la mancanza di decoro in un evento tanto importante, per quanto le raffigurazioni realistiche siano perfette. Caravaggio raffigura Ges\u00f9 senza la barba, e addirittura la pittura di Londra mostra dei frutti palesemente fuori stagione. A ogni modo, in entrambi i casi, viene presentata anche la figura del servo al tavolo.\nAltri artisti si sono dedicati a raffigurare questo evento come Jacopo Bassano, Pontormo, Vittore Carpaccio, Philippe de Champaigne, Albrecht D\u00fcrer, Benedetto Gennari, Jacob Jordaens, Marco Marziale, Pedro Orrente, Tintoretto, Tiziano, Vel\u00e1zquez, Paolo Veronese, Han van Meegeren e Vermeer.\nIn letteratura, il tema di Emmaus viene trattato nel XII secolo dal poeta Lorenzo di Durham in un poema semidrammatico in latino.\nIn musica.\nIl compositore luterano tedesco Johann Sebastian Bach compose per le cantate pasquali una cantata dal titolo \"Bleib bei uns, denn es will Abend werden\", BWV 6, nel 1725, proprio ispirata al tema dell'incontro di Emmaus.\nJosef Rheinberger compose nel 1855 un mottetto \"Abendlied\" su questi versi del vangelo.\nIn filosofia.\nCarl Jung ha visto l'apparizione lungo la strada per Emmaus come l'esplicitazione di un tema mitologico comune, quello del \"magico compagno di viaggio\"."}
{"id": "8393390", "revid": "1910023", "url": "https://it.wikipedia.org/wiki?curid=8393390", "title": "Moreirense", "text": ""}
{"id": "8393396", "revid": "767487", "url": "https://it.wikipedia.org/wiki?curid=8393396", "title": "Le Far-West", "text": "Le Far-West \u00e8 un film del 1973 diretto da Jacques Brel."}
{"id": "8393397", "revid": "309289", "url": "https://it.wikipedia.org/wiki?curid=8393397", "title": "Sisim", "text": "Il Sisim () \u00e8 un fiume della Siberia meridionale, in Russia, affluente di destra dell'Enisej. Scorre nei \"rajon\" Kuraginskij, Idrinskij e Balachtinskij del Territorio di Krasnojarsk.\nDescrizione.\nIl Sisim, formato dalla confluenza dei fiumi Ta\u00eb\u017enyj (\u0422\u0430\u0451\u0436\u043d\u044b\u0439) e Stepnoj Sisim (\u0421\u0442\u0435\u043f\u043d\u043e\u0439 \u0421\u0438\u0441\u0438\u043c), scende dagli speroni dei monti Manskoe Belogor'e (\u041c\u0430\u043d\u0441\u043a\u043e\u0435 \u0411\u0435\u043b\u043e\u0433\u043e\u0440\u044c\u0435) che si trovano nella parte nord-ovest dei Saiani Orientali. La lunghezza del fiume \u00e8 di 260\u00a0km (assieme a Ta\u00eb\u017enyj e Sisim, di 270 km), l'area del bacino \u00e8 di 3260\u00a0km\u00b2. La sua portata, a 19\u00a0km dalla foce \u00e8 di 34,57\u00a0m\u00b3/s.\nSfocia sul lato destro dell'Enisej, nel bacino idrico di Krasnojarsk.\nI suoi maggiori affluenti sono: Ko, Olenkoj e Cejba (da destra), Urap e Bol'\u0161aja Alga (da sinistra).\nLungo le sponde del fiume si trovano i villaggi di \u0160\u010detkinino (\u0429\u0435\u0442\u043a\u0438\u043d\u0438\u043d\u043e) e Ber\u00ebzovaja (\u0411\u0435\u0440\u0451\u0437\u043e\u0432\u0430\u044f)."}
{"id": "8393398", "revid": "1372005", "url": "https://it.wikipedia.org/wiki?curid=8393398", "title": "Ottone di Worms", "text": ""}
{"id": "8393399", "revid": "110157", "url": "https://it.wikipedia.org/wiki?curid=8393399", "title": "Montpellier Business School", "text": "Montpellier Business School o MBS (in precedenza \"Groupe Sup de Co Montpellier\") \u00e8 una \"business school\" fondata a Montpellier nel 1897. Rientra nel 5% delle \"business school\" con triplo accreditamento AACSB, EQUIS e AMBA."}
{"id": "8393400", "revid": "111839439", "url": "https://it.wikipedia.org/wiki?curid=8393400", "title": "Groupe Sup de Co Montpellier", "text": ""}
{"id": "8393404", "revid": "767487", "url": "https://it.wikipedia.org/wiki?curid=8393404", "title": "Il mangiaguardie", "text": "Il mangiaguardie (\"Themroc\") \u00e8 un film del 1973 diretto da Claude Faraldo."}
{"id": "8393406", "revid": "363629", "url": "https://it.wikipedia.org/wiki?curid=8393406", "title": "Martirio di San Lorenzo", "text": ""}
{"id": "8393410", "revid": "1305772", "url": "https://it.wikipedia.org/wiki?curid=8393410", "title": "Martirio di san Lorenzo", "text": ""}
{"id": "8393412", "revid": "767487", "url": "https://it.wikipedia.org/wiki?curid=8393412", "title": "La voleuse", "text": "La voleuse \u00e8 un film del 1966 diretto da Jean Chapot."}
{"id": "8393420", "revid": "287204", "url": "https://it.wikipedia.org/wiki?curid=8393420", "title": "Hirschmann", "text": ""}
{"id": "8393423", "revid": "287204", "url": "https://it.wikipedia.org/wiki?curid=8393423", "title": "Leopold (disambigua)", "text": ""}
{"id": "8393426", "revid": "767487", "url": "https://it.wikipedia.org/wiki?curid=8393426", "title": "La calda pelle", "text": "La calda pelle (\"De l'amour\") \u00e8 un film del 1964 diretto da Jean Aurel.\nIl film \u00e8 basato sul libro \"De l'amour\" di Stendhal (1822).\nTrama.\nIl dentista Raoul \u00e8 un seduttore; H\u00e9l\u00e8ne, la sua compagna, si stanca del suo comportamento e lo lascia. Raoul cerca di conquistare Sophie senza successo, poi si rivolge a Mathilde, una giovane donna davvero molto intraprendente."}
{"id": "8393431", "revid": "1543377", "url": "https://it.wikipedia.org/wiki?curid=8393431", "title": "Anahuac (danza)", "text": "La Danza Anahuac anche Danza Azteca di Anahuac che \u00e8 una danza sacra della Valle dell'Anahuac, pratica antica della cultura mesoamericana risalente circa alla fine I secolo d. C.\nDescrizione.\nLa danza Anuhuac \u00e8 una danza indigena evocativa che con movimenti ritmati precisi e con un linguaggio verbale specifico, si credeva creasse dimensioni spirituali dirette con la Divinit\u00e0.\nLa preghiera e il ringraziamento agli dei avveniva con la danza stessa ed i movimenti dei ballerini generavano l'energia cosmica necessaria all'equilibrio delle cose; il tutto rafforzato dalla suggestiva musica.\nNella cultura popolare.\nLa tradizione indigene della danza Anahuac \u00e8 ancora oggi solida nelle festivit\u00e0 e nei carnevali in diversi paesi del centro America."}
{"id": "8393433", "revid": "30610", "url": "https://it.wikipedia.org/wiki?curid=8393433", "title": "Grande Missione", "text": "Nel cristianesimo, col termine di Grande Missione (o missione universale dei discepoli) si indica l'istruzione data da Ges\u00f9 risorto ai suoi discepoli di diffondere il vangelo a tutte le nazioni del mondo. L'episodio viene riportato in Matteo 28,20, quando su una montagna della Galilea Ges\u00f9 chiama i suoi discepoli a battezzare tutte le nazioni nel nome del Padre, del Figlio e dello Spirito Santo.\nLa Grande Missione \u00e8 un episodio simile alla missione dei dodici apostoli che si trova nei vangeli sinottici, anche se essa presenta delle differenze sostanziali. Luca pure pone Ges\u00f9 ad insegnare ai suoi discepoli nel corso del suo ministero, inviandoli in tutte le nazioni e dando loro il potere di scacciare i demoni, come pure i settanta discepoli. La dispersione degli apostoli riportata in Marco 16,9 si pensa sia un'aggiunta del II secolo d.C. sulla base degli episodi narrati da Matteo e da Luca.\nL'episodio \u00e8 diventato significativo nella teologia cristiana per l'enfatizzazione del ministero in nome di Ges\u00f9, del lavoro missionario, dell'evangelizzazione e del battesimo. Gli apostoli si dice si siano dispersi nei pressi di Gerusalemme e siano giunti ovunque. La visione escatologica del Preterismo crede che la Grande Missione e altre profezie bibliche si siano realizzate entro il I secolo d.C. mentre il Futurismo cristiano crede che esse si realizzeranno solo con la seconda venuta di Ges\u00f9 sulla terra.\nAlcuni ricercatori della storicit\u00e0 di Ges\u00f9 hanno visto la Grande Missione hanno visto nelle parole di Ges\u00f9 non tanto il suo pensiero quanto piuttosto quello della comunit\u00e0 cristiana nella quale il vangelo venne scritto. Alcuni studiosi, come ad esempio John Dominic Crossan, ritengono possibile che Ges\u00f9 abbia dato questo messaggio agli apostoli in vita come riportato nei vangeli, mentre secondo altri questa sarebbe un'aggiunta successiva per suffragare il ruolo della chiesa come legittimo successore di Ges\u00f9.\nStoria.\nNon \u00e8 dato a sapere chi abbia coniato il termine di \"Grande Commissione\", reso popolare poi dagli studi di Hudson Taylor.\nIl racconto del Nuovo Testamento.\nLa versione pi\u00f9 nota della Grande Missione \u00e8 riportata in Matteo 28,16-20:\nSecondo il cap. 10 di Matteo, Ges\u00f9 comand\u00f2 ai suoi discepoli di proclamare l'arrivo del regno di Dio e di \"guarire i malati, risuscitare i morti, curare i lebbrosi, scacciare i demoni...\" Marco 6 e Luca 9 riportano pure queste istruzioni date ai discepoli. La Grande Missione \u00e8 il comandamento di proclamare la buona novella - il regno \u00e8 venuto con la dimostrazione del potere di Dio attraverso suo Figlio. San Paolo, successivamente, profetizz\u00f2 che uno dei segni degli ultimi giorni del mondo sar\u00e0 il silenzio del potere di Dio. Egli disse a Timoteo di non associarsi a quanti si sono dai ai piaceri rinnegando la potenza di Dio (2 Tim 3,5). Ai Corinzi, san Paolo disse di non parlare n\u00e9 di basarsi \"su discorsi persuasivi di sapienza, ma sulla manifestazione dello Spirito e della sua potenza.\" (1 Cor 2,4)\nAltre versioni della Grande Missione si possono trovare in Marco 16,14-18, Luca 24,44-49, Atti 1,4-8 e Giovanni 20,19-23}. Nel vangelo secondo Luca, Ges\u00f9 dice ai discepoli di predicare il ravvedimento e il perdono, e promette che avranno il potere da Dio. Nel vangelo secondo Giovanni, Ges\u00f9 dice ai discepoli che riceveranno lo Spirito Santo e l'autorit\u00e0 di perdonare i peccati e di perdonare. Negli Atti degli Apostoli, Ges\u00f9 promette ai discepoli che lo Spirito Santo li ispirer\u00e0 nelle loro parole e nei loro atti. Tutti quesit passaggi sono composti da parole di Cristo dette dopo la sua risurrezione.\nLa chiamata a portarsi nel mondo presente in Mt 28 \u00e8 preceduta da quattro capitoli prima quando Ges\u00f9 dice che il messaggio del vangelo sar\u00e0 noto a tutti i rappresentanti delle nazioni, e che la fine verr\u00e0.\nInterpretazione.\nLa Grande Missione indetta da Ges\u00f9 \u00e8 stata interpretata dai cristiani come il dovere della predicazione, di fare proselitismo, di insegnare e di battezzare. Sebbene tale comando venne inizialmente dato da Ges\u00f9 solo agli apostoli, la teologia cristiana ha interpretato tale missione come diretta a ciascun cristiano di tutti i tempi e di ogni luogo della terra, in particolare perch\u00e9 essa sembra muovere i propri passi dall'alleanza di Dio con Abramo presente nel libro della Genesi 12,3. \nI commentatori del vangelo hanno spesso posto in contrasto la Grande Commissione con la prima commissione gi\u00e0 data agli apostoli in Matteo 10, 5-42, dove essi ricevettero la commissione di agire tra gli ebrei, che Ges\u00f9 definisce \"pecorelle smarrite della casa di Israele\". (Mt 15,24)\nIl preterismo crede che la Grande Commissione si sia compiuta da subito basandosi sui passaggi del Nuovo Testamento che riportano \"ed essi uscirono e predicarono ovunque\" (Mc 16,20), \"il vangelo che avete udito, che sia proclamato in tutte le nazioni sotto questo cielo (Colossesi 1,23) e \"a colui che pu\u00f2 fortificarvi secondo il mio vangelo e il messaggio di Ges\u00f9 Cristo, conformemente alla rivelazione del mistero che fu tenuto nascosto fin dai tempi pi\u00f9 remoti, 26 ma che ora \u00e8 rivelato e reso noto mediante le Scritture profetiche, per ordine dell'eterno Dio, a tutte le nazioni perch\u00e9 ubbidiscano alla fede\" (Rom 16,25\u201326)."}
{"id": "8393439", "revid": "767487", "url": "https://it.wikipedia.org/wiki?curid=8393439", "title": "Tabarin (film)", "text": "Tabarin \u00e8 un film del 1958 diretto da Richard Pottier."}
{"id": "8393449", "revid": "39884", "url": "https://it.wikipedia.org/wiki?curid=8393449", "title": "Controllo del tabacco", "text": ""}
{"id": "8393455", "revid": "686936", "url": "https://it.wikipedia.org/wiki?curid=8393455", "title": "Kansas City Chiefs 1971", "text": "La stagione 1971 dei Kansas City Chiefs \u00e8 stata la seconda nella National Football League e la 12\u00aa complessiva. Fu anche l'ultima stagione al Municipal Stadium prima di trasferirsi all'Arrowhead Stadium.\nMolti dei giocatori che avevano vinto il Super Bowl IV due anni prima erano ancora parte della squadra. I Chiefs vinsero la propria division con un record di 10-3-1 ma furono battuti dai Miami Dolphins nel divisional round dei playoff dopo due tempi supplementari. Quella sconfitta fu uno spartiacque per la storia della franchigia: Kansas City non avrebbe pi\u00f9 raggiunto i playoff fino al 1986, non vi avrebbe vinto una gara fino al 1991 e non avrebbe pi\u00f9 vinto il titolo di division fino al 1993.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "8393471", "revid": "47767", "url": "https://it.wikipedia.org/wiki?curid=8393471", "title": "Chiesa dei Santi Maurizio e Compagni (Novella, Italia)", "text": "La chiesa dei Santi Maurizio e Compagni \u00e8 la parrocchiale di Tregiovo, frazione di Novella in Trentino. Fa parte della zona pastorale delle Valli del Noce e risale al XIV secolo.\nStoria.\nIl primo luogo di culto con dedicazione a san Maurizio fu eretto a Tregiovo entro il XIV secolo e la sua prima citazione risale ad atti visitali del 1695. Ebbe la concessione del fonte battesimale nel 1742 e il primissario pot\u00e9 amministrare i sacramenti. \nA partire dal 1767 ebbe anche la concessione della custodia eucaristica. Ottenne dignit\u00e0 curaziale nel 1887.\nSino al 1788 la primitiva chiesa fu giudicata sufficiente per la comunit\u00e0 ma da quel momento si fece richiesta di poter erigere un luogo di culto meno disagiato come posizione e pi\u00f9 vicino all'abitato. Il principe vescovo di Trento Pietro Vigilio Thun acconsent\u00ec a questa proposta e da subito iniziarono i lavori di demolizione dell'edificio storico. Venne salvata solo la torre campanaria, che continu\u00f2 a svolgere il suo ruolo anche per la nuova chiesa. Il cantiere per in tempio venne aperto lo stesso anno e gi\u00e0 un anno dopo la struttura muraria era stata completata sino alla zona presbiteriale. La nuova San Maurizio venne benedetta nel 1789 e contemporaneamente venne costruito il camposanto nelle sue vicinanze.\nI lavori continuarono poi sino al 1799 e fu solo in quell'anno che fu celebrata la solenne consacrazione da Emanuele Maria Thun, allora vescovo suffraganeo di Trento. \nTra il 1909 e il 1910 fu ampliata la sacrestia, venne estesa l'area del camposanto, fu sistemata la scala di accesso al sagrato e Agostino Aldi arricch\u00ec di decorazioni a temperale volte sia della sala sia del presbiterio. L'11 agosto 1920 venne elevata a dignit\u00e0 parrocchiale. \nDurante gli anni cinquanta si ripose mano alla scalinata del sagrato e nel decennio successivo venne ulteriormente ampliato il camposanto.\nNegli anni ottanta la chiesa fu oggetto di restauri conservativi che riguardarono, tra le altre cose, la protezione dalle infiltrazioni di acqua, il rifacimento di parte del portale sul prospetto principale, il rifacimento della copertura del tetto e la ritinteggiatura. \nGli ultimi interventi si sono avuti nel triennio 2011-2013 con altre azioni conservative, in particolare rivolte alle strutture in pietra e in marmo, al recupero di parti decorative, alle ritinteggiature ed alle manutenzioni eccezionali.\nDescrizione.\nLa torre campanaria sorge staccata dall'edificio poich\u00e9 \u00e8 quella originaria quattrocentesca e si trova in posizione isolata su un piccolo colle a monte dell'abitato.\nLa chiesa moderna, con orientamento rivolto a nord, ha una facciata suddivisa in due ordini. In quello inferiore si trova il portale di accesso. Sul portale si trova un simbolo dei \"tre giovi\" che attraversano l'Ozol, all'origine del nome dell'abitato. In quello superiore una grande finestra sagomata affiancata da due nicchie. Sopra si trova una meridiana.\nLa sala interna \u00e8 a navata unica ed il presbiterio \u00e8 leggermente rialzato. Oltre alle decorazioni opera di Aldi la pala dietro l'altar maggiore \u00e8 attribuita a Mattia Lampi."}
{"id": "8393472", "revid": "111843869", "url": "https://it.wikipedia.org/wiki?curid=8393472", "title": "La Grande Illustrazione", "text": ""}
{"id": "8393473", "revid": "287204", "url": "https://it.wikipedia.org/wiki?curid=8393473", "title": "Doorwerth", "text": "Doorwerth \u00e8 un villaggio (\"dorp\") di circa 5000 abitanti del sud-est dei Paesi Bassi, facente parte della provincia della Gheldria e situato nella regione della Veluwe e lungo il corso del fiume Nederrijn Dal punto di vista amministrativo, si tratta di un ex-comune, dal 1923 accorpato alla municipalit\u00e0 di Renkum.\nGeografia fisica.\nDoorwerth si trova ad ovest di Arnhem e a sud del parco nazionale dell'Alta Veluwe.\nIl Nederrijn bagna una porzione del tratto sud-orientale del villaggio.\nOrigini del nome.\nIl toponimo \"Doorwerth\", anticamente come \"Doorenwert\", \"Doirenwerdt\", \"Dorenwaard\", \"Dorenweerd\" (1280), den \"Dorenweert\" (1318), \"ten Doerenwerde\" (1432), \"then Dornwert\" (1433) e \"Doorwerth\" (1500), \u00e8 formato del termine \"doorn\", che significa \"cespuglio di spine\", e dal termine \"weerd\", che significa \"terreno lungo un corso d'acqua\".\nStoria.\nNella met\u00e0 del XIII secolo, si hanno notizie di un castello in loco (v. anche \"Monumenti e luoghi d'interesse\").\nNel corso del XIX secolo, Doorwerth inizi\u00f2 a fiorire dal punto di vista turistico grazie alla natura circostante, che attir\u00f2 le persone provenienti dalle grandi citt\u00e0 industrializzate.\nIl comune di Doorwerth venne soppresso una prima volta nel 1812, quando fu accorpato alla municipalit\u00e0 di Oosterbeek. Fur per\u00f2 ripristinato nel 1818, prima di essere nuovamente soppresso nel 1923.\nNel corso del XX secolo, si form\u00f2 a Doorwerth un'associazione di artisti chiamata \"Pictura Veluvensis\".\nMonumenti e luoghi d'interesse.\nDoorwerth vanta 6 edifici classificati come \"rijksmonumenten\" e 7 edifici classificati come \"gemeentelijke monumenten\".\nArchitetture militari.\nCastello di Doorwerth.\nPrincipale edificio di Doorwerth il castello di Doorwerth (\"Kasteel Doorwerth\"), menzionato per la prima volta nel 1260, ma le cui origini risalgono forse all'XI secolo, e che fu restaurato nel 1910 su progetto dell'architetto Pierre Cuypers secondo la sua forma seicentesca.\nSociet\u00e0.\nEvoluzione demografica.\nAl censimento del 2019, Doorwerth contava una popolazione pari a 4975 abitanti. \nLa popolazione al di sotto dei 16 anni era pari a 615 unit\u00e0, mentre la popolazione dai 65 anni in su era pari a 1655 unit\u00e0\nLa localit\u00e0 ha conosciuto un incremento demografico rispetto al biennio 2017-2018, quando contava una popolazione pari a 4920 unit\u00e0 e al 2016, quando contava una popolazione pari a 4909 unit\u00e0.\nGeografia antropica.\nSuddivisioni amministrative.\nFa parte del territorio di Doorwerth la buurtschap di Kievitsdel.:"}
{"id": "8393477", "revid": "767487", "url": "https://it.wikipedia.org/wiki?curid=8393477", "title": "Le vergini di Salem", "text": "Le vergini di Salem (\"Les Sorci\u00e8res de Salem\") \u00e8 un film del 1957 diretto da Raymond Rouleau.\nSi tratta di un adattamento dell'opera teatrale \"Il crogiuolo\" (\"The Crucible\") di Arthur Miller (1953)."}
{"id": "8393483", "revid": "3115", "url": "https://it.wikipedia.org/wiki?curid=8393483", "title": "Diffusione del consumo di tabacco", "text": "La diffusione del consumo di tabacco \u00e8 misurata dall'Organizzazione mondiale della sanit\u00e0 (OMS), concentrandosi sul fumo di sigaretta per i dati disponibili. Il fumo \u00e8 stato quindi studiato in modo pi\u00f9 approfondito rispetto a qualsiasi altra forma di consumo.\nIl fumo \u00e8 statisticamente cinque volte pi\u00f9 diffuso tra gli uomini che tra le donne; tuttavia, il divario di genere varia da paese a paese ed \u00e8 minore nelle fasce di et\u00e0 pi\u00f9 giovani. Nei paesi sviluppati i tassi di fumo per gli uomini hanno raggiunto il picco e stanno iniziando a diminuire e lo stesso sta avvenendo anche per le donne.\nLa prevalenza del fumo \u00e8 cambiata poco dalla met\u00e0 degli anni '90, prima di allora \u00e8 diminuita nei paesi di lingua inglese grazie alla migliore attuazione della lotta al tabagismo . Complessivamente, per\u00f2, il numero di fumatori in tutto il mondo \u00e8 aumentato da 721 milioni nel 1980 a 967 milioni nel 2012 e nello stesso periodo il numero di sigarette fumate \u00e8 aumentato da 4,96 trilioni a 6,25 trilioni, principalmente a causa della crescita complessiva della popolazione.\nNei paesi occidentali, il fumo \u00e8 statisticamente pi\u00f9 diffuso tra le popolazioni con problemi di salute mentale, con problemi di alcol e droghe, tra i criminali e i senzatetto.\nNel 2002, globalmente, circa il 20% dei giovani (di et\u00e0 compresa tra 13 e 15 anni) ha iniziato a fumare. Ogni giorno, da 80.000 a 100.000 bambini iniziano a fumare in tutto il mondo. La met\u00e0 di coloro che iniziano a fumare negli anni dell'adolescenza hanno un'alta probabilit\u00e0 di continuare per 15-20 anni.\nL'OMS afferma che \"Gran parte dell'onere della malattia e della mortalit\u00e0 prematura attribuibile all'uso del tabacco colpiscono in modo sproporzionato i poveri\". Degli 1,22 miliardi di fumatori, 1 miliardo di loro vive in economie in via di sviluppo o di transizione. I tassi di fumo si sono stabilizzati o sono in diminuzione nel mondo sviluppato. Nei paesi in via di sviluppo, invece, il consumo di tabacco \u00e8 aumentato del 3,4% all'anno a partire dal 2002.\nNel 2004 l'OMS ha previsto che nel mondo si sarebbe verificati 58,8 milioni di decessi, di cui 5,4 milioni attribuibili al tabacco; i dati aggiornati al 2007 sono di 4,9 milioni di decessi causati dal fumo. A partire dal 2002, il 70% delle morti per questa causa \u00e8 nei paesi in via di sviluppo.\nNazioni.\nAustralia.\nNel XX secolo, il fumo era molto comune in Australia. Ci sono stati eventi sociali come la notte del fumo che ha promosso l'abitudine. In Australia l'incidenza del fumo \u00e8 in declino, con i dati dell'Australian Health Survey 2011-12 che mostrano che il 18% della popolazione attualmente fuma, un calo significativo rispetto al 28% nel 1989-90.\nTra la popolazione indigena, il tasso \u00e8 molto pi\u00f9 alto: il 50% degli uomini e il 44% delle donne ha dichiarato di essere fumatore nel 2007-2008.\nLe persone di et\u00e0 compresa tra 25 e 34 anni hanno maggiore probabilit\u00e0 di fumare (24%), con un marcato calo del tasso di fumatori al superamente dell'et\u00e0 oltre di 45 anni (dati 2011-2012).\nNel periodo 2007-2008, la diffusione del fumo era fortemente associata allo svantaggio socioeconomico: una percentuale maggiore di uomini (33%) e donne (26%) che vivono nel 20% delle aree pi\u00f9 povere fumavano, rispetto a quelli che vivevano nel 20% delle aree meno svantaggiate (12% uomini e 11% donne).\nNel 2016 il tasso di fumatori \u00e8 stato misurato al 13%.\nCanada.\nNel dicembre 2002, Statistics Canada ha pubblicato un rapporto sulla diffusione del fumo nel periodo dal 1985 al 2001. In quel rapporto viene descritto che la diffusione dei fumatori (che si definivano fumatori giornalieri o fumatori occasionali) \u00e8 diminuita complessivamente, per entrambi i sessi e per tutte le fasce d'et\u00e0, ad eccezione della fascia dai 15 ai 24 anni. Dal 1991 al 2001 si sono verificati cali ancora maggiori. Mentre la diffusione del fumo per i giovani non \u00e8 cambiata in modo significativo dal 1985 al 1994-1995, vi \u00e8 stata una riduzione significativa di 6 punti percentuali dal 1994-1995 al 2001 (dal 28,5% al 22,5%). A livello provinciale, Terranova e Labrador, Nuova Scozia, Quebec, Ontario, Saskatchewan, Alberta e British Columbia, hanno subito il maggior calo nella frequenza dei fumatori dal 1994-1995 in poi. Tutte le province hanno subito un significativo calo per tutto il periodo 1985-2001. Il calo della diffusione di fumatori si \u00e8 verificato per entrambi i sessi e per tutte le fasce di et\u00e0 durante l'intero arco dei 17 anni, sebbene il fumo giovanile non abbia iniziato a diminuire significativamente fino alla met\u00e0 degli anni '90. Nel complesso, riguardo al consumo giornaliero di sigarette, una percentuale significativamente pi\u00f9 bassa di fumatori, nel 2001, fumavano 26 o pi\u00f9 sigarette al giorno rispetto al 1985 (dal 14,0% al 5,8%). La maggior parte dei cali nelle diverse fasce di sesso o di et\u00e0 si \u00e8 verificata dopo il 1991. Allo stesso tempo, tuttavia, nel 2001 una percentuale significativamente maggiore di fumatori fumava da 1 a 10 sigarette al giorno rispetto al 1985 (dal 18,6% al 31,1%). A partire dal 2008 il tasso era stimato al 18% e ulteriormente in calo.\nUn sondaggio del 2011 stima che il 17% dei canadesi fuma.\nGermania.\nNel 2005, il 27% della popolazione ha dichiarato di fumare. Il 23% erano fumatori abituali (il 28% degli uomini e il 19% delle donne), mentre il 4% fumava in modo irregolare. La quantit\u00e0 pi\u00f9 alta di fumatori abituali era nel gruppo fra i 20-24 anni: il 38% degli uomini e il 30% delle donne. Secondo uno studio del 2010 dell'Universit\u00e0 di Bielefeld, il 9,9% di tutti i maschi di 15 anni e il 10,8% delle femmine di 15 anni fumano, il che ha mostrato un forte calo rispetto al decennio precedente.\nCome nella maggior parte dei paesi industriali, il tasso di fumo in Germania diminuisce con l'aumentare del livello di istruzione.\nUno studio comparativo del 2006 ha rilevato che il 25,1% dei maschi e il 20,6% delle studentesse di medicina a G\u00f6ttingen fumano, mentre a Londra le percentuali sono rispettivamente del 10,9% e del 9,1%.\nLa Germania ha il maggior numero di distributori automatici di sigarette pro capite al mondo: 800.000 per 82 milioni di persone.\nIsraele.\nIn Israele, la diffusione del fumo tra i maschi rimase relativamente costante al 30% negli anni 1994-2004. Tra le femmine la diffusione diminu\u00ec dal 25% del 1998 al 18% del 2003. Fra i giovani, il 14% fumava almeno una volta alla settimana, secondo una pubblicazione del 2001.\nNel 2005, la ricerca ha dimostrato che i giovani israeliani hanno iniziato a usare bidi e narghil\u00e8, come metodi alternativi di consumo del tabacco. Nel 1990, il fumo era la causa di circa 1.800 morti di uomini in Israele, che rappresentavano circa il 12% di tutte le morti di uomini. Non \u00e8 stato riscontrato che il fumo sia una causa significativa di morte tra le donne israeliane. Il numero medio di sigarette fumate per israeliano \u00e8 pari a 2162 (6).\nSono in vigore diverse leggi sull'uso del tabacco . Ad esempio, la pubblicit\u00e0 \u00e8 vietata nelle pubblicazioni per i giovani ed \u00e8 vietata alla televisione e alla radio, oltre all'applicazione di sostanziali aumenti delle tasse sul tabacco, sebbene i prezzi siano ancora tra i pi\u00f9 bassi rispetto alla media dei paesi europei. Inoltre, fino al 2004, non vi era alcun requisito di et\u00e0 minima per l'acquisto di prodotti del tabacco in Israele; tuttavia, un emendamento alla legge sulla commercializzazione e la pubblicit\u00e0 del tabacco, entrato in vigore nel 2004, ha limitato la vendita di tabacco a persone di et\u00e0 superiore ai 18 anni.\nSecondo Israel Central Bureau of Statistics, la percentuale di fumatori nella popolazione adulta israeliana nel 2009 \u00e8 stato del 20,9%, in calo rispetto al 34% nel 2000. Un sondaggio condotto dal Ministero della Sanit\u00e0 nel 2011 ha rilevato che il 20,6% della popolazione di et\u00e0 pari o superiore a 21 anni fuma. La percentuale pi\u00f9 alta di fumatori era tra i maschi arabi, il 44% dei quali fumava, sebbene questa cifra fosse gi\u00e0 in diminuzione, rispetto al 50% registrato nel 1996.\nNuova Zelanda.\nIl consumo di tabacco in Nuova Zelanda ha raggiunto il picco a met\u00e0 degli anni '70, quando il 60% della popolazione fumava. Nel 2011 quel numero era sceso al 20% della popolazione, grazie alle rigide leggi sul controllo del tabacco, che sono tra le pi\u00f9 severe al mondo. Tuttavia, nonostante queste leggi, il numero di fumatori sembra aumentare man mano che l'economia globale peggiora e una recente ondata di catastrofi naturali ha visto un aumento delle vendite di tabacco e, sebbene siano pi\u00f9 i maschi a fumare rispetto alle femmine, questo divario si sta lentamente riducendo. Il consumo di tabacco da parte di Maori rimane sproporzionatamente elevato nonostante sia diminuito negli ultimi anni, grazie alle pubblicit\u00e0 contro il fumo di televisione, internet, radio e stampa indirizzati ai Maori. L'alto tasso di consumo di tabacco fra i Maori \u00e8 stato descritto da molti sostenitori della salute e accademici maori come un \"genocidio culturale\".\nRomania.\nSecondo il Ministero della sanit\u00e0 rumeno, il tasso di fumo nella popolazione \u00e8 diminuito dal 36% nel 2004 al 26% nel 2011. Un rapporto del 2012 ha rivelato che il 34,9% degli uomini fumava abitualmente, rispetto al 14,5% delle donne, e nei precedenti 12 mesi il 37,8% dei fumatori regolari aveva tentato di smettere almeno una volta. Nonostante un generale declino della frequenza di fumatori, il tasso tra le donne \u00e8 quasi raddoppiato dal 1991-2011, con il 55% delle donne fumatrici, nella fascia di et\u00e0 15-34 anni.\nSvezia.\nLa prima ricerca sulle abitudini al fumo in Svezia fu condotta nel 1946; dimostr\u00f2 che il 50% degli uomini e il 9% delle donne fumavano. Nel 1977 il 41% degli uomini e il 32% delle donne erano fumatori. Entro il 2011, l'uso del tabacco da fumo su base giornaliera era sceso al 12,5% tra gli uomini e 14,3% tra le donne. L'uso di snus, su base giornaliera tra gli uomini di et\u00e0 superiore ai 15 anni, \u00e8 stato di circa il 19,4% e solo il 3,0% per le donne.\nRegno Unito.\nL'indagine sanitaria del 2002 in Inghilterra ha riscontrato una percentuale di fumatori del 26%. Nel 2007 la percentuale di fumatori adulti in Inghilterra era scesa di quattro punti percentuali al 22%. Nel 2015, \u00e8 stato misurato che i tassi di fumo in Inghilterra sono scesi al 16,9%, un livello record. La percentuale \u00e8 ulteriormente scesa al 14,4% nel 2018.\nComplessivamente, il numero di fumatori nel Regno Unito nel 2007 \u00e8 stato stimato in 13,7 milioni. Nel 2013 il tasso di fumo tra i pi\u00f9 ricchi dal punto di vista socioeconomico \u00e8 stato del 14% nel 2007 e del 34% tra i pi\u00f9 poveri. I dati del 2013 mostrano che la percentuale della popolazione del Regno Unito che fuma \u00e8 scesa al 19%.\nStati Uniti.\nSecondo il CDC, nel 2015, un totale del 15,1% degli adulti statunitensi (16,7% degli uomini e 13,6% delle donne) fuma, in calo rispetto al 20,9% di un decennio prima. Fra i fumatori statunitensi, nel 2005, l'80,8% (o 36,5 milioni) fumava ogni giorno e il 19,2% (o 8,7 milioni) fumava occasionalmente. La frequenza del fumo di sigaretta variava sostanzialmente tra i gruppi di popolazione. Ad esempio, il fumo abituale era maggiore tra gli uomini al 23,9% rispetto alle donne al 18,1%. Ci\u00f2 \u00e8 coerente con altri paesi (vedi tabella). Tra i gruppi razziali ed etnici, i nativi americani e i nativi dell'Alaska avevano la pi\u00f9 alta percentuale al 32,0%, seguiti dai bianchi non ispanici al 21,9% e dai neri non ispanici al 21,5%. Gli ispanici al 16,2% e gli asiatici al 13,3% avevano i tassi pi\u00f9 bassi.\nLa quantit\u00e0 di fumatori si differenzia anche in base al livello di istruzione, con il pi\u00f9 alto tra gli adulti che hanno conseguito un diploma di Sviluppo educativo generale (GED) al 43,2% e quelli con 9-11 anni di istruzione al 32,6%. La frequenza generalmente diminuisce con l'aumentare dell'istruzione. Gli adulti di et\u00e0 compresa tra 18 e 24 anni erano al 24,4% e 25-44 anni al 24,1% avevano la prevalenza pi\u00f9 alta. La frequenza dei fumatori abituali \u00e8 stata pi\u00f9 elevata tra gli adulti che vivono al di sotto della soglia di povert\u00e0 ( 29,9%) rispetto a quelli al di sopra della soglia di povert\u00e0 ( 20,6%).\nNel 2005, il CDC ha fissato un obiettivo del 2010 del 12% per la percentuali di fumatori di sigaretta. Alcuni segmenti della popolazione avevano gi\u00e0 superato questi obiettivi quando \u00e8 stato impostato. Ci\u00f2 includeva donne ispaniche (11,1%) e asiatiche (6,1%), donne con titoli universitari (9,6%) o laureati (7,4%), uomini con titoli universitari (11,9%) o laureati (6,9%), uomini di et\u00e0 superiore ai 65 anni (8,9%) e donne di et\u00e0 superiore ai 65 anni (8,3%).\nNel 2013, la media nazionale dei fumatori negli Stati Uniti era del 19,6% della popolazione adulta. Di seguito sono riportate alcune delle percentuali pi\u00f9 basse di fumatori con i loro stati:\nTra i fumatori di sigarette nel 2005, si stima che il 42,5% abbia smesso di fumare per almeno 1 giorno nei 12 mesi precedenti perch\u00e9 cercava di smettere. Tra il 42,5% ( 91,8 milioni) di persone che hanno fumato almeno 100 sigarette durante la vita ( il CDC ha chiesto di misurare se si ritenessero fumatori o meno), il 50,8% di essi (o 46,5 milioni) non era pi\u00f9 fumatore abituale . Nel 2005, la frequenza di fumatori abituali di sigaro era del 2,2% e l'attuale consumo di tabacco senza fumo era del 2,3%. La prevalenza del fumo di sigaro e l'uso di tabacco senza fumo erano pi\u00f9 alti tra gli uomini (4,3% e 4,5%, rispettivamente) rispetto alle donne (0,3% e 0,2%).\nCi sono grandi differenze regionali nei tassi di fumo, con Kentucky, Virginia Occidentale, Oklahoma e Mississippi in cima alla lista e Idaho, California e Utah a tassi significativamente pi\u00f9 bassi.\nLe persone con malattie mentali, che rappresentano circa il 20% della popolazione, consumano circa il 33% del tabacco nazionale. Le persone con gravi malattie mentali muoiono 25 anni prima della media, spesso per malattie correlate al fumo.\nNel novembre 2015, i Centers for Disease Control (CDC) e Prevention hanno osservato nel loro rapporto: \u201cLa percentuale di adulti statunitensi che fumano sigarette \u00e8 diminuita dal 20,9% nel 2005 al 16,8% nel 2014. Il fumo di sigaretta \u00e8 stato significativamente pi\u00f9 basso nel 2014 (16,8 per cento) rispetto al 2013 (17,8 per cento).\"\nCirca 4.000 minori iniziano a fumare negli Stati Uniti ogni giorno.\nPer anno.\n2015.\nDi seguito \u00e8 riportato un elenco di paesi in base alla percentuale di prevalenza standardizzata per et\u00e0 del fumo di tabacco tra le persone di et\u00e0 pari o superiore a 15 anni nel 2015, pubblicata dall'Organizzazione mondiale della sanit\u00e0 nel 2016. \n2008.\nQuanto segue \u00e8 dalla \"tabella B\" del \"Rapporto dell'OMS sull'epidemia globale del tabacco\" (2008). Dall'indagine iniziale i dati vengono adeguati rendendoli comparabili tra i paesi. Per questo motivo, tuttavia, non \u00e8 possibile dedurre la prevalenza all'interno di quei paesi (la \"tabella A\" fornisce questi dati). Contiene 135 \"Paesi con dati recenti comparabili a livello internazionale\", 18 \"Paesi con dati nazionali che non sono n\u00e9 recenti n\u00e9 comparabili a livello internazionale\" e 41 \"Paesi senza dati\". I dati rappresentano il fumo di qualsiasi prodotto del tabacco al momento del sondaggio, inclusi i fumatori abituali e occasionali; l'errore \u00e8 con un intervallo di confidenza al 95% (CI). "}
{"id": "8393488", "revid": "1027057", "url": "https://it.wikipedia.org/wiki?curid=8393488", "title": "Universit\u00e0 statale di Komsomol'sk-na-Amure", "text": "L'Universit\u00e0 statale di Komsomol'sk-na-Amure (KnAGU) \u00e8 un ente di istruzione accademica russo dell'Estremo oriente.\nDenominazione russa: \u041a\u043e\u043c\u0441\u043e\u043c\u043e\u043b\u044c\u0441\u043a\u0438\u0439-\u043d\u0430-\u0410\u043c\u0443\u0440\u0435 \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0443\u043d\u0438\u0432\u0435\u0440\u0441\u0438\u0442\u0435\u0442, \"Komsomol'skij-na-Amure gosudartstvennyj universitet\"."}
{"id": "8393490", "revid": "1027057", "url": "https://it.wikipedia.org/wiki?curid=8393490", "title": "KnAGU", "text": ""}
{"id": "8393492", "revid": "1169970", "url": "https://it.wikipedia.org/wiki?curid=8393492", "title": "Dispersione degli apostoli", "text": "I vangeli di Marco e Matteo riportano che, dopo l'ascensione di Ges\u00f9, gli apostoli \"uscirono e predicarono ovunque\". Questo \u00e8 descritto in Marco 16,19-20 e Matteo 28,19-20. Secondo una tradizione riportata da Eusebio di Cesarea, essi si dispersero in tutte le parti del mondo. Nel medioevo veniva celebrata una festa liturgica dedicata alla dispersione degli apostoli per commemorare il loro lavoro missionario e la fondazione delle varie sedi apostoliche. Questa festivit\u00e0 si celebrava il 15 luglio.\nGli Atti degli Apostoli, il seguito canonico del vangelo di Luca, riportano la dispersione dopo l'ascesa di Ges\u00f9, dapprima col ministero in Gerusalemme e poi nel mondo intero.\nSi ritrova anche la denominazione \"Congedo degli Apostoli\" o \"Addio degli Apostoli\" (pi\u00f9 raro \"Divisione degli Apostoli\"). Con diverse diciture si ritrova la scena in diverse raffigurazioni pittoriche e scultoree.\nLa dispersione degli apostoli.\nNel terzo libro della Storia della Chiesa di Eusebio di Cesarea si legge:\nArthur Cushman McGiffert commentava cos\u00ec:\nCesare Baronio consider\u00f2 l'origine della dispersione degli apostoli come successiva al martirio di Giacomo il Maggiore ed alla partenza di Pietro \"per un altro luogo\", visione rifiutata da studiosi come Friedrich Spanheim.\nFesta liturgica.\nLe prime notizie di una festa liturgica dedicata alla dispersione degli apostoli appare in un elenco di festivit\u00e0 redatto da tale Godescalco (m. 1098) mentre questi era monaco a Limburg; egli introdusse questa festa anche ad Aquisgrana, quando divenne prevosto della chiesa locale. Godescalco era un ecclesiastico favorevole a Enrico IV per questo motivo \u00e8 probabile che egli abbia voluto introdurre tale festivit\u00e0 in aperto contrasto con papa Gregorio VII col quale Enrico era coinvolto nella lotta per le investiture.\nLa festa venne poi menzionata da Guglielmo Durante, vescovo di Mende (Rationale Div. Off. 7.15) nella seconda met\u00e0 del XIII secolo. Sotto il titolo di \"Dimissio\", \"Dispersio\" o \"Divisio Apostolorum\", la festa venne celebrata durante il medioevo in Francia, Spagna, Italia, Paesi Bassi e Germania settentrionale. Essa viene menzionata anche nell'\"Ordine di Servizio dell'Abbazia di San Gallo\" nel 1583 come festivit\u00e0 \"duplex minus\". L'obbiettivo della festa (come riportato da Godescalco) era di commemorare la partenza (dispersione) degli apostoli da Gerusalemme verso le varie parti del mondo, a seguito della Grande Missione (Mc 16,14-20; Matteo 28,20). Secondo Durante, alcuni indicavano tale festivit\u00e0 come \"Divisio Apostolorum\" e la intendevano a livello apocrifo come la \"divisione\" delle reliquie (corpi) di San Pietro e San Paolo ad opera di San Silvestro I papa.\nNel 1909, secondo un articolo pubblicato da Frederick Holweck nel volume 5 della \"Catholic Encyclopedia\", la festa era ancora celebrata come una solennit\u00e0 da alcune societ\u00e0 missionarie in Germania, Inghilterra e Francia oltre che nelle province ecclesiastiche di Saint Louis, Chicago, Milwaukee, Dubuque e Santa Fe, negli Stati Uniti.\nLa festa non venne inclusa nel Messale Romano del 1570 del papa Pio V n\u00e9 nelle edizioni posteriiori del calendario grenerale romano."}
{"id": "8393496", "revid": "1386897", "url": "https://it.wikipedia.org/wiki?curid=8393496", "title": "Nokia 800 Tough", "text": "Il Nokia 800 Tough \u00e8 un feature phone rugged presentato da Nokia all'IFA 2019, nel contesto della linea \"Nokia Originals\", ossia telefoni cellulari che hanno fatto la storia dell'azienda finlandese, rivisitati in chiave moderna.\nOltre al Nokia 800 Tough, fanno parte della linea \"Nokia Originals\" il Nokia 2720 Flip, il Nokia 110, il Nokia 3310 (2017) e il Nokia 8110 4G.\nIl prezzo di lancio era di 129 euro.\nCaratteristiche tecniche.\nHardware.\nIl Nokia 800 Tough \u00e8 dotato di chipset Qualcomm Snapdragon 205, display da 2,4\" 240x320, 512 MB di RAM e 4 GB di memoria interna espandibile con microSD, connettivit\u00e0 4G LTE 150/50 Mbps, WiFi 802.11 b/g/n, Bluetooth 4 con A2DP, GPS assistito e GLONASS, radio FM, microUSB 2.0, fotocamera posteriore da 2 megapixel. La batteria agli ioni di litio da 2100 mAh non \u00e8 removibile, e ha una durata dichiarata fino a 43 giorni in standby.\nIl dispositivo \u00e8 caratterizzato dall'essere un rugged phone, con certificazione allo standard International Protection IP68 e allo standard militare MIL-STD-810-G, ossia resistenza all'acqua fino a 1 metro e mezzo di profondit\u00e0, alla polvere, alle cadute fino a 1,8 metri di altezza e alle temperature estreme, da -20 a +55 \u00b0C.\nSoftware.\nIl sistema operativo \u00e8 KaiOS, il dispositivo ha un lettore MP3/WAV/AAC/MP4/H.264, la digitazione T9 predittiva, supporta app SNS (Social Networking Service) tra cui WhatsApp, Facebook e Assistente Google."}
{"id": "8393498", "revid": "3115", "url": "https://it.wikipedia.org/wiki?curid=8393498", "title": "Orest Dubay", "text": "Biografia.\nDal 1939 al 1943 studi\u00f2 al Dipartimento di disegno e pittura dell'Universit\u00e0 tecnica slovacca di Bratislava. Nel 1948 accedette al posto di assistente alla cattedra di educazione artistica della facolt\u00e0 di pedagogia dell'Universit\u00e0 Comenio di Bratislava. Per lunghi anni, dal 1949 al 1984 insegn\u00f2 all'Alta scuola di arti figurative di Bratislava, di cui fu rettore dal 1968 al 1971. Nel 1964 fu nominato membro onorario dell'Accademia delle arti del disegno di Firenze. Dalla moglie Anna Dubayov\u00e1, nata Vy\u0161n\u00e1 ebbe due figli: il pittore Orest, che si \u00e8 dedicato anche alla computer grafica e Juraj, ingegnere e architetto.\nOpere.\nAppartiene agli esponenti pi\u00f9 significativi della grafica slovacca del Dopoguerra. Dal 1959 espose in patria e all'estero. Nel 1980 ha pubblicato il ciclo \"Dvan\u00e1s\u0165 graf\u00edk\" (\"Dodici grafiche\") con la casa editrice Tatran.\nSi impegn\u00f2 nell'Unione degli artisti e amici della grafica a partire dal 1948, nel Gruppo artistico 29 agosto, nel Club dei grafici e in altre associazioni. Dal 1943 espose le sue operein mostre collettive, dal 1959 anche in mostre individuali in patria e all'estero (Berlino, Budapest, Rostock, Baghdad, D\u00fcsseldorf, Il Cairo, Lipsia, Varna, Ulan Bator, Mosca, Firenze).\nNel 1989 don\u00f2 una vasta collezione di opere al Museo del Vihorlat di Humenn\u00e9.\nRiconoscimenti.\nNel 1977 lo Stato gli confer\u00ec il titolo di artista nazionale.\nNello stesso anno ottenne il Gran premio alla Biennale di grafica slovacca di Bansk\u00e1 Bystrica. Nel 1981 vinse ex aequo il premio per la grafica slovacca contemporanea alla stessa Biennale di grafica slovacca di Bansk\u00e1 Bystrica."}
{"id": "8393500", "revid": "436907", "url": "https://it.wikipedia.org/wiki?curid=8393500", "title": "Obverse", "text": "Obverse \u00e8 il quinto album in studio del musicista danese Trentem\u00f8ller, pubblicato il 27 settembre 2019 dalla In My Room.\nPromozione.\nIl 24 maggio 2019 Trentem\u00f8ller ha presentato il singolo \"Sleeper\", accompagnato nel medesimo giorno dal relativo video musicale da lui diretto. Il seguente 21 giugno \u00e8 stata la volta di \"In the Garden\", realizzato con la partecipazione vocale di Lina Tullgren. L'ultima anticipazione all'uscita dell'album \u00e8 rappresentata dal terzo singolo \"Try a Little\", reso disponibile il 30 agosto e realizzato con la partecipazione di Jennylee dei Warpaint.\nL'album \u00e8 stato pubblicato il 27 settembre nei formati CD, doppio vinile colorato e digitale; parallelamente alla sua uscita \u00e8 stato presentato attraverso il canale YouTube dell'artista il video per la quinta traccia \"Blue September\", girato dallo stesso Trentem\u00f8ller mediante il solo uso di un iPhone e con protagonista la cantante Lisbet Fritze. Il 24 ottobre il sito \"Under the Radar\" ha pubblicato in anteprima un video per \"Foggy Figures\", nuovamente diretto dal musicista, mentre il 6 dicembre \u00e8 uscito quello per \"Trnt\". Il 14 gennaio 2020 l'artista ha pubblicato il video di \"Church of Trees\"."}
{"id": "8393508", "revid": "1543377", "url": "https://it.wikipedia.org/wiki?curid=8393508", "title": "Bernhard Thiersch", "text": "Nel 1830 scrisse il testo dell'inno prussiano, Preu\u00dfenlied.\nBiografia.\nProveniente da famiglia di modeste origini, frequent\u00f2 il liceo \"Schulpforta\" e poi studi\u00f2 filologia classica ad Halle e Lipsia . Nel 1812 fu uno dei fondatori del \"Corpo Saxonia\" di Lipsia. Ottenne un dottorato e lavor\u00f2, dal 1817, come insegnante alla \"Friedrichsschule Gumbinnen\". Si spos\u00f2 e divenne il patrigno di Otto von Corvin. L'anno seguente si trasfer\u00ec a Lyck, poi nel 1823 come insegnante senior presso la scuola di grammatica della cattedrale di Halberstadt.\nIl filologo Friedrich Thiersch era uno dei suoi fratelli.\nNel settembre del 1833, succedette a Johann Wilhelm Kuithan e divenne direttore del ginnasio della citt\u00e0 di Dortmund. Istitu\u00ec speciali classi, a partire dalla quarta, per servire gli interessi della prima classe media industriale. Implement\u00f2 le standardizzazioni nel curriculum richiesto dall'amministrazione culturale prussiana. Contro il divieto del consiglio comunale di Dortmund, descrisse l'ex \"arcigymnasium\" imperiale come reale prussiano e introdusse un nuovo sigillo con l'aquila prussiana. Durante la Rivoluzione di marzo del 1848, fu coinvolto nel \"Club costituzionale\", che includeva principalmente membri della borghesia. I suoi superiori tollerarono questa appartenenza, ma si risentirono del fatto che gli studenti del liceo cittadino prendessero parte alle attivit\u00e0 rivoluzionarie. Quando si sparse la voce che Thiersch avesse avuto una relazione con la sua lavandaia Caroline Engel, fu costretto a chiedere la pensione. Si ritir\u00f2 nel gennaio 1855 e mor\u00ec lo stesso anno la notte tra il 31 agosto e il 1\u00ba settembre a Bonn all'et\u00e0 di 62 anni.\nThiersch, originario della Sassonia, la cui patria divenne prussiana nel 1815, era stato entusiasta della Prussia sin dalle guerre di liberazione. Scrisse numerose canzoni e poesie patriottiche. La pi\u00f9 nota di queste \u00e8 l'inno prussiano del 1830 (\"Sono un prussiano, conosci i miei colori?\"). C'\u00e8 stato un dibattito su questa canzone con Hoffmann von Fallersleben, il poeta dei Deutschlandlied.\nLa convinzione politica di Thiersch e la raccomandazione di suo fratello lo aiutarono a diventare direttore a Dortmund, in Prussia, dove, come previsto, lavorava per le autorit\u00e0 scolastiche.\nInoltre, Thiersch ha lavorato come ricercatore locale. Questo impegno era anche radicato nel suo patriottismo. Entr\u00f2 a far parte dell'\"Associazione Turingia-Sassone\" per lo studio dell'antichit\u00e0 e si un\u00ec all'\"Associazione per gli studi di storia e antichit\u00e0 in Vestfalia\" a Dortmund. Pubblic\u00f2 diverse opere utilizzando le fonti dell'archivio in gran parte inosservato della citt\u00e0 di Dortmund. \nIl re Friedrich Wilhelm IV fece erigere un monumento a Bernhard Thiersch nel cimitero di Bonn. Anche la sua citt\u00e0 natale, Kirchscheidungen, lo onor\u00f2 con un obelisco di marmo. Una strada a Dortmund prende il nome da lui e anche Halberstadt gli ha dedicato una strada dopo la caduta del muro."}
{"id": "8393510", "revid": "49891", "url": "https://it.wikipedia.org/wiki?curid=8393510", "title": "Premio Lissone 2010", "text": "Il premio Lissone 2010 fu l'edizione che ebbe luogo dal 18 novembre 2010 al 23 gennaio 2011 del Premio Lissone\nL'edizione fu curata da Luigi Cavadini.\nGiuria.\nDaniele Astrologo, Gianni Bolongaro, Mario Casanova, Luigi Cavadini, Lydie Di Meo, Manuela Magliano, Alberto Fiz, \nArtisti finalisti.\nSalvatore Alessi, Ikella Alonso, Nicoz Balboa, Simona Barbera, Antonio Bardino, Marcella Fabiana Bonfanti, Klaas Bosch, Gael Bourmaud, Sara Cancellieri, Gianluca Capozzi, Jacopo Casadei, Mimmo Centonze, Gordon Cheung, Luca Conca, Roberta Coni, Angelo Crazyone, Valentina Crivelli, Pierpaolo Curti, Neboj\u015ba Despotovi\u0107, Alessandro Di Pietro, Evol, Marisa Favretto, Peter Feiler, Tine Furler, Monica Hansebakken, Andreas Hildebrandt, John Kleckner, Laboratorio Saccardi, Lucia Lamberti, Stefan Lenke, Christof Mascher, Federico Mazza, Kaori Miyayama, Maki Na Kamura, David Navas, Patrizia Novello, Jos\u00e9 Miguel Pere\u00f1\u00edguez, \u00c1gnes Podmaniczky, Ana Quesada Cerezo, Garcia Rub\u00e9n Guerrero, Peter Ruehle, Giuliano Sale, Nicola Samor\u00ec, RobSherwood, Aura Zecchini.\nPrimo premio.\nJos\u00e9 Miguel Pere\u00f1\u00edguez (Spagna, 1977) vince il primo premio.\nCollegamenti esterni.\nPremio Lissone 2010 su comune.lissone.mb.it."}
{"id": "8393511", "revid": "30445", "url": "https://it.wikipedia.org/wiki?curid=8393511", "title": "Mare di Scozia", "text": ""}
{"id": "8393516", "revid": "118138933", "url": "https://it.wikipedia.org/wiki?curid=8393516", "title": "Rosa Liksom", "text": "Biografia.\nNata Anni Yl\u00e4vaara nel 1958 a Ylitornio, ha scelto lo pseudonimo di Rosa Liksom in omaggio alla rivoluzionaria Rosa Luxemburg e alla congiunzione/avverbio \"liksom\" che si traduce in \"come\" e \"come se\".\nHa studiato antropologia a Helsinki e Copenaghen e scienze sociali all\u2019Universit\u00e0 di Mosca vivendo a Oslo, Mosca, Parigi, Norvegia e Islanda prima di far ritorno in Finlandia, nel 1987, a Helsinki.\nHa esordito nel 1985 \"Stazioni di transito\", una raccolta di racconti con \"personaggi senza nome in situazione estreme al confine con la morte\" e in seguito ha dato alle stampe altre otto collezioni di short stories, romanzi, fumetti, libri per ragazzi e saggi.\nArtista poliedrica, nelle sue opere ha spesso ritratto la realt\u00e0 sovietica, come nell'apprezzato romanzo \"Scompartimento n. 6\", sul fallimento del sogno della grande madre Russia.\nNel corso della sua carriera ha ottenuto numerosi riconoscimenti tra i quali si ricordano il Premio Finlandia del 2011 per \"Scompartimento n. 6\" e lo Svenska Akademiens nordiska pris nel 2020."}
{"id": "8393521", "revid": "47767", "url": "https://it.wikipedia.org/wiki?curid=8393521", "title": "Chiesa di Santo Stefano (Monselice)", "text": "La chiesa di Santo Stefano \u00e8 un edificio religioso sconsacrato sito a Monselice, comune in provincia di Padova posto all'apice meridionale nel parco regionale dei Colli Euganei, una della pi\u00f9 antiche architetture della cittadina veneta. \nLa chiesa, dedicata a Santo Stefano protomartire, venne edificata tra il XIII e il XIV secolo per iniziativa della comunit\u00e0 domenicana come parte del convento, del quale sono sopravvissute alcune parti, in stile romanico, struttura che pur subendo pi\u00f9 volte rimaneggiamenti ed ampliamenti nel corso dei secoli, conserva l'originale impostazione architettonica della parte centrale, l'unica della struttura originale. Dopo la soppressione del convento del XVIII secolo, il complesso venne ceduto a privati, tuttavia la chiesa continu\u00f2 a essere officiata fino a un editto del 1810, in pieno Regno d'Italia napoleonico, che ne decret\u00f2 la chiusura al culto, con varie destinazioni d'uso e il successivo declino, prima da parte del Regio Esercito, che la utilizz\u00f2 come caserma prima di essere acquisita dal Comune di Monselice, che la adib\u00ec a magazzino, ricovero attrezzi e infine come autorimessa.\nUn parziale recupero e apertura al pubblico della navata centrale, venne operata, a oltre 200 anni dalla sua chiusura, dall'amministrazione comunale, proprietaria del bene, nell'ottobre 2017, con l'intenzione negli anni seguenti di recuperare l'intera struttura adibendola ad auditorium."}
{"id": "8393523", "revid": "1543377", "url": "https://it.wikipedia.org/wiki?curid=8393523", "title": "Oscar (mitologia irlandese)", "text": "Oscar (\"oscara\" = \"cervo / amico del dio\") \u00e8 una figura del ciclo feniano della mitologia irlandese. \u00c8 il figlio di Ois\u00edn (a sua volta figlio dell'eroe Fionn mac Cumhail) e Niamh, e fratello di Plor na mBan. La sua sposa si chiama Malvina. Sebbene possibilmente un'aggiunta successiva al ciclo, Oscar \u00e8 un personaggio popolare, ed appare in primo piano in numerosi racconti successivi del ciclo feniano, servendo suo nonno come uno dei Fianna.\nLa sua morte \u00e8 descritta nella storia \"Cath Gabhra\" (La battaglia di Gabhra), che contrappone i sempre pi\u00f9 corrotti Fianna all'esercito del sommo re Cairbre Lifechair. Cairbre, aiutato da guerrieri Fianna disertori fedeli a Goll mac Morna, riceve il colpo di grazia da Oscar, ma lo ferisce mortalmente con le sue catene d'acciaio come atto finale. La morte di Oscar fa piangere Fionn per l'unica volta nella sua vita e rappresenta il colpo finale alla forza dei Fianna."}
{"id": "8393530", "revid": "287204", "url": "https://it.wikipedia.org/wiki?curid=8393530", "title": "Il prezzo del discepolato", "text": "Il prezzo del discepolato, conosciuto anche come prendere la propria croce, \u00e8 un insegnamento di Ges\u00f9 riportato dai vangeli sinottici.\nRacconto evangelico.\nNel Vangelo secondo Matteo, l\u2019insegnamento \u00e8 pronunciato nell\u2019ambito del discorso sulla missione. Ges\u00f9 dice che chi ama i propri familiari pi\u00f9 di lui non \u00e8 degno di lui e chi vuole seguirlo deve prendere la propria croce. Conclude affermando che \"chi avr\u00e0 perduto la sua vita per causa mia, la trover\u00e0\".\nIl Vangelo secondo Marco omette il riferimento all\u2019amore per i familiari e specifica che prima di prendere la propria croce e seguire Ges\u00f9 bisogna rinunciare a se stessi. Ribadisce anche che \"chi vorr\u00e0 salvare la sua vita, la perder\u00e0; ma chi perder\u00e0 la sua vita per amor mio e del vangelo, la salver\u00e0\".\nAnche il vangelo secondo Luca non fa riferimento all\u2019amore per i familiari e invita a rinunciare a se stessi e prendere la propria croce se si vuole seguire Ges\u00f9. Afferma successivamente che \"chi vorr\u00e0 salvare la sua vita, la perder\u00e0; ma chi perder\u00e0 la sua vita per causa mia, la salver\u00e0\".\nSignificato.\nGes\u00f9 non intende svalutare l\u2019amore per i familiari, ma vuole sottolineare che l\u2019amore per Dio \u00e8 prioritario, perch\u00e9 solo lui \u00e8 l\u2019assoluto. L\u2019invito a portare la propria croce non indica qualcosa di tragico. Non dobbiamo portare la croce di Ges\u00f9 ma la nostra, costituita dalle difficolt\u00e0 della nostra vita e dai nostri limiti personali; per fare ci\u00f2 dobbiamo prima prendere le distanze cattiveria che \u00e8 in noi, a cui dobbiamo rinunciare. Se teniamo alla nostra vita materiale falliremo, perch\u00e9 la perderemo comunque; ma se la viviamo come un dono per gli altri, in comunione con Dio, le daremo un significato e guadagneremo la vita eterna."}
{"id": "8393531", "revid": "1963151", "url": "https://it.wikipedia.org/wiki?curid=8393531", "title": "Miglianico Tour", "text": "La Miglianico Tour \u00e8 una manifestazione podistica di 18 km ideata da Roberto Terenzio nel 1971. L'evento, che si tiene in Abruzzo a Miglianico in provincia di Chieti, si ripete con cadenza annuale la seconda domenica di agosto.\nStoria.\nL'idea nacque alla fine degli anni sessanta nel periodo in cui gli italiani stavano scoprendo la passione per le camminate e le corse all'aria aperta, in montagna e nei parchi cittadini.\nA Milano gruppetti di podisti si allenavano in modo molto amatoriale per partecipare a marce non competitive all'estero come la nota Quattro giorni di Nimega nei Paesi Bassi.\nIn questi gruppetti si incontrarono Roberto Terenzio e Renato Cepparo che stava pensando di organizzare marce non competitive e di creare un'associazione sportiva per aggregare gli amatori in Italia.\nI suoi consigli fornirono a Roberto Terenzio lo spunto per programmare una manifestazione a carattere non competitivo a Miglianico, piccolo comune in provincia di Chieti.\nLa prima edizione si svolse l'8 settembre 1971 poco prima della Milano-Proserpio e della Stramilano e fu il primo evento podistico in Abruzzo ed uno dei primissimi in Italia, non organizzato dalla Federazione Italiana di Atletica Leggera, su distanze superiori ai 15 km.\nNel 1972 Roberto Terenzio costitu\u00ec il Gruppo Sportivo ADES Miglianico che cur\u00f2 le successive edizioni e che nel 1976, al termine della sesta, affid\u00f2 a Nicola Mincone tutti i compiti organizzativi. Nicola Mincone \u00e8 stato responsabile della struttura organizzativa dal 1977 al 2019.\nPercorso.\nIl circuito di 9 km, con partenza e arrivo nella piazza principale, \u00e8 da ripetere due volte per un totale di 18 km.Il percorso \u00e8 misto con dure salite, tratti pianeggianti e discese.Il tracciato \u00e8 rimasto invariato dal 1971.\nCompetizione.\nNel corso degli anni la manifestazione \u00e8 diventata a carattere competitivo con la partecipazione di atleti di rilevanza nazionale ed internazionale in gara con gli amatori.\nTra la fine degli anni novanta ed i primi anni duemila i tecnici federali del settore fondo e mezzofondo seguivano gli atleti della Nazionale alla Miglianico Tour per misurarne le prestazioni, ritenendola l'ultimo test utile per affinare la preparazione alle gare olimpiche, mondiali ed europee che si svolgevano d'estate. A seguire Albo d'oro della manifestazione. \nDal 1990 \u00e8 stato inserito in calendario un percorso di 9 km riservato agli amatori.\nDal 2016 la manifestazione si \u00e8 svolta in notturna.\nMemorial Walter Sallustio.\nDal 1993 al 2004, prima della partenza della Miglianico Tour, Nicola Mincone organizz\u00f2 una gara su un percorso cittadino di 10 km riservata esclusivamente ad atleti di livello internazionale che vide la partecipazione tra gli altri di:"}
{"id": "8393532", "revid": "76963", "url": "https://it.wikipedia.org/wiki?curid=8393532", "title": "Nikky Smedley", "text": ""}
{"id": "8393540", "revid": "110157", "url": "https://it.wikipedia.org/wiki?curid=8393540", "title": "Marek Rutkiewicz", "text": ""}
{"id": "8393541", "revid": "254059", "url": "https://it.wikipedia.org/wiki?curid=8393541", "title": "Valle Asinina", "text": "La Valle Asinina (\"Al Asnina\" in bergamasco) \u00e8 una valle della Lombardia.\nMorfologia.\n\u00c8 una diramazione occidentale della Val Taleggio che inizia nella localit\u00e0 di Ponte del Becco in provincia di Bergamo. La valle \u00e8 percorsa dal Torrente valle Asinina, un affluente del torrente Enna che nel corso dei secoli, tra il monte Aralta e il Ponte del Becco, ha formato una Valle, della lunghezza di circa 7 chilometri, chiamata Valle Asinina.\nDivisioni amministrative.\nLa Valle Asinina \u00e8 composta dai territori del comune di Taleggio e di Cassiglio, che ne confina a nord con la valle Taleggio tramite il Passo di Baciamorti e il Monte Venturosa.\nAmministrativamente \u00e8 suddivisa in 2 comuni; 1 appartenente alla Val Brembana ed uno appartenente alla Valle Taleggio"}
{"id": "8393544", "revid": "24989", "url": "https://it.wikipedia.org/wiki?curid=8393544", "title": "Palazzo del Casino", "text": "Il palazzo del Casino (in sloveno \"Kazina\") \u00e8 un palazzo in stile neoclassico situato nel centro di Lubiana.\nSi trova a a nord-ovest di piazza del Congresso all'incrocio tra strada Slovenia (\"Slovenska cesta\") e via \u0160ubic (\"\u0160ubi\u010deva ulica\"). In passato era luogo di incontro tra le persone di alto rango della citt\u00e0. Il palazzo \u00e8 al giorno d'oggi sede di numerose istituzioni slovene come l'Istituto di storia moderna e l'archivio della Slovenia.\nStoria.\nLa costruzione del palazzo inizi\u00f2 nel 1836 su iniziativa della Kazinsko dru\u0161tvo (\"Societ\u00e0 del Casino\") e termin\u00f2 nel 1838. Al suo interno vi era una sala lettura e in altre stanze si svolgevano numerosi eventi sociali, in una di queste il poeta France Pre\u0161eren incontr\u00f2 per la prima volta la sua musa Julija Primi\u010d. All'inizio del XX secolo divenne un punto d'incontro per la comunit\u00e0 tedesca ed il palazzo cambi\u00f2 temporaneamente nome in Casino tedesco."}
{"id": "8393547", "revid": "287204", "url": "https://it.wikipedia.org/wiki?curid=8393547", "title": "Medellino", "text": "Forma italiana storica del toponimo spagnolo \"Medell\u00edn\"."}
{"id": "8393549", "revid": "767487", "url": "https://it.wikipedia.org/wiki?curid=8393549", "title": "Ve\u013ek\u00e1 Po\u013eana", "text": "Ve\u013ek\u00e1 Po\u013eana \u00e8 una localit\u00e0 del distretto di Snina, in Slovacchia, che \u00e8 stata quasi interamente sommersa con la creazione del bacino artificiale di Starina, costruito fra il 1981 e il 1988. Era abitata da ruteni.\nLa prima menzione della localit\u00e0 in un documento scritto risale al 1493.\nDel villaggio originario rimangono il cimitero del villaggio, una casa e il monumento ai soldati caduti nella Prima guerra mondiale nel cimitero militare. Si conservano anche rovine della chiesa di San Michele arcangelo costruita nel 1784, in rovina dal 1915. Sotto il villaggio, lungo il torrente Lukov, si trova una croce risalente al 1853. Il cimitero militare di soldati caduti nella Prima guerra mondiale, situato nella localit\u00e0 di Zadn\u00fd Hodo\u0161\u00edk, \u00e8 il cimitero militare pi\u00f9 alto della Slovacchia (825 m). Oggi Ve\u013ek\u00e1 Po\u013eana si trova all'interno del Parco nazionale Poloniny.\nIl paese \u00e8 noto per aver dato i natali al grafico Orest Dubay (1919 \u2013 2005)."}
{"id": "8393553", "revid": "1953061", "url": "https://it.wikipedia.org/wiki?curid=8393553", "title": "Metropolitan Borough of St Helens", "text": ""}
{"id": "8393579", "revid": "585241", "url": "https://it.wikipedia.org/wiki?curid=8393579", "title": "Melvin H. Evans", "text": ""}
{"id": "8393582", "revid": "287204", "url": "https://it.wikipedia.org/wiki?curid=8393582", "title": "Ettore Borgia", "text": "Biografia.\nEttore Borgia, figlio di Camillo Borgia e Adelaide Quainson (o Quenson), apparteneva alla famiglia nobile dei Borgia di Velletri. Nel 1812, a soli dieci anni, dovette trasferirsi su ordine delle autorit\u00e0 francesi al collegio militare di La Fl\u00e8che in Francia, nonostante i tentativi della famiglia di farlo esonerare. \nTornato a Velletri quasi trentenne prese la guida della famiglia insieme alla madre. Non sembra aver contratto mai matrimonio e non ebbe figli, per cui fu l'ultimo discendente diretto dei Borgia di Velletri.\nTra il 1840 e il 1849 Ettore Borgia ricopr\u00ec pi\u00f9 volte la carica di Gonfaloniere di Velletri. Nel 1847 fu posto al comando del battaglione della guardia civica della citt\u00e0 con il grado di tenente colonnello. Nel 1849 ader\u00ec alla Repubblica Romana e fu nominato Preside della Provincia di Marittima.\nNel 1867 dopo l'entrata a Velletri di Giovanni Nicotera con i suoi volontari, fu nominato membro della giunta municipale. Dopo la sconfitta di Garibaldi a Mentana fu costretto ad abbandonare la citt\u00e0 e a seguire Nicotera durante la sua ritirata. Nel 1870 ricopr\u00ec, dopo l'annessione dello Stato pontificio al Regno d'Italia, la carica di Presidente della Giunta provvisoria governativa della Provincia di Roma. Dopo lo scioglimento di questo organo provvisorio si ritir\u00f2 dalla politica attiva e assunse la carica di presidente dell'asilo d'infanzia di Velletri cercando di garantirne in tutti i modi il finanziamento e la sopravvivenza.\nEttore Borgia mor\u00ec nel 1892 a San Giorgio di Gioiosa Marea presso l'abitazione del nipote."}
{"id": "8393586", "revid": "1573940", "url": "https://it.wikipedia.org/wiki?curid=8393586", "title": "Zoanthus", "text": "Zoanthus \u00e8 un genere di esacoralli zoantari della famiglia Zoanthidae.\nBiologia.\nAlcune specie producono la palitossina, una delle biotossine marine pi\u00f9 tossiche finora note: se ingerita \u00e8 in grado di provocare nell'uomo una potente vasocostrizione, con conseguente ischemia miocardica e talora arresto cardiaco. Sono stati segnalati casi di reazioni pi\u00f9 lievi anche per semplice contatto con zoantari allevati in acquario.\nTassonomia.\nIl genere comprende le seguenti specie:"}
{"id": "8393587", "revid": "30445", "url": "https://it.wikipedia.org/wiki?curid=8393587", "title": "Iosactinidae", "text": ""}
{"id": "8393589", "revid": "1338143", "url": "https://it.wikipedia.org/wiki?curid=8393589", "title": "Genesis GV80", "text": "La Genesis GV80 (in coreano: \uc81c\ub124\uc2dc\uc2a4 GV80) \u00e8 un'autovettura prodotta dalla casa automobilistica coreana Genesis Motor a partire dal 2020.\nDescrizione.\nLa vettura, primo SUV nel marchio di lusso del gruppo Hyundai-Kia, \u00e8 stata anticipata da una concept car chiamata \"GV80 Concept\" presentata al salone di New York nel 2017. La GV80 \u00e8 stata disegnata da un'equipe guidata da Luc Donckerwolke, in simbiosi con i tre centri di sviluppo del gruppo coreano situati in Germania, USA e Corea.\n\u00c8 disponibile con tre propulsori benzina tutti turbocompressi: un quattro cilindri turbo da 2,5 litri con 300 cavalli, un V6 da 3,5 litri con 375 cavalli e un diesel V6 da 3,0 litri con 274 cavalli, che sar\u00e0 disponibile solo in alcuni mercati selezionati.\nLa dotazione della GV80 comprende: sistema di controllo automatico della velocit\u00e0 chiamato ASCC che funziona basandosi sui datati impostati nel navigatore, un sistema di assistenza al parcheggio da remoto, una chiave digitale che funziona attraverso NFC, un sistema di telecamera a 360 gradi (AVM), ruote da 22 pollici, sedili in pelle Nappa, impianto d'infotaiment dotato di display touch-screen da 14,5 pollici con sistema audio Lexicon a 21 altoparlanti e tendine laterali elettriche.\nPer quanto riguarda la sicurezza, la vettura \u00e8 dotata di: dieci airbag, sistema anti-collisioni, sistema d'assistenza per evitare le collisioni nelle retromarce, avviso di stanchezza del guidatore, assistenza degli angoli ciechi, abbaglianti automatici e il sistema per il mantenimento della corsia (LKAS).\nLa vettura viene prodotta a partire dagli inizi del 2020 nell'impianto di Ulsan in Corea del Sud, insieme alla Hyundai Palisade, Tucson e Santa Fe. A causa dell'emergenza coronavirus e di un operaio risultato positivo, la produzione \u00e8 stata temporaneamente interrotta."}
{"id": "8393590", "revid": "1573940", "url": "https://it.wikipedia.org/wiki?curid=8393590", "title": "Iosactis", "text": "Iosactis () \u00e8 un genere di celenterati antozoi dell'ordine Actiniaria. \u00c8 l'unico genere della famiglia Iosactinidae nella superfamiglia Actinioidea.\nDescrizione.\n\"Iosactis\" \u00e8 un piccolo anemone che vive nelle acque profonde. I caratteri distintivi delle specie componenti il genere sono il fatto di vivere in tane scavate nel sedimento molle di acque profone, la colonna liscia non specializzata e un'estremit\u00e0 aborale provvista di una fossa centrale, che hanno portato alla distinzione dalle altre famiglie di anemoni endomiariani e ha determinato la fondazione della nuova famiglia Iosactiidae.\nSpecie di \"Iosactis\" sono state osservate sui fondali profondi (4 850 m) nell'Atlantico nord orientale (Bacino Porcupine), per quanti riguarda la specie \"Iosactis Vagabunda\" e nelle acque profonde (3 100\u20133 200 m) prospicienti l'oceano antartico (mare di Scozia) per la specie\" Iosactis antarctica\".\nTassonomia.\nSecondo il World Register of Marine Species (WORMS), il genere \u00e8 composto da due specie:"}
{"id": "8393592", "revid": "729019", "url": "https://it.wikipedia.org/wiki?curid=8393592", "title": "Torre Baccelli", "text": "La Torre Baccelli o Castello Postmontem \u00e8 una torre medioevale in Provincia di Rieti, nella Bassa Sabina. \nAppartenuta alla vicina Abbazia di Farfa, \u00e8 oggi ubicata nel comune di Fara in Sabina.\nIn contatto visivo con l'Abbazia di San Martino, i ruderi di questa torre fortificata dominano ancora oggi la valle del fiume Farfa. Attualmente non \u00e8 visitabile poich\u00e9 \u00e8 situata in un terreno di propriet\u00e0 dell'Enel in quanto, proprio a ridosso della torre, \u00e8 presente dai primi anni del Novecento la Centrale idroelettrica Farfa 1, Nei pressi della torre si trova anche un laghetto artificiale a svolgere la funzione di bacino di carico."}
{"id": "8393596", "revid": "80598", "url": "https://it.wikipedia.org/wiki?curid=8393596", "title": "Nata per me", "text": ""}
{"id": "8393597", "revid": "1372005", "url": "https://it.wikipedia.org/wiki?curid=8393597", "title": "De ordine palatii", "text": "Il De ordine palatii (traducibile in \"L'organizzazione del palazzo\") \u00e8 un trattato in latino scritto nell'882 da Incmaro, arcivescovo di Reims e influente consigliere di Carlo il Calvo, durante l'ascesa al trono del regno dei Franchi Occidentali del re Carlomanno II. Il libro descrive i doveri del re e l'organizzazione politica e amministrativa nell'impero carolingio nei primi anni del IX secolo, al tempo di Carlo Magno e Ludovico il Pio.\nIl trattato.\nIncmaro indica di essere stato ispirato da un trattato con lo stesso nome scritto dall'abate Adelardo di Corbie (\u2020 826), maestro di palazzo e cugino dell'Imperatore Carlo Magno e tutore e poi consigliere di Carlomanno/Pipino, re d'Italia; questo documento non \u00e8 giunto sino a noi.\nIl trattato, scritto \u00abper istruire il re e per la restaurazione della pace nella chiesa e nel regno\u00bb, rientra nel genere medievale dello s\"peculum principis\", scritto da un consigliere per un sovrano, composto da consigli e precetti morali intesi a mostrare al sovrano la strada da seguire per regnare secondo la volont\u00e0 di Dio. Incmaro aveva gi\u00e0 composto nell'873 un testo della stessa natura, il \"De regis persona et regio ministerio\". A ci\u00f2 si aggiunge una descrizione del palazzo e delle istituzioni carolingie. Nel testo i funzionari di palazzo sono denominati \"ministri\", vocabolo che fino ad allora era usata per indicare i servitori.\nIl testo \u00e8 organizzato in due parti: il primo riguarda le rispettive responsabilit\u00e0 dei vescovi e del re e il rapporto tra potere secolare e Chiesa; il secondo \u00e8 dedicato al governo del regno e della corte. Incmaro lo presenta teoricamente (capitoli 4 e 5), quindi si avvicina alla gestione del regno in pratica.\nIncmaro scrisse il \"De ordine palatii\" in et\u00e0 avanzata, dopo il 5 agosto 882, data della morte del re Luigi III, e poco prima della sua morte, il 21 dicembre 882. Fu in grado di \u00abdistorcere le istituzioni di un passato gi\u00e0 lontano\u00bb ed \u00e8 \u00abun documento che deve essere usato con precauzione\u00bb.\nManoscritti ed edizioni.\nNessun manoscritto medievale di \"De ordine palatii\" \u00e8 conservato nel XXI secolo. Un'edizione stampata fu pubblicata nel 1602 a Magonza dal gesuita olandese Jean Buys (\"Johannes Busaeus\" in latino) nel suo \"Hincmari Rhemensis archiepiscopi, ante annos L. supra DCC. in Galliis celeberrimi Epistolae\" da un manoscritto del X secolo conservato nella cattedrale di Spira in Germania; questo manoscritto venne distrutto il 31 maggio 1689 durante un incendio che distrusse cattedrale. L'edizione di Buys fu ripubblicata pi\u00f9 volte fino alla fine del XIX secolo e l'edizione di Maurice Prou pubblicata nel 1885 si basa su questo.\nNel 1930 Karl Christ identific\u00f2 nella biblioteca dell'Universit\u00e0 di Basilea una copia della seconda met\u00e0 del XVI secolo del \"De ordine palatii\" in una raccolta di testi di Incmaro di Reims appartenuta allo storico dell'arte, studioso e collezionista di Basilea Remigius Fesch; l'edizione pubblicata da Thomas Gross e Rudolf Schieffer si basa su questo manoscritto."}
{"id": "8393601", "revid": "287204", "url": "https://it.wikipedia.org/wiki?curid=8393601", "title": "Paj-Choj", "text": "Il Paj-Choj (, talvolta traslitterato come Pay-Khoy) \u00e8 un massiccio montuoso corrispondente all'estremit\u00e0 settentrionale della catena degli Urali; \u00e8 situato nel circondario autonomo dei Nenec, in Russia.\nDescrizione.\nGeografia.\nIl massiccio si estende da nord-ovest verso sud-est e occupa la quasi totalit\u00e0 della penisola di Jugor, nella parte nord-orientale della Russia europea.\nDal punto di vista morfologico, il massiccio \u00e8 una cresta che continua oltre uno stretto braccio di mare nell'isola Vajga\u010d, che separa il mare di Barents dal mar di Kara. Il punto pi\u00f9 alto della cresta \u00e8 il monte More-Iz (467\u00a0m).\nIl rilievo separa i bacini idrografici dei fiumi Korotaicha ad ovest e Kara ad est. A sud-ovest del Paj-Choj si estende la grande pianura del fiume Pe\u010dora.\nLa cresta non forma una catena montuosa continua ma \u00e8 costituita da diverse colline isolate. Il versante occidentale del Paj-Choj \u00e8 relativamente scosceso mentre quello orientale ha rilievi pi\u00f9 dolci, abbassandosi verso il mare di Kara con ampie terrazze sul mare.\nL'area attorno al Paj-Choj non ha popolazione permanente. Gli insediamenti pi\u00f9 vicini sono Amderma e Ust'-Kara.\nLa vegetazione della regione \u00e8 quella tipica della tundra di montagna con prati, muschio e licheni; saltuariamente vi sorgono salici e betulle nane. Nelle valli e lungo i corsi d'acqua sono pi\u00f9 comuni i prati con diverse specie di fiori.\nGeologia.\nIl suolo del Paj-Choj \u00e8 composto da scisti silicei e argillosi, calcari e arenarie. Il massiccio \u00e8 un orogene curvo formatosi insieme ai monti Urali, l'isola Vajga\u010d e l'arcipelago della Novaja Zemlja. Quest'ultimo e il Paj-Choj sono pi\u00f9 giovani degli Urali e risalgono all'orogenesi cimmeriana, tra il tardo Triassico e il primo Giurassico.\nClima.\nIl clima nella regione del Paj-Khoj \u00e8 subartico (gruppo \"Dfc\" secondo la classificazione dei climi di K\u00f6ppen). L'inverno dura fino a 230 giorni e la temperatura media annua dell'aria \u00e8 di -9 \u00b0C; a gennaio la temperatura media scende a -20 \u00b0C, mentre a luglio sale a +6 \u00b0C; in alcuni anni la temperatura dell'aria pu\u00f2 raggiungere i +30 \u00b0C in estate e in inverno pu\u00f2 calare fino a -40 \u00b0C.\nLe precipitazioni annuali raggiungono i 700\u00a0mm, con un minimo a febbraio e un massimo ad agosto-settembre.\nLa regione \u00e8 situata nella zona di presenza del \"permafrost\".\nSpedizioni scientifiche.\nIl primo degli scienziati a raggiungere la cresta Paj-Choj fu il naturalista Alexander Gustav von Schrenk, per conto dell'Accademia russa delle scienze di San Pietroburgo, all'inizio dell'agosto del 1837. Dopo aver viaggiato verso nord, a met\u00e0 agosto attravers\u00f2 lo stretto di Jugor ed esplor\u00f2 l'isola Vajga\u010d, quindi torn\u00f2 sulla terraferma e tracci\u00f2 il versante meridionale del Paj-Choj: questa \"catena montuosa con ampi pendii dolci\" era considerata da Schrenk il ramo nord-occidentale degli Urali. Schrenk pubblic\u00f2 un rapporto sulla sua spedizione solo nel 1848 e il lavoro principale di Schrenk, \"Viaggio nel nord-est della Russia europea\", fu pubblicato nel 1855.\nTuttavia la prima esplorazione completa di una descrizione geologica e biologica sistematica del Paj-Choj si deve a Ernst Reinhold von Hofmann che raggiunse la zona a capo di una spedizione per conto della Societ\u00e0 geografica russa nell'agosto del 1848. La spedizione percorse il versante settentrionale del Paj-Choj a partire dal monte Konstantinov Kamen' (la cima pi\u00f9 settentrionale degli Urali) fino allo stretto di Jugor per poi esplorare la costa all'estremit\u00e0 della penisola e ridiscendere per il versante meridionale del massiccio e, attraversando il bacino del fiume Kara, raggiunse la base sud-orientale del Paj-Choj. Una delle conclusioni della spedizione fu che il Paj-Choj rappresenta una continuit\u00e0 geologica con la catena degli Urali, sebbene tagliato da una fascia di tundra.\nI membri della spedizione denominarono la cresta con il nome Paj-Choj (\"massiccio di pietra\" in lingua nenec; Schrenk aveva gi\u00e0 fatto riferimento alla gruppo montuoso con il nome locale \"Pajgoj\"). Furono raccolti molti campioni di rocce e minerali, erbari e materiali etnografici per l'Accademia delle scienze di San Pietroburgo. I risultati e le conclusioni tratte dalla spedizione furono raccolti nell'opera \"Gli Urali settentrionali e la cresta costiera del Paj-Choj\", sottoscritta congiuntamente da Hoffmann e dall'astronomo Marian Al'bertovi\u0107 Koval'skij."}
{"id": "8393604", "revid": "123454373", "url": "https://it.wikipedia.org/wiki?curid=8393604", "title": "Sindrome di Loeys-Dietz", "text": "La sindrome di Loeys-Dietz ( LDS ) \u00e8 una malattia autosomica dominante del tessuto connettivo. Ha caratteristiche simili alla sindrome di Marfan e alla sindrome di Ehlers-Danlos . Il disturbo \u00e8 caratterizzato da aneurismi nell'aorta, sovente nei bambini, e l'aorta pu\u00f2 anche subire una dissezione improvvisa negli strati indeboliti della parete dell'aorta. Aneurismi e dissezioni possono anche verificarsi in arterie diverse dall'aorta. Poich\u00e9 gli aneurismi nei bambini tendono a rompersi presto, i bambini sono maggiormente a rischio di morte se la sindrome non viene identificata. La chirurgia per riparare gli aneurismi aortici \u00e8 essenziale per il trattamento.\nEsistono cinque tipi di sindrome di Loeys-Dietz , etichettati da I a V, che si distinguono per la loro causa genetica. Il tipo 1, tipo 2, tipo 3, tipo 4 e tipo 5 sono causati rispettivamente dalle mutazioni in \"TGFBR1\", \"TGFBR2\", \"SMAD3\", \"TGFB2\" e \"TGFB3\" . Questi cinque geni che codificano per trasformare i fattori di crescita svolgono un ruolo nella segnalazione cellulare che promuove la crescita e lo sviluppo dei tessuti del corpo. Le mutazioni di questi geni causano la produzione di proteine senza funzione. Le cellule della pelle per le persone con sindrome di Loeys-Dietz non sono in grado di produrre collagene, la proteina che consente alle cellule della pelle di essere forti ed elastiche. Questo fa s\u00ec che questi individui siano sensibili a diverse lacerazioni della pelle come le ernie. Sebbene il disturbo abbia un modello di ereditariet\u00e0 autosomica, questo disturbo deriva da una nuova mutazione genetica nel 75% dei casi e si verifica in persone senza storia del disturbo nella loro famiglia. In altri casi viene ereditato da un genitore interessato.\nLa sindrome di Loeys-Dietz \u00e8 stata identificata e caratterizzata dai genetisti pediatrici Bart Loeys e Harry \"Hal\" Dietz alla Johns Hopkins University nel 2005.\nSegni e sintomi.\nLa sindrome di Loeys-Dietz ha una notevole variabilit\u00e0 nel fenotipo della , dalle caratteristiche lievi alle gravi anomalie sistemiche. Le manifestazioni primarie della sindrome di Loeys-Dietz sono tortuosit\u00e0 arteriosa (decorso sinuoso dei vasi sanguigni), occhi molto distanziati ( ipertelorismo ), ugola larga o divisa e aneurismi alla radice aortica. Altre caratteristiche possono includere il palatoschisi e un aspetto blu / grigio del bianco degli occhi. Difetti cardiaci e piede torto possono essere notati alla nascita.\nEsistono sovrapposizioni nelle manifestazioni delle sindromi di Loeys-Dietz e Marfan, incluso un aumento del rischio di aneurisma dell'aorta ascendente e dissezione aortica, arti e dita anormalmente lunghi ed ectasia durale (un allungamento graduale e un indebolimento della dura madre che pu\u00f2 causare addominali e delle gambe dolore). I risultati di ipertelorismo (occhi ben distanziati), ugola bifida o divisa e risultati cutanei come lividi facili o cicatrici anormali possono distinguere Loeys-Dietz dalla sindrome di Marfan.\nLe persone colpite spesso sviluppano problemi correlati al sistema immunitario come allergie al cibo, asma, febbre da fieno e disturbi infiammatori come l'eczema o la malattia infiammatoria intestinale.\nI risultati della sindrome di Loeys \u2013 Dietz possono includere:\nCausa.\nTipologia.\nSono state identificate diverse cause genetiche della sindrome di Loeys-Dietz. Una mutazione \"de novo\" nel TGFB3, un ligando della via TGF \u00df, \u00e8 stata identificata in un individuo con una sindrome che presentava sintomi parzialmente sovrapposti con la sindrome di Marfan e la sindrome di Loeys-Dietz. \nDiagnosi.\nLa diagnosi comporta la considerazione delle caratteristiche fisiche e dei test genetici. La presenza di ugola divisa \u00e8 una caratteristica differenziante dalla sindrome di Marfan, nonch\u00e9 la gravit\u00e0 dei difetti cardiaci. I pazienti con Sindrome di Loeys\u2013Dietz hanno un coinvolgimento cardiaco pi\u00f9 grave ed \u00e8 consigliabile che siano trattati in anticipo per l'aorta allargata a causa dell'aumentato rischio di rottura precoce nei pazienti di Loeys-Dietz. Poich\u00e9 diverse persone esprimono diverse combinazioni di sintomi e la sindrome \u00e8 stata identificata per la prima volta nel 2005, molti medici potrebbero non essere consapevoli della sua esistenza.\nTrattamento.\nPoich\u00e9 non esiste una cura nota, la sindrome di Loeys-Dietz \u00e8 una condizione permanente. A causa dell'elevato rischio di morte per rottura dell'aneurisma aortico, i pazienti devono essere seguiti attentamente per monitorare la formazione dell'aneurisma, che pu\u00f2 quindi essere corretta con la radiologia interventistica o la chirurgia vascolare.\nPrecedenti ricerche su topi di laboratorio hanno suggerito che il losartan (antagonista del recettore dell'angiotensina II ), che sembra bloccare l'attivit\u00e0 del TGF-beta, pu\u00f2 rallentare o arrestare la formazione di aneurismi aortici nella sindrome di Marfan. Un ampio studio clinico sponsorizzato dal National Institutes of Health \u00e8 attualmente in corso per esplorare l'uso del losartan per prevenire gli aneurismi nei pazienti con sindrome di Marfan. Sia la sindrome di Marfan che la sindrome di Loeys-Dietz sono associate ad un aumento del segnale TGF-beta nella parete del vaso. Pertanto, losartan \u00e8 anche promettente per il trattamento della sindrome di Loeys-Dietz. In quei pazienti in cui il losartan non sta arrestando la crescita dell'aorta, l'irbesartan ha dimostrato di funzionare ed \u00e8 attualmente allo studio e prescritto per alcuni pazienti con questa condizione.\nSe \u00e8 presente un aumento della frequenza cardiaca, a volte viene prescritto l'atenololo per ridurre la frequenza cardiaca per prevenire un'ulteriore pressione sul tessuto dell'aorta. Allo stesso modo, l'attivit\u00e0 fisica intensa \u00e8 scoraggiata nei pazienti, in particolare il sollevamento pesi e gli sport di contatto.\nEpidemiologia.\nL'incidenza della sindrome di Loeys-Dietz non \u00e8 nota; tuttavia, i tipi 1 e 2 sembrano essere i pi\u00f9 comuni."}
{"id": "8393608", "revid": "729019", "url": "https://it.wikipedia.org/wiki?curid=8393608", "title": "Castello di Cigognola", "text": "Il castello di Cigognola \u00e8 una fortificazione situata nel comune italiano di Cigognola, in provincia di Pavia. L'edificio \u00e8 posto sull'altura che sovrasta il paese a 309 , si trova nell'Oltrep\u00f2 Pavese, sul colle dominante lo sbocco in pianura della valle Scuropasso, in posizione strategica data l'ottima visuale sulla pianura Padana e l'imbocco della valle.\nStoria.\nL'edificazione risale all'inizio del XIII secolo. Appartenne ai Sannazzaro, ai Beccaria dal 1406, a Giorgio Aicardi dal 1415, in seguito denominati Visconti Aicardi Scaramuzza. Nel XVIII secolo pass\u00f2 a Barbara D'Adda e quindi a suo figlio Alberico Barbiano di Belgiojoso.\nSotto Napoleone i beni vennero comprati dai Gazzaniga, da questi passarono agli Arnaboldi Gazzaniga, quindi ai Brichetto Arnaboldi.\nStruttura.\nIl castello ha una pianta molto articolata formata da vari corpi di fabbrica. L'elemento centrale \u00e8 l'alta torre merlata a base quadrata, con lunghi beccatelli e merli ghibellini, frutto di un rimaneggiamento ottocentesco. L'insieme forma un complesso, ancora oggi racchiuso da una cinta muraria e da un terrapieno. Dal cortile interno, di forma poligonale, sale la scalinata di accesso al castello, attualmente \u00e8 propriet\u00e0 privata e sede di un'azienda vitivinicola."}
{"id": "8393611", "revid": "599013", "url": "https://it.wikipedia.org/wiki?curid=8393611", "title": "Arnaud Pr\u00e9tot", "text": "Professionista dal 1995 al 2002, ha preso parte a due Tour de France, arrivando secondo in una tappa dell'edizione 2001 ad Anversa, dietro a Marc Wauters."}
{"id": "8393613", "revid": "635893", "url": "https://it.wikipedia.org/wiki?curid=8393613", "title": "Penisola della Jugra", "text": ""}
{"id": "8393615", "revid": "110157", "url": "https://it.wikipedia.org/wiki?curid=8393615", "title": "Poggio Cesi", "text": "Poggio Cesi, con i suoi 413 metri di altitudine sul livello del mare, \u00e8 la cima pi\u00f9 alta dei Monti Cornicolani. Si trova nella regione Lazio, precisamente nella Citt\u00e0 metropolitana di Roma Capitale, compreso interamente nel comune di Sant'Angelo Romano.\nSi tratta dell'unico rilievo dei \"Monti Cornicolani\" privo di un Centro abitato, poich\u00e9 sugli altri due rilievi della catena sono presenti il centro storico del Comune di Sant'Angelo Romano (Monte P\u00e0tulo, 400 m s.l.m.), ed il centro storico del Comune di Guidonia Montecelio (denominato Montecelio e posto sull'omonimo monte, a 365 m s.l.m.).\nI Monti Cornicolani fanno parte della Comunit\u00e0 montana dei Monti Sabini, Tiburtini, Cornicolani e Prenestini ."}
{"id": "8393617", "revid": "1573940", "url": "https://it.wikipedia.org/wiki?curid=8393617", "title": "Zoanthus sansibaricus", "text": "Zoanthus sansibaricus \u00e8 un esacorallo zoantario della famiglia Zoanthidae."}
{"id": "8393624", "revid": "1480390", "url": "https://it.wikipedia.org/wiki?curid=8393624", "title": "Tolaga Bay", "text": "Tolaga Bay (\"Uawa\" in lingua m\u0101ori) \u00e8 una cittadina costiera situata nella regione di Gisborne sull'Isola del Nord della Nuova Zelanda.\nGeografia fisica.\nIl piccolo centro abitato \u00e8 affacciato sulla baia di Tolaga, della quale prende il nome, lungo la costa nord-orientale dell'Isola del Nord della Nuova Zelanda, a circa 55 chilometri a nord della citt\u00e0 di Gisborne."}
{"id": "8393625", "revid": "247222", "url": "https://it.wikipedia.org/wiki?curid=8393625", "title": "All in the Name of Love (Atlantic Starr)", "text": "All in the Name of Love \u00e8 un album del gruppo musicale statunitense Atlantic Starr, pubblicato il 31 marzo 1987.\nDescrizione.\nL'album, pubblicato dalla Warner su LP, musicassetta e CD, \u00e8 prodotto dai fratelli David e Wayne Lewis, membri del gruppo che curano gli arrangiamenti e sono autori unici di 8 dei 12 brani complessivi.\nDal disco vengono tratti 5 singoli, il primo dei quali, \"Always\", si rivela un successo internazionale."}
{"id": "8393638", "revid": "110157", "url": "https://it.wikipedia.org/wiki?curid=8393638", "title": "Itaewon Class", "text": "Itaewon Class () \u00e8 un drama coreano trasmesso su JTBC dal 31 gennaio al 21 marzo 2020, e in streaming in tutto il mondo su Netflix. Basato sull'omonimo webtoon, \u00e8 il primo drama prodotto dalla casa di distribuzione cinematografia Showbox.\nIl finale di \"Itaewon Class\" ha ottenuto uno share nazionale del 16,548%, posizionandosi al secondo posto tra gli indici di ascolto pi\u00f9 alti registrati dalla JTBC e al sesto tra i drama con l'indice di ascolto pi\u00f9 alto nella storia della televisione via cavo coreana.\nTrama.\nLa vita di Park Sae-ro-yi \u00e8 stata sconvolta dopo che \u00e8 stato espulso da scuola per aver preso a pugni un bullo e dopo la morte del padre. Scontata la pena in carcere, decide di seguire le orme del padre e aprire un bar-ristorante a Itaewon, il DanBam. Insieme al suo manager e allo staff, cerca di raggiungere il successo e diventare il primo in tutta la Corea.\nCruciale \u00e8 la competizione e l'odio del protagonista nei confronti della famiglia Jang, responsabile della morte del padre e proprietaria del pi\u00f9 famoso ristorante sudcoreano."}
{"id": "8393639", "revid": "767487", "url": "https://it.wikipedia.org/wiki?curid=8393639", "title": "Palazzo di Filippo", "text": "Il palazzo di Filippo (in sloveno \"Filipov dvorec\") \u00e8 un palazzo situato nel centro di Lubiana, la capitale della Slovenia.\n\u00c8 situato lungo il fiume Ljubljanica, davanti al Triplo ponte, all'angolo tra lungofiume Cankar (\"Cankarjevo nabre\u017eje\") e via Stritar (\"Stritarjeva ulica\"). Sull'angolo opposto si trova il palazzo Kresija. I due edifici segnano l'ingresso nella parte medioevale della citt\u00e0, ai piedi del castello.\nStoria.\nIl palazzo \u00e8 stato progettato dopo il terremoto di Lubiana del 1895 dall'architetto Leopold Theyer in stile neorinascimentale e realizzato tra il 1896 ed il 1898. Si narra che le guglie sulle facciate siano state costruite sotto richiesta dell'allora sindaco della citt\u00e0 Ivan Hribar, ammiratore dello stile ceco e con l'idea di far assomigliare Lubiana a Praga, la \"citt\u00e0 dalle cento guglie\". Tuttavia, un'altra possibile spiegazione, pi\u00f9 plausibile, \u00e8 che le guglie dovessero ricordare le porte della citt\u00e0 nelle vecchie mura difensive che qui sorgevano.\nIl palazzo prende il nome dal suo proprietario, il commerciante Filip Schreyer."}
{"id": "8393640", "revid": "125660801", "url": "https://it.wikipedia.org/wiki?curid=8393640", "title": "Parlamento del Marocco", "text": "Il Parlamento del Marocco (in arabo: \"\u0627\u0644\u0628\u0631\u0644\u0645\u0627\u0646 \u0627\u0644\u0645\u063a\u0631\u0628\u064a\", \"barlaman almaghrib\"; in francese \"Parlement du Maroc\") \u00e8 il ramo legislativo bicamerale del Marocco. Ha sede nella capitale Rabat.\n\u00c8 composto da due camere:\nStoria.\nIl tradizionale regime rappresentativo in Marocco fu espresso attraverso strutture ancestrali come l'assemblea di Oulema per le citt\u00e0 e le regioni, o persino le assemblee di Jem\u00e2a all'interno delle trib\u00f9 stesse. Queste strutture non sono state elette, ma funzionavano attraverso un sistema di cooptazione.\nA partire dal 1880, il Marocco inizi\u00f2 una serie di riforme volte a dotarlo di istituzioni che soddisfacessero standard moderni, in particolare occidentali. \u00c8 il caso della creazione della carica di gran visir, con un gabinetto ministeriale strutturato e duraturo, con sei ministeri, tra cui affari esteri, finanza, difesa, ecc. Nel processo, il Sultano Mulay 'Abd al-'Aziz decise di creare nel 1904 un'assemblea consultiva, che chiamer\u00e0 \"Majliss el Aayane\". Fu su iniziativa di questa assemblea che fu convocata la conferenza internazionale di Algeciras, e che fu scritta la costituzione del 1908, che non entrer\u00e0 mai in vigore a causa di disordini politici.\nLa Majliss el Aayane verr\u00e0 sciolta nel 1913, in seguito al trattato di Fez che istituisce il protettorato. Ma nel 1947, e su istigazione di Erik Labonne, generale della Francia in Marocco e del Sultano Mohammed V, il protettorato cre\u00f2 camere di consultazione riservate agli israeliti e ai musulmani marocchini. Queste camere, elette due volte, durante le elezioni del 1947 e del 1951, sono in realt\u00e0 solo una debole concessione del regime del protettorato di fronte alle richieste derivanti dal manifesto di indipendenza. L'Istiqlal, che accett\u00f2 di partecipare alle elezioni del 1947 e di beneficiare di tre funzionari eletti, fin\u00ec per boicottare le elezioni del 1951.\nAlla fine del 1955, e dopo il ritorno dall'esilio del Sultano Mohammed V, il 16 novembre, e la vittoria dei nazionalisti, il Marocco ebbe un parlamento non eletto, ma risultante dalle consultazioni con i principali partiti politici, al fine di gettare le basi per le future elezioni legislative. Questa prima assemblea \u00e8 presieduta da Mehdi Ben Barka. La prima costituzione marocchina adottata nel 1963 istitu\u00ec un parlamento bicamerale, composto dalla Camera dei rappresentanti e dalla Camera dei consiglieri.\nLa Costituzione del 1970 abbandon\u00f2 il bicameralismo e opt\u00f2 per una camera singola. La Costituzione del 1992 consente ai funzionari eletti di istituire commissioni d'inchiesta che possono far luce su fatti specifici se non hanno gi\u00e0 dato seguito a procedimenti giudiziari.\nPotere di riserva.\nNell'ambito dello stato di emergenza, il capo dello stato (in questo caso il re del Marocco) non pu\u00f2 sciogliere il Parlamento, \"lo stato di emergenza non provoca lo scioglimento del parlamento\" (articolo 35, paragrafo 2 della costituzione del 1972 riveduta nel 1996). Durante gli anni di piombo - sotto il regno di Hassan II -, questo diritto fu invocato in modo piuttosto abusivo, con il primo e unico stato di emergenza che il Marocco ha conosciuto che \u00e8 durato cinque anni, dal giugno 1965 al luglio 1970. Tuttavia, le costituzioni adottate dopo tale data contengono molte restrizioni alle libert\u00e0 pubbliche, vicine allo stato di emergenza. Pertanto, fino al 1977, nessun parlamento eletto ha completato la sua legislatura in condizioni normali.\nRuolo.\nIl ruolo del Parlamento e il rispetto della monarchia per la sua integrit\u00e0 sono aumentati considerevolmente dal 1999, quando Mohammed VI sal\u00ec al trono. Tuttavia, il potere del Parlamento \u00e8 ancora limitato in quanto \u00e8 il re che nomina il primo ministro e su proposta di quest'ultimo, i membri del governo."}
{"id": "8393642", "revid": "648716", "url": "https://it.wikipedia.org/wiki?curid=8393642", "title": "Campionati africani di lotta 2017", "text": "I campionati africani di lotta 2017 sono stati la 33\u00aa edizione della manifestazione continentale organizzata dalla FILA. Si sono svolti dal 26 al 30 aprile 2017 a Marrakech, in Marocco."}
{"id": "8393646", "revid": "132406", "url": "https://it.wikipedia.org/wiki?curid=8393646", "title": "Estradizione svedese dei soldati baltici", "text": "L'estradizione svedese dei soldati baltici, in Svezia nota come estradizione dei balti (in svedese: \"Baltutl\u00e4mningen\"), \u00e8 un controverso evento politico che ebbe luogo nel 1945-1946, quando il Paese scandinavo estrad\u00f2 146 volontari e coscritti lettoni ed estoni delle Waffen-SS che erano stati reclutati dalla Germania nazista per combattere l'Unione Sovietica durante la seconda guerra mondiale.\nContesto storico e processo di estradizione.\nIl 2 giugno 1945 l'Unione Sovietica chiese alla Svezia di estradare tutti i soldati affiliati all'Asse. Il protocollo del governo emesso il 15 giugno \u00e8 stato tenuto segreto fino alla sua pubblicazione, avvenuta il 19 novembre dello stesso anno. Il documento fu votato dalla maggior parte delle forze parlamentari e dal Partito Comunista Svedese, il quale intendeva adottare una risoluzione ancor pi\u00f9 radicale ed estradare tutti i rifugiati civili nei rispettivi Paesi baltici di appartenenza.\nLa maggior parte dei soldati baltici estradati erano lettoni che erano fuggiti dalla sacca di Curlandia. Quando raggiunsero la Svezia, coloro che vestivano un'uniforme furono trasferiti in campi di detenzione. L'estradizione nell'Unione Sovietica ebbe luogo il 25 gennaio 1946 nel porto di Trelleborg: il trasporto avvenne per mezzo del piroscafo \"Beloostrov\". Al ritorno in patria, gli uomini furono brevemente stipati in un campo a Liep\u0101ja, una cittadina a sud della Lettonia, e successivamente spostati. I dati sono contrastanti, ma le fonti pi\u00f9 autorevoli confermano almeno 50 arresti tra il 1947 e il 1954 e condanne emesse solitamente per 10-15 anni di reclusione.\nLa Svezia estrad\u00f2 anche circa 3000 soldati tedeschi, seguendo le disposizioni vigenti sui prigionieri di guerra. Il trattamento dei popoli baltici fu tuttavia pi\u00f9 complesso e controverso, poich\u00e9 le autorit\u00e0 russa li consideravano cittadini sovietici (l'Unione Sovietica aveva occupato i tre stati baltici indipendenti nel 1940) e dunque considerava i ribelli alla stregua di traditori: ben presto si diffuse tra gli internati la paura di condanne capitali. Due ufficiali lettoni si suicidarono e altri tentarono di farlo. Non mancarono casi di automutilazione.\nTra i prigionieri, il tenente colonnello K\u0101rlis Gail\u012btis e il capitano Ernsts Keselis furono effettivamente condannati a morte salvo poi subire una diversa sorte e conversione della pena in 17 anni di lavori forzati. Altri tre soldati di rango inferiore furono condannati a morte e giustiziati nel 1946.\nEventi successivi.\nNel 1970 il regista Johan Bergenstr\u00e5hle realizz\u00f2 una pellicola sulla questione intitolata \"Una tragedia baltica\" (in svedese \"Baltutl\u00e4mningen\"). Il film \u00e8 basato sul testo scritto nel 1968 \"\" da Per Olov Enquist (titolo inglese: \"The Legionnaires: A Documentary Novel\") che aveva vinto il Premio letterario del Consiglio nordico: l'autore ha collaborato alla realizzazione della sceneggiatura.\nIl 20 giugno 1994, 40 dei 44 sopravvissuti estradati (35 lettoni, 4 estoni e 1 lituano) hanno accettato un invito a visitare la Svezia. Furono accolti da re Carlo XVI Gustavo di Svezia presso il Palazzo Reale di Stoccolma. Il ministro degli affari esteri svedese Margaretha af Ugglas ha pubblicamente dichiarato che il governo svedese \u00e8 d'accordo con le critiche alla decisione e esprime rammarico per le ingiustizie subite.\nA Trelleborg, tra il 1999 e il 2000, \u00e8 stata realizzata tra il 1999 da Christer Bording la scultura commemorativa di una \"nave per rifugiati incagliata\"."}
{"id": "8393647", "revid": "110157", "url": "https://it.wikipedia.org/wiki?curid=8393647", "title": "Coppa di Croazia 2017-2018 (pallavolo maschile)", "text": "La Coppa di Croazia 2017-2018 si \u00e8 svolta dal 18 ottobre 2017 al 24 gennaio 2018: al torneo hanno partecipato sedici squadre di club croate e la vittoria finale \u00e8 andata per la terza al .\nFormula.\nLe squadre hanno disputato ottavi di finale, quarti di finale, semifinali, disputate con gare di andata e ritorno, e finale."}
{"id": "8393655", "revid": "124088477", "url": "https://it.wikipedia.org/wiki?curid=8393655", "title": "Ministero federale degli affari sociali, della salute e della tutela dei consumatori", "text": "Il Ministero federale degli affari sociali, della salute e della tutela dei consumatori (in tedesco: \"Bundesministerium f\u00fcr Soziales, Gesundheit, Pflege und Konsumentenschutz\") \u00e8 un dicastero del governo austriaco incaricato di gestire il sistema sanitario e le politiche sociali dell'Austria.\nL'attuale ministro \u00e8 Rudolf Anschober, in carica dal 7 gennaio 2020.\nStoria.\nIl ministero fu fondato negli ultimi anni della prima guerra mondiale, nel 1917, con delega alla salute pubblica per sostenere gli individui impoveriti o debilitati dal conflitto. Le sue responsabilit\u00e0 infatti si limitarono principalmente alla gestione del sistema pensionistico (incluse le pensioni d'invalidit\u00e0).\nNel 1997 il governo, guidato da Viktor Klima, decise di fondere il Ministero della salute e della tutela dei consumatori con il Ministero del lavoro e degli affari sociali (anche se la tutela dei consumatori pass\u00f2 alla Cancelleria federale), decisione poi rivista dal primo governo Sch\u00fcssel, che nel 2003 decise di separare le deleghe: il lavoro pass\u00f2 al Ministero dell'economia, mentre salute e affari sociali divennero due ministeri indipendenti; a quest'ultimo fu inoltre riassegnata la delega alla tutela dei consumatori.\nUn'ulteriore cambiamento si verific\u00f2 nel 2009 quando il governo Faymann riscatt\u00f2 la delega al lavoro dal Ministero dell'economia, fondando un dicastero indipendente che assorb\u00ec gli affari sociali e, nel 2018, la salute."}
{"id": "8393659", "revid": "164044", "url": "https://it.wikipedia.org/wiki?curid=8393659", "title": "Benjamin Hansen", "text": "Carriera.\nClub.\nHansen ha giocato, a livello giovanile, per il N\u00e6sby e Vejle-Kolding. Il 31 marzo 2013 si \u00e8 accomodato in panchina in occasione della 22\u00aa giornata della 1. Division, nella vittoria casalinga per 2-0 sul Vendsyssel.\nDal 2013 al 2016 \u00e8 stato in forza al Marienlyst. Nell'estate 2016 \u00e8 stato ingaggiato dal Fredericia, per cui ha debuttato il 24 luglio 2016: \u00e8 stato titolare nella sconfitta per 2-1 in casa dello Skive.\nIl 17 agosto 2017 \u00e8 stato tesserato ufficialmente dal Nordsj\u00e6lland: ha scelto di vestire la maglia numero 16. Il 22 settembre ha effettuato il proprio esordio in Superligaen, sostituendo Mads Aaquist nel 2-2 casalingo contro il S\u00f8nderjyskE.\nIl 12 luglio 2018 ha giocato la prima partita nelle competizioni europee per club: \u00e8 stato titolare nella vittoria per 0-1 arrivata sul campo del Cliftonville.\nIl 19 marzo 2019 \u00e8 stato ingaggiato dai norvegesi dell'Haugesund. Ha esordito in Eliteserien il 31 marzo, impiegato dal primo minuto nella sconfitta per 3-2 contro lo Str\u00f8msgodset. Il 14 luglio seguente ha siglato il primo gol nella massima divisione locale, nel 5-1 inflitto al Troms\u00f8.\nIl 19 marzo 2020 \u00e8 stato licenziato dall'Haugesund, assieme alla quasi totalit\u00e0 del resto della rosa e dello staff tecnico: il provvedimento \u00e8 stato necessario a causa del rinvio dell'inizio dell'Eliteserien 2020 a causa del dilagare della pandemia di COVID-19, nell'ottica di contenere i costi di gestione del club. Alla ripresa dei campionati, il giocatore \u00e8 tornato in squadra.\nIl 2 febbraio 2022 \u00e8 passato al Molde a parametro zero, firmando un contratto triennale.\nStatistiche.\nPresenze e reti nei club.\n\"Statistiche aggiornate al 2 febbraio 2022.\""}
{"id": "8393667", "revid": "628767", "url": "https://it.wikipedia.org/wiki?curid=8393667", "title": "Estrazione svedese dei soldati baltici", "text": ""}
{"id": "8393674", "revid": "726373", "url": "https://it.wikipedia.org/wiki?curid=8393674", "title": "P.N.03", "text": " \u00e8 un videogioco sparatutto sviluppato da Capcom pubblicato nel 2003 per Nintendo GameCube. Creato da Shinji Mikami, il titolo \u00e8 stato annunciato nel 2002 come parte dei \"Capcom Five\"."}
{"id": "8393679", "revid": "1310927", "url": "https://it.wikipedia.org/wiki?curid=8393679", "title": "Ivan Mitrov", "text": ""}
{"id": "8393681", "revid": "287204", "url": "https://it.wikipedia.org/wiki?curid=8393681", "title": "Humanitas Prize", "text": "L'Humanitas Prize \u00e8 un premio per la scrittura di film e televisione destinati a promuovere la dignit\u00e0 umana e la libert\u00e0. \u00c8 nato nel 1975 con Padre Ellwood Kieser, fondatore della Paulist Productions, ma non \u00e8 indirizzato specificamente al cinema o alla televisione religiosa. Il premio si distingue da onori simili per gli sceneggiatori per il premio in denaro, una somma compresa tra i 10 e i 25.000 dollari.\nStoria.\nNato principalmente come premio televisivo, i primi vincitori dell'Humanitas Prize sono stati annunciati al \"Today Show\" da Kieser, Ray Bradbury e Robert Abernathy nel 1975. A quel tempo i premi erano divisi in tre categorie, in base alla durata del programma (30, 60 o 90 minuti e pi\u00f9). Questi minutaggi tendono a corrispondere a comedy, drama e telefilm o miniserie. L'attuale sistema di assegnazione dei premi \u00e8 suddiviso nelle categorie Prime Time TV 90 minuti, Prime Time TV 60 minuti, Prime Time TV 30 minuti, Azione live per bambini, Animazione per bambini, Lungometraggi e Sundance, con premi aggiuntivi che includono l'Angell Comedy Fellowship per gli studenti delle scuole di cinema. Il premio Kieser, una sorta di premio alla carriera, \u00e8 stato istituito dopo la morte di Keiser alla fine del 2000. La categoria Premio speciale viene assegnata in modo irregolare, di solito agli autori di un programma di notizie o documentari, che altrimenti sarebbero esclusi dal premio; ad oggi il periodo pi\u00f9 lungo senza il premio speciale \u00e8 stato il periodo di 11 anni tra il 1995 e il 2006. Quando il premio \u00e8 stato istituito, il comitato ha stabilito che lo scrittore era la fonte dei valori pi\u00f9 umanizzanti in qualsiasi programma e che quindi doveva essere al centro dei premi. Sebbene gli elenchi dei vincitori del premio Humanitas per le categorie televisive spesso diano solo il nome del programma, il premio in realt\u00e0 viene assegnato agli autori di episodi specifici e pi\u00f9 di un episodio di un determinato spettacolo pu\u00f2 essere tra i finalisti in un dato anno; allo stesso modo, i rapporti sulle categorie dei film spesso danno maggiore risalto al titolo del film, ma il premio va allo staff della sceneggiatura. Il maggior numero di vittorie, quattro, per un singolo programma \u00e8 stato per gli scrittori della serie TV \"M*A*S*H\". Nel 2010 Humanitas ha introdotto un nuovo programma chiamato \"New Voices\", progettato per aiutare gli scrittori televisivi emergenti. Il programma accoppia scrittori inesperti con i membri del consiglio di amministrazione Humanitas per vendere il loro lavoro alle reti televisive."}
{"id": "8393686", "revid": "1310927", "url": "https://it.wikipedia.org/wiki?curid=8393686", "title": "Evgeny Kabaev", "text": ""}
{"id": "8393692", "revid": "767487", "url": "https://it.wikipedia.org/wiki?curid=8393692", "title": "Shoshana Damari", "text": " "}
{"id": "8393697", "revid": "767487", "url": "https://it.wikipedia.org/wiki?curid=8393697", "title": "August Neithardt", "text": "Biografia.\nRicevette la sua formazione musicale dall'organista Gotthilf Friedrich Ebhardt nel 1816, dopo le guerre di liberazione alle quali aveva partecipato come volontario nella banda \"Stabshautboisten\" (banda militare). Prest\u00f2 servizio, per la prima volta, nel battaglione \"Guard-Rifle\" e dal 1822 nel \"II reggimento Kaiser-Franz-Garde-Grenadier\". Nel 1840 si conged\u00f2 dal servizio militare.\nInizi\u00f2 la composizione di \"\"Sono prussiano, conosci i miei colori?\u201c\" (Preu\u00dfenlied) divenuta cos\u00ec popolare che Federico Gugliemo III, il 15 giugno del 1839, gli confer\u00ec il titolo di direttore musicale. Lo stesso re decise poi che dovesse diventare l'inno nazionale del Regno di Prussia.\nNel 1838 divenne direttore del coro liturgico della Cattedrale di Berlino, che anni dopo fece parte del \"Coro della Cattedrale Reale\". Divenne famoso per la sua esibizione come principale coro di ragazzi tedeschi e ben oltre i confini della Germania. Nel 1850 guid\u00f2 il coro della cattedrale nel suo primo viaggio all'estero, a Londra.\nNeithardt fu anche editore di musica sacra sia antica che moderna.\nMor\u00ec il 18 aprile 1861 dopo una lunga malattia all'et\u00e0 di 67 anni a Berlino e fu sepolto nel cimitero della cattedrale in Liesenstrasse. La sua tomba non \u00e8 stata conservata."}
{"id": "8393698", "revid": "767487", "url": "https://it.wikipedia.org/wiki?curid=8393698", "title": "The Flu - Il contagio", "text": "The Flu - Il contagio (; noto anche col titolo The Flu) \u00e8 un film del 2013 diretto da Kim Sung-su.\nTrama.\nLa storia si svolge nell'immaginaria Budang, 15\u00a0km da Seul, dove accadono tutta una serie di episodi.\nI fratelli Ju Byung-woo e Ju Byung-ki sono trafficanti di immigrati e, aprendo un container, trovano gli stessi immigrati clandestini morti per una malattia sconosciuta.\nPrendono con s\u00e9 l'unico sopravvissuto, il giovane Monssai, e fanno un video col cellulare per mostrare al loro capo cosa hanno trovato, ma Byung-woo si ammala e Monssai fugge. I fratelli, quindi, vanno in una farmacia per curare Byiung-woo e il contagio viene trasmesso ad altri per via aerea che, quindi, lo diffondono in tutta la citt\u00e0.\nAll'ospedale di Budang, la dottoressa Kim In-hae viene rimproverata per aver perso dati importanti quando la sua auto \u00e8 caduta in un burrone il giorno precedente, ma la sua borsa viene recuperata da Kang Ji\u2011koo e da Bae Kyung-ub appartenenti ad una squadra di soccorso. Ji-goo risponde al telefono della borsa e la consegna alla figlia di In-hae: Mi-reu.\nNel frattempo le condizioni di Byung-woo peggiorano e inizia a vomitare sangue annerito per cui suo fratello lo porta in un pronto soccorso, dove \u00e8 isolato per un'influenza sconosciuta. Ad assisterlo si trova proprio In-hae che trova il video del cellulare e teorizza che le condizioni nel container di spedizione hanno permesso al virus di mutare. I medici ipotizzano che si tratti di una forma di influenza H5N1 ma Byung-ki si rifiuta di rispondere alle domande sul contenitore, anzi, cerca di raggiungere suo fratello, che muore in quarantena, superando tutte le misure di sicurezza e esponendo diversi membri del personale dell'ospedale al contagio.\nMonssai, intanto, salva Mi-reu dal rischio di investimento da un'auto e rivela di essere consapevole che sta diffondendo la malattia. Mi-reu chiama allora Ji-goo per aiutare il giovane malato, ma non lo ritrovano.\nIl giorno successivo, molte pi\u00f9 persone mostrano sintomi pronunciati e iniziano a tossire e si ipotizza di chiudere in quarantena la citt\u00e0, di circa mezzo milione di abitanti. I Centri del controllo e della prevenzione delle malattie (KCDC), determinano che il virus \u00e8 un ceppo H5N1 mutato che pu\u00f2 uccidere entro 36 ore e il governo stabilisce definitivamente la quarantena per tutta la citt\u00e0.\nGli ospedali e i sistemi di comunicazione vengono sopraffatti mentre i politici e il personale di ricerca evacuano e danno istruzioni al Primo Ministro, che fa un annuncio pubblico che aggrava il panico a Budang. La gente inizia a farsi prendere dal panico e a fare incetta di beni di prima necessit\u00e0 nei supermercati o inizia ad abbandonare la citt\u00e0 prima che venga chiuso tutto. Ogni medicina non ha successo e si cerca il paziente zero sfuggito dal container.\nIn-hae rimane a Budang e si unisce a Ji-goo per cercare Mi-reu che aveva perso di vista. La trovano in un supermercato con persone che manifestano sintomi mentre la polizia antisommossa cerca di contenerle. I tre riescono a uscire prima che il supermercato sia bloccato e In-hae trova la possibilit\u00e0 di raggiungere Seul, ma Ji-goo rifiuta di abbandonare i suoi doveri per liberare quelli intrappolati nel negozio. In-hae e Mi-reu raggiungono l'ultimo elicottero per Seul, ma Mi-reu mostra i sintomi e le viene negato il passaggio.\nDi notte, la quarantena di Budang viene rafforzata dall'esercito, dalle forze di riserva, dalle forze statunitensi e dal KCDC e la popolazione viene trasferita in un campo. Quelli che mostrano sintomi sono ulteriormente isolati in una zona di quarantena per persone infette per ricevere cure mediche, sebbene In-hae sappia che non avranno mai una cura per cui fa superare gli esami a Mi-reu nascondendo la sua malattia e mantenendo la maschera di protezione di Mi-reu in modo che non infetti gli altri.\nIl secondo giorno, Monssai \u00e8 trovato nella zona di isolamento ma la proposta di In-hae di iniettare direttamente i suoi anticorpi in un paziente viene annullata, tuttavia inizia segretamente una trasfusione a Mi-reu, le cui condizioni sono peggiorate. Successivamente, le condizioni reali di Mi-reu si rivelano e viene inviata alla zona di quarantena e messa con altri cadaveri per essere incenerita.\nJi-goo, per\u00f2, salva Mi-reu recuperandola da un mucchio di corpi mentre la folla si ribella. In-hae e il personale medico fuggono dalla folla, ma Byung-ki uccide Monssai in un attacco suicida per vendicare la morte di suo fratello.\nMi-reu inizia a riprendersi e Ji-goo la porta verso l'autostrada per incontrare In-hae mentre, Gook-hwan, un uomo infetto che ha incitato disordini, guida la folla armata verso l'autostrada. Apprendendo che Mi-reu ha anticorpi, Gook-hwan spara a Ji-goo, provocando una micidiale battaglia tra la folla e i soldati.\nJi-goo nasconde Mi-reu, che si riprende completamente. Gook-hwan cerca di farsi una trasfusione di sangue, ma viene scoperto e ucciso in una lotta con Kyung-ub. Mi-reu fugge e viene spinta sul fronte della folla, che sta affrontando i soldati sull'autostrada. In-hae viene colpita mentre cerca di impedire a Mi-reu di attraversare la linea di contenimento. Mi-reu protegge sua madre e supplica che si fermino, quindi la folla protegge Mi-reu. Il presidente ordina ai soldati di ritirarsi e annulla l'attacco aereo. Mi-reu viene inviata a Seul per creare un vaccino mentre i team medici vengono inviati a Budang.\nDistribuzione.\nIl film \u00e8 stato distribuito nelle sale coreane il 15 agosto 2013."}
{"id": "8393699", "revid": "1310927", "url": "https://it.wikipedia.org/wiki?curid=8393699", "title": "Petar Boji\u0107", "text": "Carriera.\nHa giocato nella massima serie serba e in quella rumena."}
{"id": "8393701", "revid": "729019", "url": "https://it.wikipedia.org/wiki?curid=8393701", "title": "18 (UKSF) Signal Regiment", "text": "Il 18 (UKSF) Signal Regiment \u00e8 un reggimento del Royal Corps of Signals del British Army che fornisce servizi di comunicazione e informazione per le United Kingdom Special Forces. Il reggimento include squadroni dei corpi di trasmissione appartenenti sia ai Royal Corps of Signals sia alla Royal Navy.\nStoria.\nIl reggimento segue le orme del 18 Signal Regiment nato nel 1959 a Singapore come parte delle Forze di terra del Lontano Oriente, che furono sciolte il 1\u00ba dicembre 1971. Il 18 (UKSF) Signal Regiment fu istituito segretamente nell'aprile 2005.\nIl reggimento fu formato intorno alle unit\u00e0 preesistenti del Special Air Service e dello Special Boat Service, in particolare il 264 (SAS) Signal Squadron basato a Stirling Lines, Herefordshire, il SBS Signal Squadron di base a RM Poole, Dorset e il 63 (SAS) Signal Squadron (V) del Territorial Army (attualmente Army Reserve).\nIl 264 (SAS) Signal Squadron fu costituito nel luglio 1966 per supportare il 22 SAS e segue le orme del corpo delle trasmissioni formato nel 1951 per gli Scout della Malesia. Il 63 (SAS) Signal Squadron (V) nacque il 1\u00ba aprile 1967 per supportare il 21 SAS e il 23 SAS, da elementi del 41 Signal Regiment, 63 Signal Regiment, 327 Signal Squadron e 115 Field Squadron dei Royal Engineers.\nIl reggimento ha incorporato anche il 267 (SRR) Signal Squadron e il nuovo squadrone 268 (UKSF) Signal Squadron. Il 267 Signal Squadron \u00e8 nato il 18 dicembre 1987. Il 268 (UKSF) Signal Squadron includeva gli elementi di comunicazione del 264 (SAS) Signal Squadron che fornivano comunicazioni strategiche a lungo raggio.\nL'emblema del reggimento \u00e8 uno Xiphos (spada tipica della fanteria nell'antica Grecia) con il numero 18 in caratteri romani e tre saette a rappresentare i tre reggimenti supportati: SAS, SBS e SRR.\nIl reggimento ha prestato servizio in Afghanistan e Iraq contando varie perdite in operazioni con le forze speciali.\nRuolo.\nIl reggimento si pone l'obiettivo di proiettare \"in tutto il mondo la capacit\u00e0 militare del CIS per consentire alle Forze Speciali del Regno Unito (UK Special Forces) di intervenire con operazioni in supporto della politica del Governo, della politica estera, della sicurezza e della difesa\" con unit\u00e0 capaci di fornire supporto ravvicinato a SAS, SBS e SRR.\nSelezione e addestramento.\nTutti i membri regolari delle tre Forze Armate Britanniche e tutti i membri della Army Reserve hanno la possibilit\u00e0 di unirsi a questo reggimento.\nCome prima cosa \u00e8 necessario frequentare un corso di 5 giorni (Briefing Course) e successivamente completare con successo il UK Special Forces Communicators Course (UKSFCC) della durata di 25 settimane per diventare Special Forces Communicator (SFC). Prima di frequentare l'UKSFCC, i candidati hanno la possibilit\u00e0 di frequentare l'SFC Preparation Course, della durata di 3 settimane.\nLo Special Forces Communicators Course \u00e8 strutturato in sei fasi: valutazione tecnica, supporto generale alle comunicazioni, attitudini fisiche, comunicazioni per il supporto ravvicinato, comportamento dopo la cattura, addestramento militare e infine addestramento da paracadutista delle forze speciali.\nUnit\u00e0 incluse.\nIl reggimento comprende:"}
{"id": "8393702", "revid": "287204", "url": "https://it.wikipedia.org/wiki?curid=8393702", "title": "Kupreli\u0161kis", "text": "Kupreli\u0161kis \u00e8 una citt\u00e0 del distretto di Bir\u017eai della contea di Panev\u0117\u017eys, situata nel nord-est della Lituania, nei pressi del confine con la Lettonia e a nord-est di Vabalninkas. Secondo un censimento del 2011, la popolazione ammonta a 118 abitanti.\nStoria.\nLa citt\u00e0 \u00e8 menzionata per la prima volta alla fine del XVII secolo. La prima costruzione religiosa fu eretta nel 1861. La principale chiesa, dedicata all'Arcangelo Michele, fu costruita nel 1898.\nNel 1905 la popolazione locale insorse contro la guerra che in quel momento stava coinvolgendo l'Impero russo e il Giappone. Dal 1919 al 1949 oper\u00f2 una scuola elementare per l'insegnamento della lingua russa. Tra il 1941 e il 1948, il governo sovietico espulse 18 cittadini. Dopo la seconda guerra mondiale, i partigiani guidati dal condottiero locale Margiris continuarono ad essere attivi nell'area di Kupreli\u0161kis. Durante l'era sovietica furono costruite fattorie collettive, una biblioteca, una casa della cultura e un centro medico."}
{"id": "8393710", "revid": "287204", "url": "https://it.wikipedia.org/wiki?curid=8393710", "title": "Futbol'nyj Klub Kuban' 2016-2017", "text": "Questa voce raccoglie le informazioni riguardanti il Futbol'nyj Klub Kuban' nelle competizioni ufficiali della stagione 2016-2017.\nStagione.\nLa squadra fin\u00ec settima in campionato, mentre in Coppa fu immediatamente eliminata (sconfitta 3-0 in trasferta contro l')."}
{"id": "8393711", "revid": "547034", "url": "https://it.wikipedia.org/wiki?curid=8393711", "title": "L\u00f6k Zine", "text": " \nL\u00f6k Zine \u00e8 una rivista indipendente nata a Bologna nel 2011 nella storica sede di via dei Bibiena 19 da un gruppo di studenti dell'Accademia di Belle arti.\nAttualmente la sede \u00e8 a Reggio Emilia anche se il progetto si sviluppa tra Francia e Italia.\nIl progetto si \u00e8 evoluto come un collettivo artistico che promuove giovani autori italiani ed internazionali, la rivista \u00e8 basata su un concorso online.\nIl collettivo si pone anche come editore indipendente per la pubblicazione di progetti monografici e antologici sempre legati ai principali campi di interesse, quali fumetto e illustrazione. Il tutto viene promosso tramite collaborazioni con altre realt\u00e0 editoriali, esposizioni ed eventi sia in Italia che nel resto del mondo.\nContenuti.\nTra le pagine della rivista si trovano svariati autori provenienti a tutto il mondo. L\u00f6k Zine cerca di mostrare il fumetto nelle sue svariate accezioni e l'illustrazione come mezzo narrativo non mera decorazione. Le grafiche e il logo sono state realizzate da Jacopo Oliveri nel 2014.\nAlcuni degli autori che hanno contribuito negli anni sono : Dominic Kesterton, Matteo Farinella, Philip Giordano, Margherita Morotti, Steffie Brocoli, Giulio Vesprini, Brecht Evens, Arnaud Loumeau, Giacomo Bagnara, Laura Anastasio, Valentine Gallardo, Brown Box, Jenn Woodall, Lucia Manfredi Jutea, Elisa Caroli, Lucia Calfapietra, Isabella Bersellini, Tony Cheung, Marco Goran Romano, Gloria Pizzilli, il Pistrice, Cleon Peterson, Charlotte Dumortier, Icinori, Salvatore Giomarresi, Davide Bart Salvemini, Steven M. Johnson, Genie Espinosa.\nVoci correlate.\nLucca Comics &amp; Games\nFanzine\nCollegamenti esterni.\nhttps://lokzine.com/"}
{"id": "8393718", "revid": "1910023", "url": "https://it.wikipedia.org/wiki?curid=8393718", "title": "Collegio Villoresi", "text": ""}
{"id": "8393721", "revid": "1354930", "url": "https://it.wikipedia.org/wiki?curid=8393721", "title": "Coppa Agostoni 1996", "text": "La Coppa Agostoni 1996, cinquantesima edizione della corsa, si svolse il 20 agosto 1996 su un percorso di 207\u00a0km. La vittoria fu appannaggio dell'italiano Filippo Casagrande, che complet\u00f2 il percorso in 5h01'21\", precedendo i connazionali Alberto Elli e il russolettone P\u00ebtr Ugrjumov."}
{"id": "8393722", "revid": "648716", "url": "https://it.wikipedia.org/wiki?curid=8393722", "title": "Goll mac Morna", "text": "Goll mac Morna (o Goal mac Morn) era un membro dei Fianna e un inquieto alleato di Fionn mac Cumhail nel ciclo feniano della mitologia irlandese. Aveva ucciso il padre di Fionn, Cumhall, e aveva assunto la guida dei Fianna, ma quando Fionn crebbe e dimostr\u00f2 il suo valore, Goll si fece volontariamente da parte in suo favore.\nIl suo nome di battesimo era \u00c1ed o Aedh mac Morna. Era anche conosciuto come \u00c1ed mac Fidga. Si guadagn\u00f2 il nome Goll (\"un occhio solo\") quando perse un occhio nella battaglia con Cumhal o, in altre versioni, Luchet\nIn altre versioni del racconto, fu Lugaidh Lamhfhada il principale avversario di Goll, e colui che gli cav\u00f2 l'occhio e lo uccise a Moytura.\nQuando la strega Irnan non riusc\u00ec a catturare i membri dei Fianna in una rete magica, si trasform\u00f2 in un mostro e sfid\u00f2 uno qualsiasi di loro a un singolo combattimento. Inizialmente Fionn mac Cumhaill fece un passo avanti ma fu persuaso dalla sua banda che non sarebbe stato eroico per un guerriero della sua statura affrontare una strega in combattimento. Goll prese il suo posto e uccise Irnan, e gli fu permesso di sposare la figlia di Fionn come ricompensa.\nNel racconto \"Cath Gabhra\", che descrive la battaglia in cui i Fianna combattono e vengono distrutti dalle forze dell'alto re Cairbre Lifechair, Goll e coloro che gli sono fedeli si schierano dalla parte di Cairbre e combattono contro Fionn.\n\"Tapadh le Goll, mharbh e mh\u00e0thair\" (\"Grazie a Goll, ha ucciso sua madre\") era un detto gaelico usato quando un fastidio viene eliminato dall'azione dell'individuo responsabile. Secondo la tradizione, Goll uccise sua madre per errore con un osso."}
{"id": "8393724", "revid": "123904571", "url": "https://it.wikipedia.org/wiki?curid=8393724", "title": "Non finito", "text": "Il non finito \u00e8 una tecnica di scultura e indica un'opera incompiuta. L'espressione, di origine italiana, \u00e8 filtrata in ogni lingua. \nLe opere non finite appaiono incompiute perch\u00e9 l'artista scolpisce solo una parte del blocco, con le figure che sembrano imprigionate nel materiale. La tecnica, inaugurata da Donatello, raggiunse il suo grado di perfezione con Michelangelo.\nLa differenza tra un torso e il non finito \u00e8 che l'artista ha usato pi\u00f9 materiale del necessario e ci sono ancora parti non trasformate, mentre un torso ha parti \"tagliate\"; inoltre altre parti anatomiche (spesso braccia o gambe) non devono far parte della scultura finita. \nStoria.\nIl termine \"non finito\" fu usato sin dal 1435 in concomitanza con i primi disegni, che furono poi considerati una forma d'arte indipendente. Il fatto che esista \"nulla linea\" (\"nessuna linea\") in natura ha portato gli artisti di questa generazione a riconoscere la pi\u00f9 alta forma di astrazione. Allo stesso tempo essi \"presumevano\" che il destinatario dovesse essere in grado di vedere qualcosa che non era completamente formulato nel disegno (i disegni non possono essere di per s\u00e9 naturalistici, mentre la pittura ad acquerello e il pastello s\u00ec). Leonardo da Vinci ha sottolineato, nel suo \"Trattato della pittura\", che il non finito significa un alto successo artistico e intellettuale. In neurologia, questo fatto \u00e8 stato considerato comprovato circa 550 anni dopo, e il riempimento percettivo \u00e8 un termine che indica questa prestazione del cervello.\nIl non finito attinge dalla filosofia platonica, secondo cui qualsiasi opera d'arte non assomiglia mai completamente alla sua controparte celeste. L'atto di lasciare un'opera incompiuta \u00e8 in tal caso dunque voluto, come \u00e8 provato dalla firma talora apposta dello scultore (l'esempio pi\u00f9 noto in questo senso \u00e8 la \"Piet\u00e0 vaticana\" di Michelangelo)."}
{"id": "8393730", "revid": "144796", "url": "https://it.wikipedia.org/wiki?curid=8393730", "title": "Sinedrini", "text": ""}
{"id": "8393733", "revid": "47767", "url": "https://it.wikipedia.org/wiki?curid=8393733", "title": "Chiesa di Santa Maria Assunta detta I Gesuiti", "text": ""}
{"id": "8393736", "revid": "144796", "url": "https://it.wikipedia.org/wiki?curid=8393736", "title": "Gran Comandamento", "text": ""}
{"id": "8393738", "revid": "775372", "url": "https://it.wikipedia.org/wiki?curid=8393738", "title": "Governo federale dell'Austria", "text": "Il Governo federale dell'Austria (in lingua tedesca: \"\u00d6sterreichische Bundesregierung\") \u00e8 un organo collegiale del sistema politico austriaco, composto dal Cancelliere federale, in qualit\u00e0 di capo del governo, dal vice cancelliere e dai ministri.\nComposizione attuale.\nIl Governo Nehammer \u00e8 entrato in carica dal 6 dicembre 2021 sostituendo il governo dimissionario Schallenberg."}
{"id": "8393744", "revid": "47767", "url": "https://it.wikipedia.org/wiki?curid=8393744", "title": "Chiesa di Santa Maria Assunta (Venezia)", "text": ""}
{"id": "8393746", "revid": "1544245", "url": "https://it.wikipedia.org/wiki?curid=8393746", "title": "Governo austriaco", "text": ""}
{"id": "8393766", "revid": "47767", "url": "https://it.wikipedia.org/wiki?curid=8393766", "title": "Chiesa di Sant'Antonio da Padova (Gaggio, Segonzano)", "text": ""}
{"id": "8393774", "revid": "287818", "url": "https://it.wikipedia.org/wiki?curid=8393774", "title": "Collegio elettorale di Borgo San Dalmazzo (Regno di Sardegna)", "text": "Il collegio elettorale di Borgo San Dalmazzo \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per tutte le sette legislature del Regno di Sardegna.\nII legislatura.\nIl deputato Parola opt\u00f2 per il collegio di Cuneo il 10 febbraio 1849.\nVI legislatura.\nFu proclamato eletto il conte Michelini perch\u00e9 maggiore d'et\u00e0 del conte Di Castelmagno. L'ufficio della Camera propose l'annullamento perch\u00e9 nelle sezioni di Roccavione furono distribuite 6 schede numerate, secondo il numero d'ordine della lista elettorale, per modo che sarebbe stato possibile riconoscere gli elettori che le avevano riempite col nome del candidato. Annullandosi quei 6 voti bisognava annullare l'elezione, stante la parit\u00e0 di voti avuti dai candidati e la Camera annull\u00f2 l'elezione il 14 gennaio 1858. "}
{"id": "8393776", "revid": "300067", "url": "https://it.wikipedia.org/wiki?curid=8393776", "title": "Michael Rosario", "text": ""}
{"id": "8393785", "revid": "47767", "url": "https://it.wikipedia.org/wiki?curid=8393785", "title": "Chiesa di San Leonardo (Lisignago)", "text": ""}
{"id": "8393786", "revid": "47767", "url": "https://it.wikipedia.org/wiki?curid=8393786", "title": "Chiesa di San Biagio (Lisignago)", "text": ""}
{"id": "8393787", "revid": "47767", "url": "https://it.wikipedia.org/wiki?curid=8393787", "title": "Chiesa di Santa Maria Assunta (Cembra)", "text": ""}
{"id": "8393789", "revid": "47767", "url": "https://it.wikipedia.org/wiki?curid=8393789", "title": "Chiesa di San Rocco (Cembra)", "text": ""}
{"id": "8393791", "revid": "47767", "url": "https://it.wikipedia.org/wiki?curid=8393791", "title": "Chiesa di San Pietro (Cembra)", "text": ""}
{"id": "8393794", "revid": "110157", "url": "https://it.wikipedia.org/wiki?curid=8393794", "title": "Campionati africani di lotta 2016", "text": "I campionati africani di lotta 2016 sono stati la 32\u00aa edizione della manifestazione continentale organizzata dalla FILA. Si sono svolti dal 2 al 7 marzo 2016 ad Alessandria d'Egitto, in Egitto."}
{"id": "8393795", "revid": "111850061", "url": "https://it.wikipedia.org/wiki?curid=8393795", "title": "Wavy Spice", "text": ""}
{"id": "8393796", "revid": "945903", "url": "https://it.wikipedia.org/wiki?curid=8393796", "title": "Page 4 - A Collection of Her Most Famous Songs", "text": "Page 4 - A Collection of Her Most Famous Songs \u00e8 un album discografico di Patti Page, pubblicato dalla casa discografica Mercury Records nel settembre del 1957."}
{"id": "8393798", "revid": "125418415", "url": "https://it.wikipedia.org/wiki?curid=8393798", "title": "Un cane sciolto", "text": "Un cane sciolto \u00e8 una miniserie televisiva del 1990, diretta da Giorgio Capitani con Sergio Castellitto e Nancy Brilli.\nTrama.\nIl giudice De Santis si trova ad occuparsi di un caso irrisolto, il decesso di una ragazza, Laura Benetti, precipitata da uno strapiombo, accaduto venti anni prima e mai archiviato per l'impossibilit\u00e0 di stabilire se fosse stato un suicidio o un omicidio. La madre di Laura \u00e8 sempre stata convinta che si sia trattato di un omicidio e il ritrovamento del memoriale di un suicida, che narra cosa realmente avvenne, lo conferma: la ragazza si ribell\u00f2 ad uno stupro ad opera di tre giovani e venne spinta nel vuoto. I tre giovani di allora sono diventati importanti professionisti e il giudice viene \"invitato\" da uno di loro ad archiviare la pratica e a dimettersi, ma De Santis trova il coraggio di opporsi ai potenti e di fare giustizia.\nColonna sonora.\nCome tema musicale della miniserie \u00e8 stato utilizzato l'omonimo brano di Franco Fasano."}
{"id": "8393799", "revid": "1953061", "url": "https://it.wikipedia.org/wiki?curid=8393799", "title": "Metropolitan Borough of Knowsley", "text": ""}
{"id": "8393801", "revid": "300067", "url": "https://it.wikipedia.org/wiki?curid=8393801", "title": "Chris Gaston", "text": ""}
{"id": "8393807", "revid": "123661059", "url": "https://it.wikipedia.org/wiki?curid=8393807", "title": "Roberto Lubelli", "text": "Allievo della Regia Accademia nel 1885 ed il 30 novembre 1888 prende servizio come Ufficiale di Stato Maggiore sulla Corazzata Dandolo. Il 18 novembre 1900 il Tenente di Vascello Roberto Lubelli viene nominato Comandante della R.N. Stella Polare e come Ufficiale in seconda il Sottotenente di Vascello Alberto Malvasi (G.U. del Regno d'Italia 15/11/1900 ). Nel 1903 \u00e8 nominato Ufficiale d'Ordinanza di S.A.R. il Duca degli Abruzzi (G.U. del Regno d'Italia 10/11/1903). Nel 1907 \u00e8 destinato presso il Tribunale Militare di Venezia. Nel 1911/1912 partecipa alla Guerra Italo Turca a bordo dell'Ariete Torpediniere Piemonte. All'entrata in guerra dell'Italia (1915/1918) \u00e8 capo Squadriglia su Nave Bersagliere e successivamente sull'Incrociatore Torpediniere Agordat, facente parte di una divisione interalleata e nel 1916 sull'incrociatore Sardegna con il grado di Capitano di Vascello. E' insignito delle seguenti onorificenze: Medaglia Commemorativa della Guerra Italo/Turca, Croce di Guerra 1914/1918 con palma di bronzo (francia), Medaglia d'Argento al Valor Militare, Medaglia di Bronzo al Valor Militare, Cavaliere d'Onore e devozione del Sovrano Militare Ospedaliero (ordine di Malta), Luogotenente dell'Ordine Reale Vittoriano (Regno Unito), Cavaliere/Commendatore dell'Ordine della Corono d'Italia, Cavaliere/Ufficiale dell'Ordine dei SS. Maurizio e Lazzaro, Cavaliere del Real Ordine Militare di San Benedetto d'Avis (Portogallo), Ufficiale dell'Ordine del Liberatore (Venezuela) Commendatore dell'Ordine della Corona di Prussia, Croce Anzianit\u00e0 di Servizio R.M.I. XXV anni, Medaglia commemorativa della vittoria (Italia), Medaglia commemorativa dell'Unit\u00e0 d'Italia. Roberto Lubelli \u00e8 stato uno skipper di fama internazionale partecipando a diverse regate sempre al comando di barche a vela da regata di propriet\u00e0 di Luigi di Savoia, Duca degli Abruzzi. \nLa spedizione.\nTra le prime esplorazioni verso i poli della terra, quella capitanata da Luigi Amedeo di Savoia-Aosta, verso il Polo Nord, \u00e8 stata la pi\u00f9 importante impresa compiuta fino ad allora.\nLa spedizione \u00e8 partita il 12 giugno del 1899 dalla citt\u00e0 di Kristiania (l'attuale Oslo) con il piroscafo Jason, costruito in Norvegia nel 1883 (successivamente ribattezzato con il nome di Stella Polare).\nL'impresa si prospett\u00f2 ardua; il Piroscafo Jason riport\u00f2 ingenti danni causati dalla pressione esercitata dai ghiacci sullo scafo.\nTuttavia, il 25 aprile del 1900, riuscirono a toccare l'86\u00b0 33' 49\" (presso il 65\u00ba meridiano di Greenwich) dove venne piantata la bandiera tricolore della nazione unita.\nIl 15 agosto 1900 la Stella Polare cominci\u00f2 finalmente il viaggio di ritorno riuscendo l'11 settembre 1900 a tornare a Kristiania. Il piroscafo Stella Polare venne donato alla Regia Marina che il 18 novembre 1900 lo arm\u00f2, dandone il comando al tenente di vascello Roberto Lubelli prima di tornare a La Spezia il 26 gennaio 1900\nMateriale riguardante il trasferimento da Kristiania a La Spezia \u00e8 in esposizione presso il Museo Civico delle FF.A. \"Amm. Roberto Lubelli di Serrano M.A.V.M.\" a Botrugno/Lecce :1.\nPrima guerra mondiale.\n\u00c8 d\u2019interesse il contributo dell'ammiraglio Roberto Lubelli di Serrano ai primi eventi di guerra fra l'Italia e l'Austria-Ungheria, nel corso della prima guerra mondiale. I cacciatorpediniere classe Soldato della 3\u00aa Squadriglia di Venezia \u2013 Bersagliere (capo squadriglia e comandante, capitano di fregata Roberto Lubelli), Corazziere e Zeffiro raggiungono all'alba Grado e Porto Buso, con il compito di affondare eventuale naviglio nemico, di cannoneggiare le installazioni militari e di tagliare il cavo telegrafico fra Grado e Cittanova d'Istria. Le prime due unit\u00e0 cannoneggiano una caserma a Grado ma non riescono a rintracciare il cavo telegrafico e pertanto rientrano a Venezia; lo Zeffiro (comandante, capitano di corvetta Arturo Ciano) risale il canale d'accesso a Porto Buso, cannoneggia una caserma e una torretta d'osservazione distruggendo alcuni natanti e facendo 48 prigionieri."}
{"id": "8393809", "revid": "1851848", "url": "https://it.wikipedia.org/wiki?curid=8393809", "title": "Stefano Casagrande", "text": ""}
{"id": "8393821", "revid": "1305887", "url": "https://it.wikipedia.org/wiki?curid=8393821", "title": "Racing Performance Machines", "text": ""}
{"id": "8393825", "revid": "869733", "url": "https://it.wikipedia.org/wiki?curid=8393825", "title": "Zyuranger", "text": ""}
{"id": "8393827", "revid": "869733", "url": "https://it.wikipedia.org/wiki?curid=8393827", "title": "Juranger", "text": ""}
{"id": "8393828", "revid": "118179588", "url": "https://it.wikipedia.org/wiki?curid=8393828", "title": "Adient", "text": "Adient plc \u00e8 un'azienda automobilistica con sede in Irlanda che produce sedili per automobili in tutto il mondo, ha sede a Plymouth nel Michigan.\nStoria.\nA partire dal 2017, Adient era il pi\u00f9 grande produttore al mondo di sedili auto, rappresentando un terzo delle entrate globali dei mercati e fornendo componenti per 25 milioni di veicoli.\nAdient \u00e8 stata fondata come spin-off da Johnson Controls nel 2016, stabilendo il suo domicilio legale a Dublino, in Irlanda.\nJohnson Controls era entrato nel settore dei sedili automobilistici nel 1985 acquisendo Hoover Universal.\nNel settembre 2017, Adient ha acquisito Futuris, produttore di sedili automobilistici con sede a Oak Park, Michigan, da Clearlake Capital, che ha aggiunto 15 strutture in Asia e Nord America, tra cui una con sede a Newark, California e che si prevede aumentasse entrate dell'azienda di $ 0,5 miliardi all'anno.\nA partire dal 2017, Adient ha impiegato 86.000 persone in 250 stabilimenti di produzione/assemblaggio, in 34 paesi.\nNel 2016, Adient ha annunciato l'intenzione di spostare la sede operativa globale nell'edificio Marquette di Detroit , ma ha annullato tali piani a giugno 2018.\nNel gennaio 2018, \u00e8 stata costituita una joint venture tra Adient (50,01%) e Boeing (49,99%) per sviluppare e produrre sedili di aereo di linea per nuove installazioni o retrofit, un mercato da 4,5 miliardi di dollari nel 2017 che salir\u00e0 a 6 miliardi di dollari entro il 2026, con sede a Kaiserslautern vicino a Francoforte e distribuito dalla controllata Boeing, con il suo centro di assistenza clienti a Seattle.\nNel febbraio 2020 Adient ha annunciato di aver accettato di vendere la sua quota del 30% in Yanfeng Global Automotive Interior Systems a Yanfeng Automotive Trim Systems 379 milioni di dollari\nNel marzo 2020, Adient ha stipulato un accordo per vendere la sua attivit\u00e0 di produzione di tessuti per autoveicoli a Sage Automotive Interiors per $ 175 milioni."}
{"id": "8393830", "revid": "729019", "url": "https://it.wikipedia.org/wiki?curid=8393830", "title": "Damir Krsti\u010devi\u0107", "text": "Biografia.\nNato a Vergoraz, nella Repubblica Socialista di Croazia, intraprese gli studi militari che lo portarono prima a Sarajevo, dove concluse gli anni di scuola secondaria, per poi laurearsi presso l'Accademia Militare di Belgrado.\nNel 1991 si arruol\u00f2 nella Guardia nazionale croata, servendo nella 4\u00aa Brigata e raggiungendo il grado di maggiore generale durante la guerra d'indipendenza croata. Al termine della guerra, prosegu\u00ec i suoi studi presso lo United States Army War College negli Stati Uniti d'America.\nFirm\u00f2 con altri generali una lettera aperta indirizzata al presidente croato Stjepan Mesi\u0107, criticando l'approccio di quest'ultimo nei confronti della considerazione della guerra d'indipendenza, venendo costretto, con altri quattro generali, al congedo volontario.\nNel 2007 \u00e8 sopravvissuto allo schianto di un elicottero a Vukovar, riportando gravi lesioni alla colonna vertebrale.\nIn seguito alla vittoria dell'Unione Democratica Croata alle elezioni del 2016, Krsti\u010devi\u0107 \u00e8 stato nominato Ministro della difesa e Vice Primo ministro dal capo del governo Andrej Plenkovi\u0107.\nNel 2018 \u00e8 stato criticato poich\u00e9 aveva affermato che l'operazione sacca di Medak, battaglia combattuta durante la guerra d'indipendenza tra croati e serbi, era un'\"impresa di cui essere fieri\"; la polemica fu suscitata dal fatto che l'operazione fin\u00ec al centro di un processo per crimini di guerra, che port\u00f2 alla condanna di alcuni militari croati, tra cui Mirko Norac, condannato per crimini di guerra a 12 anni di detenzione e presente alla cerimonia di commemorazione dell'evento."}
{"id": "8393833", "revid": "1953061", "url": "https://it.wikipedia.org/wiki?curid=8393833", "title": "Wirral (borough)", "text": ""}
{"id": "8393840", "revid": "767487", "url": "https://it.wikipedia.org/wiki?curid=8393840", "title": "Ful\u00f9", "text": "Ful\u00f9 (\"Fulu\") \u00e8 una serie a fumetti di Carlos Trillo e Eduardo Risso, pubblicata tra il 1988 e il 1991. Inizialmente in 5 volumi a colori per 240 tavole in totale, \u00e8 un romanzo a fumetti dapprima pubblicato in Italia nella collana \"Euracomix\" \u00e8 stata poi ripubblicata in versione integrale e in bianco e nero da 001 edizioni.\nTrama.\nXVII secolo, Costa d'Avorio. Ful\u00f9 \u00e8 una giovane donna africana rapita per essere deportata in Brasile come schiava. Bella e sensuale, Ful\u00f9 possiede particolari poteri magici e mistici che gradualmente si rivelano in tutta la loro potenza e che hanno come scopo quello di realizzare il suo sogno: tornare nella terra che l'ha vista nascere.\nDurante questo lungo viaggio come prigioniera e fuggitiva, Ful\u00f9 pu\u00f2 contare su Nder Saba, il suo spirito protettivo, che la sostiene e la guida proteggendola dalla lussuria degli uomini e dall\u2019invidia delle donne, ma anche dalla paura, dal risentimento, dall'eccitazione, dalla vendetta. Ful\u00f9 usa i suoi poteri e il suo corpo per stregare, controllare, disporre di coloro che la incontrano, il cui destino muta, a volte dando loro ci\u00f2 che vogliono, a volte mostrando loro ci\u00f2 che meritano. Una vasta galleria di personaggi, alcuni stereotipati, altri ricchi e interessanti, danno il loro contributo in modo unico, originale e inaspettato.\nAnalisi dell'opera.\nBella, sensuale, dagli strani poteri magici, mistici, che svelandosi gradualmente scoprono tutta la loro forza primordiale incontenibile, simbolo del mistero stesso dell'esistenza. Molti tenteranno di possederla, molti verranno catturati e condotti alla rovina, ma Ful\u00f9 \u00e8 un inno alla libert\u00e0, alla forza femminile, al senso mistico dell\u2019esistenza, alle forze misteriose che la guidano, su cui l\u2019uomo vorrebbe avere dominio. \"L'inizio convenzionale della trama rivela presto la sua impronta fantastica, che ibrida archetipi e situazioni del romanzo d'appendice con elementi narrativi maturi, dove i machiavellici piani della bella schiava si ammantano sempre pi\u00f9 di stregoneria tribale e visioni oniriche, fino al dichiarato deflagrare della magia, raccontata con la sfrontata naturalezza dei grandi romanzieri sudamericani.\" Una storia che va in un crescendo di dubbi, di intensit\u00e0, di misteri, che Trillo sviluppa, dando al tono avventuroso iniziale anche un tono mistico e fantastico, tracciando allo stesso tempo un affresco crudo e violento della tratta degli schiavi. Il bianco e nero di Risso, appare nella sua purezza pi\u00f9 intensa, un contrasto tra bianchi luminosi e neri profondi, attraverso il quale traccia personaggi, scenografie, oggetti di scena.\"Un racconto formativo e avventuroso che nello stesso tempo diletta il lettore con fosche atmosfere noir. Lo spiazza con i suoi elementi soprannaturali ed etnici. Lo cattura e lo tiene prigioniero fino all'ultima pagina, grazie a caratterizzazioni vivaci, spesso grottesche, presentando una galleria di personaggi mai scontati e una protagonista imprevedibile dal carisma sconfinato.\""}
{"id": "8393843", "revid": "1573940", "url": "https://it.wikipedia.org/wiki?curid=8393843", "title": "Rhabdotorrhinus corrugatus", "text": "Il bucero corrugato (Rhabdotorrhinus corrugatus ()) \u00e8 un rappresentante di medie dimensioni della famiglia dei Bucerotidi diffuso in Malesia e Indonesia. Come tutti i buceri, nidifica nelle cavit\u00e0 degli alberi. La femmina trascorre i tre mesi della stagione riproduttiva murata all'interno della cavit\u00e0 del nido, collegata all'aperto solo attraverso una stretta fessura. Durante questo periodo, lei e in seguito i nidiacei che escono dalle uova vengono nutriti dal maschio.\nNel 2018 il bucero corrugato \u00e8 stato valutato dalla Lista Rossa delle specie minacciate della IUCN come \u00abspecie in pericolo\u00bb (\"Endangered\").\nDescrizione.\nIl bucero corrugato raggiunge una lunghezza del corpo compresa tra 65 e 70 centimetri. Le penne timoniere misurano in media 27,1 centimetri nel maschio e 23,3 centimetri nella femmina. Il becco misura tra 16,8 e 20,5 centimetri nel maschio, ed \u00e8 leggermente pi\u00f9 piccolo, tra 14,4 e 15,0 centimetri, nella femmina. Il peso varia tra 1400 e 1600 grammi. Il dimorfismo sessuale \u00e8 molto pronunciato.\nMaschio.\nIl maschio ha il vertice, la parte posteriore del collo, il corpo e le ali interamente neri, con un riflesso verde metallico sulla parte superiore del corpo. Le timoniere hanno la base nera e l'estremit\u00e0 bianca. La faccia e la parte anteriore del collo sono bianche. Il secreto della ghiandola dell'uropigio, con il quale il bucero corrugato \u00e8 solito cospargersi il piumaggio, \u00e8 di colore giallo-rosso intenso e pertanto, a causa del continuo utilizzo di tale secreto, le parti bianche del piumaggio appaiono di colore giallo-arancio. Il becco \u00e8 rosso in prossimit\u00e0 della base e giallo nella parte anteriore. Il casco \u00e8 di colore rosso intenso. Anche in questo caso, la secrezione dell'uropigio tende a far assumere al becco e al casco una tinta rossastra.\nLa pelle glabra intorno all'occhio \u00e8 blu, mentre la sacca golare, molto grande ed estensibile, \u00e8 di colore giallo chiaro. Gli occhi sono rossi, i piedi e le zampe sono neri.\nFemmina e giovane.\nLa femmina \u00e8 pi\u00f9 piccola del maschio, ha il casco meno sviluppato e la faccia e la parte anteriore del collo nere. Il becco \u00e8 giallo pallido con la base marrone. La pelle priva di piume intorno all'occhio \u00e8 blu. Anche la sacca golare \u00e8 bluastra. Gli occhi sono di colore grigio-marrone, le zampe e i piedi sono grigio-verdastri.\nPresso i giovani, entrambi i sessi presentano inizialmente un piumaggio di colore simile a quello del maschio. Il loro becco \u00e8 giallo pallido con una sfumatura arancione alla base. Alcuni esemplari hanno una macchia nera sulla mascella inferiore. Il casco non si \u00e8 ancora sviluppato. La pelle del viso senza piume \u00e8 di colore giallo pallido. Gli occhi sono bruno-giallastri. Le zampe e i piedi sono grigio-blu.\nIn natura, le femmine subadulte sviluppano il piumaggio nero della faccia e del collo tipico delle adulte a circa un anno di et\u00e0. Lo sviluppo del casco richiede diversi anni. Nei maschi pi\u00f9 grandi, esso presenta delle scanalature.\nSottospecie.\nGli studiosi riconoscono due sottospecie distinte di bucero corrugato:\nAllen Kemp sottolinea che la distinzione tra esse consiste essenzialmente nella differenza di dimensioni, dal momento che gli esemplari della sottospecie nominale sono leggermente pi\u00f9 piccoli. Tuttavia, una tale variabilit\u00e0 nelle dimensioni si pu\u00f2 osservare anche in altre specie di bucero e pu\u00f2 quindi rappresentare semplicemente una variazione clinale, vale a dire un cambiamento continuo di una caratteristica fisica lungo una direttrice geografica di una data regione.\nSpecie simili.\nSia i maschi, con il loro casco notevolmente sviluppato in altezza e il becco rosso e giallo, che le femmine, con la loro sacca golare blu, sono quasi inconfondibili in natura. La specie presente nello stesso areale che pi\u00f9 assomiglia al bucero corrugato \u00e8 il bucero ondulato. Questo, tuttavia, \u00e8 pi\u00f9 grande del bucero corrugato, ha la coda interamente bianca, la pelle nuda della faccia di colore giallo e rosso ed \u00e8 privo di casco, ma presenta solamente una cresta leggermente rialzata.\nBiologia.\nComportamento.\nI buceri corrugati di solito vivono in coppie o in piccoli gruppi familiari composti da tre esemplari. Occasionalmente si formano gruppi di un massimo di 30 individui. All'interno di questi gruppi i buceri mostrano scarso comportamento agonistico, ma gli esemplari accoppiati spesso restano vicini. Le coppie rimangono unite anche quando si tratta di passare ad un altro gruppo di buceri. Gli esemplari subadulti di solito formano gruppi separati, nei quali \u00e8 possibile osservare comportamenti che contribuiscono alla formazione delle coppie, comprese le offerte rituali di cibo. I membri di un gruppo trascorrono la notte riposando l'uno vicino all'altro. La distanza tra il luogo di riposo e l'area in cui viene cercato il cibo pu\u00f2 essere anche di dieci chilometri, che i buceri percorrono volando ad alta quota sulla foresta.\nAlimentazione.\nI buceri corrugati vanno in cerca di cibo principalmente tra le chiome dei grandi alberi. Preferiscono di gran lunga gli alberi con la chioma svettante molto al di sopra degli alberi vicini. Passano rapidamente da un albero all'altro e, grazie alle loro ali larghe e alle lunghe penne timoniere, sono cos\u00ec agili da riuscire a raccogliere frutti dai rami mentre sono in volo.\nI buceri corrugati, come la maggior parte dei buceri, sono onnivori, ma la loro dieta \u00e8 costituita prevalentemente da frutta. A differenza di quanto si riscontra nella maggior parte dei buceri asiatici, i fichi svolgono un ruolo meno importante nella loro alimentazione, componendo solo circa il 20% della dieta. Un ruolo ben pi\u00f9 importante nel loro menu \u00e8 svolto dalle drupe e dalle capsule maggiormente ricche di lipidi. Un gran numero dei frutti e dei semi mangiati proviene da piante appartenenti alla famiglia delle Lauracee e delle Burseracee. Grazie al becco robusto, il bucero corrugato \u00e8 in grado di aprire anche i frutti ricoperti da un duro rivestimento. Tale abilit\u00e0 \u00e8 di fondamentale importanza quando il cibo \u00e8 scarso.\nIl bucero corrugato interrompe continuamente la ricerca di sostanze vegetali per dare la caccia a piccoli vertebrati e artropodi. \u00c8 anche una delle specie di bucero che \u00e8 stata vista catturare specie di uccelli pi\u00f9 piccole.\nRiproduzione.\nLa biologia riproduttiva del bucero corrugato non \u00e8 stata ancora studiata accuratamente in natura. La maggior parte delle conoscenze al riguardo derivano dallo studio di esemplari cresciuti in cattivit\u00e0.\nIl bucero corrugato raggiunge la maturit\u00e0 sessuale a circa quattro anni. Nel Borneo, la stagione riproduttiva si protrae da gennaio a maggio. La disponibilit\u00e0 di risorse alimentari sembra svolgere un ruolo significativo affinch\u00e9 la riproduzione abbia luogo. La nidiata pu\u00f2 comprendere fino a tre uova. Nel caso dei buceri corrugati tenuti in cattivit\u00e0, tuttavia, questo terzo uovo spesso non viene covato o il nidiaceo che ne viene fuori \u00e8 ad uno stadio di sviluppo notevolmente arretrato rispetto a quello dei fratelli.\nLe coppie nidificano nelle cavit\u00e0 degli alberi ad alto fusto: non \u00e8 insolito trovare nidi ad altezze superiori ai 30 metri dal suolo. Il sito di nidificazione viene allestito esclusivamente dalla femmina. La femmina di solito depone due uova, raramente tre, di cui solo in rari casi pi\u00f9 di un giovane riesce a raggiungere l'involo. Una volta che la femmina ha deposto le uova, succede qualcosa di unico nel mondo degli uccelli. La femmina mura quasi completamente l'ingresso della cavit\u00e0 di cova con una miscela di cibo, pezzetti di legno e feci, che assumono l'aspetto e la consistenza del porridge. Questo comportamento \u00e8 esclusivo solo della famiglia dei buceri (i Bucerotidi). Il maschio trasporta ulteriori quantit\u00e0 di fango alla femmina, che viene anch'esso aggiunto al miscuglio. Alla fine del lavoro, rimane aperta solo una fessura ristretta, attraverso la quale la nidiata e la femmina vengono alimentate dal maschio. Le uova si schiudono dopo circa 30 giorni. I nidiacei sono inizialmente nudi e ciechi. Quando essi hanno raggiunto l'et\u00e0 di 65-70 giorni, la femmina apre la cavit\u00e0 del nido, colpendo la parete con il becco. L'aspettativa di vita dei buceri corrugati \u00e8 sconosciuta, ma dovrebbe essere di circa 20 anni.\nDistribuzione e habitat.\nI buceri corrugati sono presenti in gran parte del Sud-est asiatico. Il loro areale comprende l'estremit\u00e0 meridionale della Thailandia, la Malesia, Sumatra e il Borneo, nonch\u00e9 alcune isole minori al largo delle coste di Sumatra, come Rupat, Padang e le isole Batu. Tuttavia, in gran parte dell'areale, la specie \u00e8 divenuta ormai rara. Essa \u00e8 prossima all'estinzione in Thailandia e anche nella penisola malese \u00e8 molto rara. Al contrario, il bucero corrugato \u00e8 ancora relativamente comune nel sud di Sumatra e in alcune parti del Borneo\nIl bucero corrugato vive nelle fitte foreste pluviali tropicali di pianura. Al di fuori della stagione riproduttiva, gli esemplari vagano su una zona molto ampia.\nConservazione.\nIl bucero corrugato si pu\u00f2 ancora trovare relativamente in gran numero in gran parte del suo areale. In alcune regioni, tuttavia, esso \u00e8 gi\u00e0 completamente scomparso o a un passo dall'estinzione, soprattutto nelle aree in cui la distruzione delle foreste pluviali sta procedendo rapidamente. I buceri corrugati possono vivere solo in questo tipo di \"habitat\", in quanto solo qui riescono a trovare cibo a sufficienza e luoghi in cui nidificare. In Malesia e Thailandia la specie \u00e8 sull'orlo dell'estinzione. Un altro problema \u00e8 costituito dalla caccia e dalle catture per alimentare il commercio di specie esotiche.\nIn cattivit\u00e0.\nI buceri corrugati vengono ospitati raramente nei giardini zoologici. La prima nidificazione in cattivit\u00e0 risale al 1988."}
{"id": "8393845", "revid": "125065884", "url": "https://it.wikipedia.org/wiki?curid=8393845", "title": "Infernvm", "text": "Infernvm \u00e8 l'album in studio dei rapper italiani Murubutu e Claver Gold, pubblicato il 31 marzo 2020 con distribuzione Glory Hole Records."}
{"id": "8393846", "revid": "767487", "url": "https://it.wikipedia.org/wiki?curid=8393846", "title": "Moduli Google", "text": "Moduli Google \u00e8 un'app per la creazione di sondaggi inclusa nella suite per ufficio di Google Drive insieme a Documenti Google, Fogli Google e Presentazioni Google. Moduli include tutte le funzionalit\u00e0 di collaborazione e condivisione presenti in Documenti, Fogli e Presentazioni.\nAggiornamenti e funzionalit\u00e0.\nGoogle Moduli \u00e8 uno strumento che consente di raccogliere informazioni dagli utenti tramite un sondaggio o un quiz personalizzato. Le informazioni vengono quindi raccolte e automaticamente collegate a un foglio di calcolo. Il foglio di calcolo \u00e8 poi compilato con le risposte che gli utenti hanno dato ai sondaggi e ai quiz. Il servizio moduli ha subito diversi aggiornamenti nel corso degli anni. Le nuove funzionalit\u00e0 includono, a titolo esemplificativo ma non esaustivo, la ricerca di menu, la possibilit\u00e0 di mostrare le domande in ordine casuale, la limitazione delle risposte a una volta per persona, URL pi\u00f9 brevi, temi personalizzati, la generazione automatica di suggerimenti di risposta durante la creazione dei moduli e un'opzione \"Carica file\" per gli utenti che rispondono alle domande che richiedono loro di condividere contenuti o file dal proprio computer o Google Drive. La funzione di caricamento \u00e8 disponibile solo tramite Google Workspace. Nell'ottobre 2014, Google ha introdotto componenti aggiuntivi per Google Moduli, che consentono agli sviluppatori di terze parti di creare nuovi strumenti per pi\u00f9 funzionalit\u00e0 nei sondaggi.\nA luglio 2017, Google ha aggiornato il servizio con diverse nuove funzionalit\u00e0. La \"convalida intelligente della risposta\" \u00e8 in grado di rilevare l'inserimento di testo nei campi del modulo per identificare ci\u00f2 che \u00e8 scritto e chiedere all'utente di correggere le informazioni se queste sono state inserite erroneamente. A seconda delle impostazioni di condivisione dei file in Google Drive, gli utenti possono richiedere di caricare file da persone esterne alle rispettive societ\u00e0, con il limite di archiviazione inizialmente impostato su 1 GB, che pu\u00f2 essere modificato in 1 TB. Una nuova griglia di controllo consente risposte multi-opzione in una domanda. In Impostazioni, gli utenti possono apportare modifiche che incidono su tutti i nuovi moduli, ad esempio raccogliendo sempre indirizzi e-mail."}
{"id": "8393847", "revid": "120667482", "url": "https://it.wikipedia.org/wiki?curid=8393847", "title": "Vita e morte di Adria e dei suoi figli", "text": "Vita e morte di Adria e dei suoi figli \u00e8 un romanzo di Massimo Bontempelli, pubblicato nel 1930.\nIl libro \u00e8 stato tradotto in francese, spagnolo, inglese, tedesco, polacco e ungherese.\nTrama.\nParte prima - Adria (I).\nTullia e Remo, rispettivamente di otto e sei anni, sono i figli di Adria. I bambini hanno il consenso di vedere la madre solo una volta alla settimana, senza effusioni, per non sciupare in alcun modo la bellezza quasi sovrannaturale della donna. Cos\u00ec, la sera, si appostano su una panca e guardano, attraverso alcune fessure di un tramezzo in legno, i genitori che siedono a tavola insieme. In questa settimana l'incontro tra mamma e figli \u00e8 slittato da gioved\u00ec a sabato, a causa dei preparativi di Adria per una festa memorabile nella casa di un principe romano. In attesa del sabato, a soccorrere i piccoli, c'\u00e8 un amico, Guarnerio, innamorato di Adria, che viene quotidianamente dai bambini, porta regali e promette una bella gita in automobile. Anche il marito di Adria ha il divieto di abbracciarla e ne rispetta con venerazione ogni rito dedicato alla di lei bellezza. Il mercoled\u00ec i coniugi vanno a teatro e Adria sfolgora in un abito e cappello azzurro come i suoi occhi. Tutti i cittadini pi\u00f9 brillanti ne ammirano la grazia, la luminosit\u00e0 e si gettano in mille congetture su come Adria vestir\u00e0 per la festa di venerd\u00ec notte. Intanto la giovane donna si \u00e8 chiusa nel guardaroba con la sarta e non trapela il minimo accenno all'evento segreto. E cos\u00ec Adria con il marito giunge in auto alla villa del principe V\u00e9tere di Castellana per la festa: \u00e8 il 18 aprile 1903.\nL'ammirazione per Adria sale alle stelle quando gli invitati la vedono indossare un morbido vestito grigio perla, tutto coperto di aeree piume. Ma Guarnerio, che nelle ore precedenti ha subito una scossa nel suo incrollabile amore, d\u00e0 strani segni e d'improvviso si dirige al buffet. Qui, senza un motivo apparente, salta sul bancone e, estratta una rivoltella, spara contro il principe e un altro signore, uccidendoli sul colpo; quindi si getta a capofitto sul pavimento, battendo violentemente il cranio e rimanendo svenuto. Di fronte a questa tragedia, il marito di Adria prende in mano la situazione: lei non deve sapere nulla. Con uno stratagemma, la riporta a casa, poi si precipita al manicomio, dove hanno ricoverato l'amico Guarnerio. L'indomani, dovendo uscire, stabilisce che i bambini vadano a giocare dagli amichetti Meyer e, dopo averli baciati nel sonno, torna al capezzale di Guarnerio. Al risveglio Remo e Tullia sono contenti per la giornata di vacanza inattesa, ma quando sono dai Meyer ricordano che devono vedere la mamma perch\u00e9 \u00e8 sabato. Tullia trova il modo per uscire da villa Meyer e i piccoli si incamminano sulla via Salaria. Stanchi e demoralizzati, non vedendo mai l'arrivo, stanno per gettarsi a terra, quando un carrozzino li raccoglie e li porta a casa. Qui per\u00f2 non trovano anima viva: non la mamma, non il babbo e neppure Guarnerio che li doveva portare in gita in automobile. Dopo ore di ricerca e un breve sonno, ai bambini non resta che issarsi sulla panca e guardare il buio della sala da pranzo, inondandosi di lacrime silenziose.\nParte seconda - Adria (II).\nSono passati quasi cinque anni dalla terribile serata della festa. Adria \u00e8 al mare, come sempre intoccabile, ma circondata dall'adorazione del marito e degli ammiratori. Qui, una sera, incontra un ragazzo che si presenta come il figlio di Bellamonte, l'uomo ucciso da Guarnerio insieme al principe. Quando Adria si ritira dopo l'incontro, si sente turbata e realizza che sono passati alcuni anni da una tragedia, ma ne sono passati ben dieci da quando, a vent'anni, dopo la nascita del secondo figlio, aveva deciso di votarsi alla sua bellezza immutabile. Negli anni aveva comandato a corpo e mente e nulla in lei era cambiato, solo i vestiti e gli ornamenti. Ora si guarda nello specchio e si vede pi\u00f9 bella, ma trasfigurata dalle emozioni, quindi preda di ogni possibilit\u00e0 di alterazione. Allora stabilisce un piano che comunica al marito, mentre tornano velocemente a Roma: lei sparir\u00e0 e nessuno la dovr\u00e0 pi\u00f9 rivedere. Si concede per un abbraccio ai figli (che restano sconvolti), fa un'ultima passeggiata dove sa che gli amici la guarderanno, poi parte per Parigi con la cameriera Albertina. \u00c8 l'8 settembre 1907.\nDa Parigi spedisce lettere ai familiari e il marito legge ai ragazzini quanto riceve. Tullia, di dodici anni, si immerge in una serie di amicizie, in seguito alle quali chiede di entrare in collegio, dalle Dame Inglesi. Remo ha talento per la musica, per\u00f2 il suo carattere \u00e8 segnato dal rancore e un giorno aggredisce un dipendente: allora il padre ascolta il consiglio dell'insegnante di musica e gli organizza un lungo viaggio di studio in Germania. Rimasto solo, l'uomo attende la visita del fratello e si duole di non averlo chiamato prima. Gira per la casa vuota, arriva alla stanza dove c'\u00e8 il pianoforte di Remo, tutto gli sembra sfocato: un'ultima scarica di freddo e si abbatte sullo strumento con la mano aperta. I suoni persistono a lungo e in essi egli muore.\nIntanto Adria a Parigi si \u00e8 sistemata in un quartiere degradato. La servit\u00f9 non la deve vedere mai e solo Albertina pu\u00f2 entrare nella parte occupata da Adria, che le parla dalla camera e dietro una tenda. Si \u00e8 congedata per sempre dallo specchio e non esistono suoi ritratti, in nessun luogo. La sua giornata non \u00e8 noiosa: intrattiene corrispondenza con familiari e amici, parla al telefono, la chiamano persone che divengono amiche, legge molto. D'improvviso riceve da Roma la notizia della scomparsa del marito e l'annuncio che il cognato verr\u00e0 da lei. Rifiuta di riceverlo, ma non in modo scortese. Finisce con lo scrivere una lettera a Tullia, nella quale le dice cose complesse per la non ancora tredicenne figliola; le predice tuttavia che far\u00e0 qualcosa di grande, e la fanciulla serber\u00e0 il segreto pi\u00f9 assoluto su questa lettera.\nParte terza - Tullia.\nAltri anni sono passati e Tullia, ventenne e studentessa di medicina, vive con lo zio a Villa Adria. \u00c8 la primavera del 1915. I numerosi amici che la circondano si confrontano sull'imminenza della guerra. Un giovane, R\u00e0my, le dichiara il suo amore, ma la fanciulla lo congeda con dolcezza, dicendo che non pu\u00f2 corrispondere a lui e a nessun altro. Poco dopo, causa una strana lettera della madre, in cui si parla di un tenersi abbracciate madre e figlia, Tullia parte per Parigi, ma non pu\u00f2 incontrare Adria, che le nega l'incontro con vago rimprovero. A Tullia non resta che guardare per un'intera notte la finestra dietro cui si nasconde Adria e poi tornare stordita in Italia.\nLa guerra impegna Tullia come crocerossina. Invece Remo ha fatto sapere che non verr\u00e0 dalla Germania, dove si aspetta di essere internato; esprime sentimenti filotedeschi che fanno vergognare la sorella. Nel 1918, incontrato un giovane aviatore di nome Sammarco, Tullia lo convince a condurla oltre le linee nemiche per fare dello spionaggio; il suo ruolo al fronte sta per scadere e lei \u00e8 smaniosa di fare ancora qualcosa. L'impresa ha un seguito disastroso: non riuscendo a confondersi con i pochi contadini veneti del luogo occupato, Tullia \u00e8 ben presto scoperta da un soldato che ha tentato di usarle violenza. Un ufficiale, molto a malincuore, riceve l'ordine di farla fucilare. Tullia prepara un pacco da consegnare al fratello, contiene tra l'altro un ritratto di Adria, poi affronta con coraggio il suo destino.\nParte quarta - Remo.\nNel 1919 Remo si trova a Marsiglia con un gruppo piuttosto losco: Carmine Bonaccorsi detto CarBon, Alo\u00e8 e un tedesco di nome Wilhelm. Quando sono partiti dalla Germania, dopo la fine della guerra e dell'internamento, il giovane ha voluto fare un misterioso viaggio a Parigi, ma in due giorni mai ha visto la madre, n\u00e9 le ha parlato. Ora viene mandato dal capobanda a suonare il pianoforte in un locale, per copertura di altri traffici. Mentre attende, lo raggiunge una lettera: un signore gli deve consegnare un pacco da parte della sorella defunta. Egli per\u00f2 non vuole che gli altri sappiano e va di nascosto all'appuntamento. Al ritorno, Carbon \u00e8 insospettito e provoca il ragazzo che se ne va a dormire. In camera si chiude, scarta il pacco e trova il ritratto di Adria.\nIn quel momento si fa sentire Carbon, venuto a rappacificarsi, ma Remo non fa a tempo a celare le sue carte. Vorrebbe allontanare l'importuno e non ci riesce. Quando, beffardo e insolente, Bonaccorsi si avvicina al tavolo, vede il ritratto e lo prende, Remo esplode di furia e, persa totalmente la testa, conficca un coltello tra le scapole di Carbon. Riesce a nascondere il ritratto in valigia, poi sviene e qui lo trovano Wilhelm e Alo\u00e8. Essi provvedono a ripulire la stanza e far sparire il cadavere, poi dicono a Remo di assumere l'identit\u00e0 di Carbon e di partire per l'Argentina. Egli parte con la sua valigia, sparisce come figlio di Adria, per sempre.\nParte quinta - Adria (III).\nAdria ha trascorso dodici anni nella sua clausura. Ora, nel 1920, a Parigi si demoliscono vecchi quartieri per ricostruirne di nuovi e l'ordinanza ha colpito anche il luogo dove lei vive. Per molti giorni Adria rifiuta di pensare alla situazione, ma la sera del 30 settembre, sapendo che l'indomani la casa sar\u00e0 demolita, formula il pensiero che di l\u00ec non uscir\u00e0 n\u00e9 viva n\u00e9 morta. Ripensa ai momenti salienti del passato: la pazzia di Guarnerio, le uccisioni dei due amici, la morte del marito e di Tullia, la scomparsa di Remo. Poi apre tutte le vie d'aria delle sue stanze e colloca carta di giornale sotto poltrone e tende, sotto i vestiti e il letto. Quindi appicca il fuoco. Riprende lo specchio che aveva riposto dodici anni prima e si stende sul letto, che ben presto \u00e8 rovente. I soccorsi arriveranno, l'acqua spegner\u00e0 l'incendio, ma di Adria e dei suoi oggetti si trover\u00e0 solo cenere."}
{"id": "8393852", "revid": "112134480", "url": "https://it.wikipedia.org/wiki?curid=8393852", "title": "Visione fantastica", "text": "Visione fantastica \u00e8 un dipinto a olio su muro, trasportato poi su tela, di Francisco Goya. Si tratta della pi\u00f9 enigmatica delle sue Pitture nere, le quali originariamente decoravano le pareti della Quinta del Sordo, la casa di Madrid dove l'artista si ritir\u00f2 per alcuni anni. \nConservata al Prado di Madrid, l'opera fu eseguita dal 1819 al 1823.\nStoria.\nIl dipinto era situato a destra della porta al piano superiore della Quinta del Sordo. Nel 1873 la casa fu comprata dal banchiere franco-tedesco \u00c9mile Baron d'Erlanger (1832-1911) che ordin\u00f2 quindi a Salvador Mart\u00ednez Cubells di trasportarne su tela tutti i dipinti. Nel 1881 l'opera venne donata al museo del Prado.\nDescrizione.\nA sinistra appaiono due figure, una maschile e una femminile, sospese in volo su un paesaggio dominato da una grande montagna. I due guardano in direzioni diverse, con espressione spaventata: la donna si copre in parte il volto con la propria veste. In primo piano sulla destra, invece, una fila di soldati francesi punta i fucili contro un folto gruppo di uomini che ignari viaggiano con cavalli e carri: questi ultimi potrebbero essere dunque spagnoli fuggiti dalle loro terre durante il conflitto con la Francia, un tema gi\u00e0 affrontato da Goya nella serie di incisioni \"I disastri della guerra\"."}
{"id": "8393853", "revid": "1573940", "url": "https://it.wikipedia.org/wiki?curid=8393853", "title": "Lophoceros bradfieldi", "text": "Il buceretto di Bradfield (Lophoceros bradfieldi ) \u00e8 un uccello della famiglia dei Bucerotidi, che si trova nella Namibia nord-orientale (specialmente sull'altopiano di Waterberg), Botswana settentrionale, Angola meridionale e Zimbabwe orientale."}
{"id": "8393854", "revid": "1318658", "url": "https://it.wikipedia.org/wiki?curid=8393854", "title": "Chet Allen", "text": "Biografia.\nChet R. Allen nasce in Chillicothe (Ohio) nel 1939 per trasferirsi quindi con la famiglia a Columbus (Ohio). Dotato di una bellissima voce era entrato a far parte del Columbus Boychoir, continuando a risiedere nel collegio musicale anche dopo il trasferimento dell'Istituto a Princeton nel 1950. Nel 1951 Gian Carlo Menotti lo scelse come primo protagonista della sua opera \"Amahl e i visitatori notturni\" (\"Amahl and the Night Visitors\") per le sue doti vocali ma anche per le sue notevoli capacit\u00e0 espressive di piccolo attore. \"Amahl\" fu la prima opera specificamente composta per la televisione in America. La diretta e la ripresa televisiva con ampio uso di primi piani richiedeva da parte del piccolo interprete protagonista una disinvoltura e un talento attoriale non comuni per una voce bianca di formazione classica. L'opera, scritta e diretta dalla stesso Menotti con la collaborazione della regia televisiva di Kirk Browning e la direzione d'orchestra di Thomas Schippers, fu trasmessa in diretta dalla NBC il 24 dicembre 1951. Il successo fu enorme; l'opera divenne un classico natalizio ripetuto negli anni successivi e il giovane interprete si trov\u00f2 di colpo proiettato all'attenzione internazionale. Seguirono per lui due anni di frenetica attivit\u00e0.\nAllen torn\u00f2 in televisione il 2 febbraio 1952 come ospite della trasmissione \"All Star Revue\" per la quale interpret\u00f2 l'inno \"You'll Never Walk Alone\". Riprese quindi il ruolo di Amahl in teatro il 9 aprile 1952 con la New York City Opera, e ancora in televisione il 13 aprile dello stesso anno, sempre sotto la direzione di Menotti e Schippers. Per Allen si avvi\u00f2 anche una promettente carriera di cantante e attore bambino. Nel 1953 recit\u00f2 con Dan Dailey nel film \"Incontriamoci alla fiera\" (\"Meet Me at the Fair\") nel ruolo del quattordicenne Tad Bayliss. \u00c8 quindi protagonista del documentario \"America's Singing Boys\" (1953), in cui narra la sua esperienza assieme agli altri ragazzi del Columbus Boychoir. Nell'autunno dello stesso anno, interpreta per la NBC il giovane adolescente Jerry Bonino nella serie televisiva \"Bonino\", che vedeva Ezio Pinza nei panni di un cantante lirico italo-americano da poco rimasto vedovo, impegnato nell'allevare i suoi otto figli. Mary Wickes recitava nel ruolo di Martha la governante. Una delle giovani costar di Allen in \"Bonino\" era il futuro compositore e musicista Van Dyke Parks, con il quale Allen aveva frequentato il Columbus Boyschoir. \nLa crescita e il cambio della voce misero per\u00f2 fine alla sua carriera di voce bianca e attore bambino. Gi\u00e0 per il Natale del 1952 la parte di Amahl fu affidata a Bill McIver (che dell'opera sarebbe rimasto il protagonista per ben quattro anni fino al 1955) e nel novembre 1953 Allen dovette essere sostituito dall'oggi al domani da Donald Harris anche nella serie \"Bonino\". Come accaduto ad altri attori bambini, Allen si trov\u00f2 improvvisamente messo da parte ed escluso da quel mondo che lo aveva accolto con tanto clamore.\nNonostante la fama e i riconoscimenti ottenuti da bambino come cantante e attore, Allen non riusc\u00ec a trovare la sua strada da adulto, passando da un lavoro all'altro senza una direzione precisa. Afflitto da ricorrenti problemi depressivi, fu per lunghi periodi ricoverato in cura in ospedali psichiatrici. Anche il suo matrimonio nel 1965 (dal quale ebbe un figlio) si concluse in divorzio nel 1976. L'ultima volta che Menotti lo visit\u00f2 a Columbus nel 1983, trov\u00f2 un giovane amaramente infelice per il quale la vita era stata una serie di delusioni. \"Nessuno avrebbe potuto aiutarlo abbastanza\", avrebbe detto in seguito il compositore. L'anno successivo, all'et\u00e0 di quarantacinque anni, Allen si tolse la vita con una overdose di medicinali antidepressivi."}
{"id": "8393855", "revid": "648716", "url": "https://it.wikipedia.org/wiki?curid=8393855", "title": "Tadg mac Nuadat", "text": "Tadg mac Nuadat (Tadg, figlio di Nuada) \u00e8 un personaggio del ciclo feniano della mitologia irlandese. La sua ascendenza varia a seconda delle fonti, essendo \"Nuada\" un nome piuttosto comune nella mitologia irlandese. \u00c8 detto figlio di Nuadat, capo druido alla corte del re Cathair Mor, oppure figlio dell'alto re Nuada Necht, oppure ancora figlio di Nuada Airgetl\u00e1m dei T\u00faatha D\u00e9 Danann. In tutte le fonti tuttavia \u00e8 egli stesso un druido, ed \u00e8 il padre di Muirne, e attraverso di lei nonno materno di Fionn mac Cumhaill.\nTadg aveva una figlia, Muirne, che era stata corteggiata da molti pretendenti, tra cui Cumhall, leader dei Fianna, ma lui li rifiut\u00f2 tutti, avendo previsto che il matrimonio di sua figlia avrebbe comportato la perdita del suo seggio ancestrale. Ma Cumhall rap\u00ec Muirne, quindi Tadg fece appello al Sommo Re, Conn delle Cento Battaglie, che lo aveva messo fuorilegge e lo aveva perseguitato. Cumhall fu ucciso nella Battaglia di Cnucha per mano di Goll mac Morna, che prese il comando dei Fianna, ma Muirne era gi\u00e0 incinta di Cumhall. Tadg la respinse e ordin\u00f2 al suo popolo di bruciarla, ma Conn lo prevenne e invi\u00f2 Muirne presso la protezione di un alleato.\nIl figlio di Muirne, Fionn, nacque e crebbe in segreto, e quando crebbe prese la guida dei Fianna da Goll, e chiese soddisfazione per la morte di suo padre da Tadg, minacciando la guerra o il singolo combattimento se gli fosse stato rifiutato. Tadg gli offr\u00ec la sua residenza sulla collina di Almu e Fionn accett\u00f2."}
{"id": "8393857", "revid": "110157", "url": "https://it.wikipedia.org/wiki?curid=8393857", "title": "Ministero della difesa (Croazia)", "text": "Il Ministero della difesa (in croato: \"Ministarstvo obrane Republike Hrvatske\") \u00e8 un dicastero del governo croato incaricato di coordinare le forze armate della Repubblica di Croazia.\nL'attuale ministro \u00e8 Damir Krsti\u010devi\u0107, in carica dal 19 ottobre 2016."}
{"id": "8393858", "revid": "729019", "url": "https://it.wikipedia.org/wiki?curid=8393858", "title": "Vikram Batra", "text": "Biografia.\nBatra \u00e8 nato il 9 settembre 1974 a Palampur, Himachal Pradesh, India . Era il terzo figlio di Girdhari Lal Batra, preside di una scuola governativa, e Kamal Kanta Batra, un'insegnante di scuola. [1] Era il maggiore dei figli gemelli e aveva due sorelle. [2] Ha frequentato la DAV Public School di Palampur, dove ha studiato fino allo standard medio . [3] Ha ricevuto la sua istruzione secondaria superiore alla Central School, Palampur. [3] [4] Nel 1990, lui e suo fratello gemello rappresentarono la loro scuola di ping-pong presso All India KVS Nationals. [5] [4] [6] [7] Era anche un detentore della cintura verde nel Karate e ha continuato a frequentare un campo a livello nazionale a Manali . [8]\nSuccessivamente, ha frequentato il DAV College, Chandigarh in B.Sc Medical Sciences . [4] [8] Al college, si un\u00ec all'Air Wing del National Cadet Corps (NCC) mentre era nel primo anno. [9] Durante il NCC Camp interstatale, \u00e8 stato giudicato il miglior cadetto NCC Air Wing della direzione del Punjab nella zona nord. [10] [11] Fu selezionato e sottoposto a un addestramento di paracadutismo di 40 giorni con la sua unit\u00e0 NCC Air Wing presso il Pinjore Airfield and Flying Club. [4] [12] Durante i successivi due anni a DAV, rimase un cadetto dell'ala dell'esercito del NCC. [9]\nIn seguito si \u00e8 qualificato per il certificato 'C' nel NCC e ha conseguito il grado di Senior Under Officer nella sua unit\u00e0 NCC. [11] Successivamente, nel 1994, fu selezionato per la parata della Festa della Repubblica come cadetto del NCC, e quando torn\u00f2 a casa, disse ai suoi genitori che voleva unirsi all'esercito. [7] [13] Nel 1995, mentre era ancora al college, fu selezionato per la marina mercantile presso una compagnia di navigazione con sede a Hong Kong, ma alla fine cambi\u00f2 idea. [4] [7] [14] Nello stesso anno ha completato la sua laurea, laureandosi al DAV College di Chandigarh. [15]\nDopo il completamento del suo diploma di laurea nel 1995, si iscrisse alla Panjab University di Chandigarh, dove prese l'ammissione al corso di inglese MA, in modo che potesse prepararsi per l'esame \"Combined Defence Services\" (CDS). [9] [10] [16] Ha frequentato le lezioni serali all'universit\u00e0 e ha lavorato part-time al mattino come direttore di filiale di un'agenzia di viaggio a Chandigarh. [9] [11]\nNel 1996, ha superato l'esame CDS ed \u00e8 stato selezionato presso la Commissione giudicatrice dei servizi (SSB) di Allahabad . [17] \u00c8 stato tra i primi 35 candidati nell'Ordine al merito. [17] Dopo aver completato un anno (sessione 1995-96) verso il grado di MA in inglese, lasci\u00f2 l'Universit\u00e0 per unirsi all'Accademia militare indiana . [15] [18]\nNelle parole di suo padre, Vikram aveva trovato il suo scopo nella vita. Aveva trovato la strada per un percorso giusto che lo avrebbe portato al suo obiettivo - a un servizio straordinariamente alto e supremo. [17]\nCarriera militare.\nBatra si un\u00ec all'Accademia militare indiana (IMA) a Dehradun nel giugno 1996 nel Battaglione Manekshaw. [19] Dopo aver completato il suo corso di addestramento di 19 mesi, si laure\u00f2 all'IMA il 6 dicembre 1997 e fu nominato tenente nel 13 \u00b0 battaglione, Jammu e Kashmir Rifles (13 JAK RIF). [20] Dopo la messa in servizio, fu inviato al centro del reggimento di Jabalpur, Madhya Pradesh per ulteriore addestramento. La formazione \u00e8 durata un mese dal dicembre 1997 alla fine del gennaio 1998. [21]\nAl termine di questo addestramento, fu inviato a Sopore, nel distretto di Baramulla, nel Jammu e Kashmir, un'area con una significativa attivit\u00e0 militante . [21] A met\u00e0 marzo 1998, fu inviato alla Scuola di fanteria di Mhow, Madhya Pradesh, per il Corso per giovani ufficiali. Questo addestramento \u00e8 durato cinque mesi fino a settembre 1998. Dopo il completamento del corso e il conseguimento del voto alfa, \u00e8 rientrato nel suo battaglione a Sopore nell'ottobre 1998. [4] [21]\nDurante il suo distacco a Sopore, Batra ha avuto diversi incontri con militanti. In uno di quegli incontri in cui Batra stava conducendo un'imboscata con il suo plotone in un'area di fitta foresta, ebbe una fuga miracolosa quando un proiettile sparato da un militante gli sfior\u00f2 la spalla e colp\u00ec uno degli uomini di Batra dietro di lui, uccidendo il soldato. Batra procedette a ordinare ai suoi uomini di colpire i militanti, e al mattino tutti i militanti erano stati uccisi. [22] [23] Batra, tuttavia, era rattristato, perch\u00e9 sapeva che il proiettile era destinato a lui. \" \"Didi\", era pensato per me e ho perso il mio uomo\", aveva detto al telefono sua sorella maggiore. [24]\nNel gennaio 1999, Batra fu inviato per frequentare il corso di commando a Belgaum, nel Karnataka, dove eccelleva. Il corso \u00e8 durato due mesi e alla fine \u00e8 stato insignito del massimo dei voti: il grado di istruttore. [25]\nOgni volta che tornava a casa a Palampur in congedo, visitava il Neugal Cafe. [24] Batra \u00e8 tornata a casa in congedo dall'esercito nel 1999, durante il festival di Holi per alcuni giorni. Durante quel periodo, quando and\u00f2 al caff\u00e8 per un caff\u00e8, incontr\u00f2 il suo migliore amico e pi\u00f9 tardi la fidanzata Dimple Cheema che gli disse di stare attento in guerra, a cui Batra rispose: O torner\u00f2 dopo aver alzato la bandiera indiana in vittoria o ritorno avvolto in essa. Ma torner\u00f2 di sicuro. [26] [24] [27] \nKargil War.\nIl 13 JAK RIF raggiunse Dras il 6 giugno, fu posto sotto il comando di 56 Mountain Brigade e ricevette l'ordine di agire come riserva per il 2 \u00b0 battaglione, Rajputana Rifles (2 RAJ RIF) durante il loro attacco alla Tololing mountain. [31] Il 18 \u00b0 battaglione, The Grenadiers (18 Grenadiers) attacc\u00f2 per la prima volta Tololing il 22 maggio, ma non riusc\u00ec a catturare il picco. [33] [34] [35] 18 Granatieri fecero quattro tentativi per catturare Tololing, ma riuscirono solo a mettere in sicurezza i pendii inferiori, subendo pesanti perdite. [36] [37] [38] [39] [39] [40] Alla fine, a 2 RAJ RIF \u00e8 stata assegnata la missione di catturare Tololing e lo hanno fatto il 13 giugno 1999. [35]\nDopo la cattura di Tololing, 13 JAK RIF hanno marciato da Dras a Tololing, raggiungendo la loro destinazione in 12 ore. [41] Dopo aver raggiunto, A Coy, 13 JAK RIF hanno preso il controllo di Tololing e una parte del complesso Hump da 18 Granatieri. [41]\nCattura del punto 5140.\nDopo questo, il contingente del Capitano Batra ebbe la responsabilit\u00e0 di liberare il picco pi\u00f9 importante del 5140 dall'esercito Pak appena sopra la strada Srinagar-Leh. Il Capitano Batra vag\u00f2 con la sua compagnia e si mosse verso quest'area dalla direzione est e raggiunse il raggio del suo attacco senza alcun nemico. Il Capitano Batra riorganizz\u00f2 la sua squadra e li motiv\u00f2 ad attaccare direttamente gli obiettivi del nemico. Guidando la squadra in prima linea, attaccarono coraggiosamente il nemico e ne uccisero quattro in una battaglia faccia a faccia. Nonostante sia inaccessibile, Vikram Batra, insieme ai suoi compagni, ha raggiunto il picco alle 3.30 del 20 giugno 1999. Il capitano Vikram Batra ha realizzato il suo Vijay Uddhosh via radio da questo picco 'Questo cuore richiede Se diceva \"Pavone\", non solo l'esercito, ma il suo nome si diffuse in tutta l'India. Allo stesso tempo, insieme al nome in codice di Vikram Sher Shah, \u00e8 stato anche nominato come \"Lion of Kargil\". Il giorno successivo, una foto di Vikram Batra e della sua squadra con la bandiera indiana sul picco 5140 \u00e8 apparsa sui media.\nRiconoscimenti.\nVikram Batra \u00e8 stato insignito del Param Vir Chakra, il pi\u00f9 alto riconoscimento militare dell'India il 15 agosto 1999, il 52 \u00b0 anniversario dell'indipendenza dell'India. Suo padre GL Batra ha ricevuto l'onore per suo figlio defunto dal presidente dell'India, il defunto KR Narayanan . [88]\nIntitolazioni.\nVikram Batra \u00e8 anche famoso in India per l'utilizzo dello slogan, \"Yeh Dil Maange More!\" come suo segnale per comunicare il successo della missione. [94] \u00c8 anche noto per un'intervista in cui affermava che i soldati pakistani erano a conoscenza di lui. [94]\nFu anche onorato con diversi punti di riferimento che portavano il suo nome: la storica cattura di Point 4875 port\u00f2 alla montagna di essere nominata Batra Top in suo onore. Una sala del Centro di Selezione dei Servizi Allahabad \u00e8 denominata \"Vikram Batra Block\", una zona residenziale nel Cantone di Jabalpur \u00e8 chiamata \"Capitano Vikram Batra Enclave\" e il disordine del cadetto combinato presso l'IMA \u00e8 chiamato \"Vikram Batra Mess\".\nUn memoriale per i veterani di guerra, tra cui Batra, si trova nel suo alma mater DAV College, Chandigarh onora i servizi dei soldati. Nel 2003 il film di JP Dutta basato sull'incidente di Kargil Abhishek Bachchan ha interpretato il ruolo del capitano Vikram Batra.\nInfluenza culturale.\nNel film hindi del 2003 \"LOC Kargil\", basato sull'intero conflitto di Kargil, Abhishek Bachchan ha interpretato il ruolo del Capitano Batra.\nNel film di prossima \"uscita Shershaah\", Sidharth Malhotra interpreter\u00e0 Batra in un film biografico diretto da Vishnuvardhan e prodotto da Dharma Productions e Pen India Limited ."}
{"id": "8393866", "revid": "287204", "url": "https://it.wikipedia.org/wiki?curid=8393866", "title": "9th Division", "text": "Il termine 9th Division pu\u00f2 applicarsi a varie unit\u00e0 militari a livello di divisione"}
{"id": "8393868", "revid": "124585684", "url": "https://it.wikipedia.org/wiki?curid=8393868", "title": "Joachim Werner", "text": "Era gi\u00e0 un insegnante durante la seconda guerra mondiale. \n\u00c8 noto soprattutto perch\u00e9, dopo il periodo della perestrojka in URSS, annunci\u00f2 pubblicamente la verit\u00e0 pubblica di non avere dubbi sul fatto che cinque tesori fossero senza dubbio protobulgari, sebbene attribuiti ideologicamente ad altri popoli (due in Ucraina, due in Albania e uno in Romania). Tra questi spicca il tesoro di Kubrat, in particolare il dono della spada del suo padrino cristiano, l'imperatore Eraclio I. Kubrat era cristiano e come tale ricevette il titolo di \"patrizio\". Suo nipote Tervel ricevette il titolo di \"Cesare\" per il suo aiuto nell'assedio di Costantinopoli (717). "}
{"id": "8393875", "revid": "446353", "url": "https://it.wikipedia.org/wiki?curid=8393875", "title": "9th Infantry Division", "text": ""}
{"id": "8393879", "revid": "1566286", "url": "https://it.wikipedia.org/wiki?curid=8393879", "title": "Luis Landriscina", "text": "Caratterizzato da uno stile elegante ed un umorismo che richiama gli usi e costumi di Argentina e Uruguay ha lavorato in televisione, in radio, al cinema e in teatro.\nBiografia.\nFiglio di Luigi Landriscina, di professione muratore, e di Filomena Curci, ambedue di origini pugliesi, era il settimo di otto fratelli. I genitori dopo essersi sposati emigrarono in Argentina, prima il padre in quanto la madre era incinta per la seconda volta. Riunita la famiglia a Buenos Aires, nel quartiere di Lanus, si trasferirono successivamente nella Provincia del Chaco. La madre mor\u00ec quando nacque l'ultimo figlio e Luis Landriscina aveva appena 22 mesi di vita. Cresciuto dai padrini Margarita Martinez e Santiago Rodriguez gi\u00e0 durante il periodo scolastico, nelle citt\u00e0 di Villa Angela e di Resistencia, si mise in mostra come abile attore ed interprete di storie e leggende popolari.\nNel 1963 si sposa con Guadalupe Mancebo e lo stesso anno nasce il primo figlio Gerardo ma la svolta professionale avviene l'anno seguente quando partecipa con la delegazione della provincia del Chaco al Festival di Cosquin e viene premiato come attore ed interprete rivelazione. Da li parte una lunghissima carriera con decine di apparizioni ed interpretazioni.\nNel 1967 si trasferisce prima a Buenos Aires e in seguito a Santa Ana, all'altra sponda del Rio de La Plata, nei pressi di Colonia in Uruguay.\nIl suo personaggio pi\u00f9 conosciuto \u00e8 quello di Don Veridico, creato nel 1962 dall'autore uruguaiano Julio Cesar Castro con il quale diede vita ad un sodalizio professionale lungo oltre 25 anni. Don Veridico \u00e8 stato per decenni il pi\u00f9 conosciuto rappresentante della cultura rurale argentina, caratterizzato da un umorismo tanto semplice quanto arguto.\nSua grande passione \u00e8 stato l'automobilismo dove si \u00e8 disimpegnato come pilota di Rally fino a disputare alcune tappe del Campionato Mondiale. Negli ultimi anni ha partecipato a gare di automobilismo storico con una Fiat 1500."}
{"id": "8393882", "revid": "287204", "url": "https://it.wikipedia.org/wiki?curid=8393882", "title": "8th Division", "text": "Il termine 8th Division pu\u00f2 applicarsi a varie unit\u00e0 militari a livello di divisione"}
{"id": "8393883", "revid": "446353", "url": "https://it.wikipedia.org/wiki?curid=8393883", "title": "8th Infantry Division", "text": ""}
{"id": "8393884", "revid": "446353", "url": "https://it.wikipedia.org/wiki?curid=8393884", "title": "8th Armoured Division", "text": ""}
{"id": "8393885", "revid": "1745361", "url": "https://it.wikipedia.org/wiki?curid=8393885", "title": "Muirne", "text": "Muirne o Muireann Munch\u00e1em (\"belle labbra\") era la madre di Fionn mac Cumhail nel ciclo feniano della mitologia irlandese.\nAveva molti pretendenti, ma suo padre, il druido Tadg mac Nuadat, aveva previsto che il suo matrimonio avrebbe portato alla perdita della sua casa sulla collina di Almu, quindi li rifiut\u00f2 tutti. Ma uno di loro, Cumhall, capo dei Fianna, la rap\u00ec. Tadg fece appello al Sommo Re, Conn delle Cento Battaglie, che mise fuorilegge e insegu\u00ec Cumhall.\nIn seguito Cumhall fu ucciso nella Battaglia di Cnucha, ma Muirne era gi\u00e0 incinta, quindi suo padre la respinse e disse ai suoi seguaci di bruciarla. Conn lo evit\u00f2 e mand\u00f2 Muirne alla protezione di Fiacal mac Conchinn e sua moglie, la druidessa Bodhmall, che era la sorella di Cumhall. Diede alla luce un figlio, che chiam\u00f2 \"Deimne\", ma che in seguito divenne noto come Fionn.\nMuirne lasci\u00f2 il ragazzo alle cure di Bodhmall e di una donna guerriera di nome Liath Luachra, che lo allev\u00f2 in segreto nella foresta. In seguito spos\u00f2 un re locale, Gleor L\u00e1mderg, e rivide suo figlio solo una volta, sei anni dopo, quando ella venne a trovarlo nella foresta."}
{"id": "8393886", "revid": "446353", "url": "https://it.wikipedia.org/wiki?curid=8393886", "title": "8th Armored Division", "text": ""}
{"id": "8393892", "revid": "436907", "url": "https://it.wikipedia.org/wiki?curid=8393892", "title": "Massive Attack V Mad Professor Part II (Mezzanine Remix Tapes '98)", "text": "Massive Attack V Mad Professor Part II (Mezzanine Remix Tapes '98) \u00e8 il secondo album di remix del gruppo musicale britannico Massive Attack e del DJ britannico Mad Professor, pubblicato il 20 settembre 2019 dalla Virgin Records.\nDescrizione.\nContiene alcuni brani originariamente tratti dal terzo album \"Mezzanine\" dei Massive Attack remixati in chiave dub da Mad Professor. Le nuove versioni furono realizzate durante il 1998 ma rimasero inedite per lungo tempo fino a quando il gruppo, durante il 2018, non ha annunciato un'edizione speciale di \"Mezzanine\" in occasione del ventesimo anniversario dalla sua uscita; tuttavia, a causa di problemi sorti durante la realizzazione del packaging, i Massive Attack hanno accantonato il progetto e annunciato un vinile separato."}
{"id": "8393893", "revid": "56620", "url": "https://it.wikipedia.org/wiki?curid=8393893", "title": "Ingramm di Hesbaye", "text": "Biografia.\nI nonni erano Sigramnus di Hesbaye e Landrada, figlia a sua volta di Lamberto II di Hesbaye e sorella di Roberto I di Hesbaye e di Rotrude di Treviri, prima moglie di Carlo Martello. Era dunque nipote di Crodegango di Metz. L'affiliazione \u00e8 per\u00f2 dubbia.\nDiscendenza.\nIngerman spos\u00f2 Rotrude, di ascendenza sconosciuta. Ingerman e Rotrude ebbero una figlia:"}
{"id": "8393898", "revid": "205250", "url": "https://it.wikipedia.org/wiki?curid=8393898", "title": "Francesca Cavallo", "text": "Biografia.\nFrancesca Cavallo \u00e8 una scrittrice bestseller, imprenditrice e attivista italiana. \u00c8 co-autrice della serie \"Storie della Buonanotte per Bambine Ribelli\", edito da Mondadori, libro d'oro in Italia nel 2017. Il progetto, lanciato con una campagna di crowdfunding negli Stati Uniti, ha battuto i record come progetto editoriale pi\u00f9 finanziato nella storia, raccogliendo in totale pi\u00f9 di 2 milioni di dollari. La carriera di Cavallo \u00e8 iniziata nel teatro, con la direzione di una compagnia chiamata \"Kilodrammi\" e del Festival di Immaginazione Sostenibile \"Sferracavalli\". Nel 2011 Cavallo ha fondato Timbuktu Labs con Elena Favilli, e pubblicato la prima rivista per bambini per iPad, chiamata anch'essa Timbuktu. La rivista utilizzava immagini colorate, un linguaggio di facile lettura e suoni per attirare i bambini e lo scorrimento dall'alto verso il basso rispetto allo stile tradizionale di sfogliare una rivista. \nNel 2018, Cavallo \u00e8 stata premiata con il Publisher's Weekly StarWatch Award a New York.\nNel 2019, Cavallo ha lasciato il progetto Bambine Ribelli, ha scritto il suo primo romanzo per bambini \"Elfi al Quinto Piano\", edito da Feltrinelli, e ha fondato una nuova societ\u00e0 chiamata Undercats, Inc. Nel 2020, Cavallo ha rilasciato una storia gratuita intitolata \"Il dottor Li e il Virus con in testa una corona\" dedicata alla memoria del Dottor Li Wenliang, il primo medico a dare l'allarme che un nuovo tipo di coronavirus si stava diffondendo a Wuhan, in Cina. Ancora una volta grazie al crowdfunding la storia \u00e8 diventata un libro, edito in italiano da Feltrinelli. \nI libri di Francesca Cavallo sono stati tradotti in pi\u00f9 di 50 lingue e hanno venduto pi\u00f9 di 5 milioni di copie in tutto il mondo."}
{"id": "8393902", "revid": "1935274", "url": "https://it.wikipedia.org/wiki?curid=8393902", "title": "Cantone di Le Cheylard", "text": ""}
{"id": "8393903", "revid": "1372005", "url": "https://it.wikipedia.org/wiki?curid=8393903", "title": "Ingerman di Hesbaye", "text": ""}
{"id": "8393904", "revid": "2217068", "url": "https://it.wikipedia.org/wiki?curid=8393904", "title": "Eva Lovia", "text": "La Lovia \u00e8 diventata particolarmente nota dopo aver vinto nel 2015 la prima edizione del reality show DP Star, in cui la casa di produzione Digital Playground va alla ricerca della pi\u00f9 promettente tra le stelle emergenti della pornografia, e per averne presentato la seconda edizione. In quanto vincitrice, essa fu anche assunta come Fleshlight Girl assieme ad altri nomi famosi dell'industria pornografica, come Lisa Ann, Tori Black, Joanna Angel, Jenna Jameson e Tera Patrick.\nI primi anni.\nNata a Myrtle Beach, nella Carolina del Sud, Eva Lovia, che vanta una discendenza giapponese e spagnola, \u00e8 cresciuta nell'Upstate New York, ossia in quella parte dello Stato di New York pi\u00f9 a nord rispetto all'area metropolitana di New York. Prima di dedicarsi all'industria dell'intrattenimento per adulti, la Lovia ha lavorato da Hooters e in seguito, nel corso della sua carriera di pornostar, si \u00e8 laureata in psicologia.\nCarriera.\nEva Lovia ha iniziato la sua carriera nel 2012 esibendosi solamente in scene di sesso omosessuale, decidendo solo nel 2015 di passare anche al sesso eterosessuale dopo aver capito, stando a quanto dice, che solo cos\u00ec avrebbe potuto far decollare la sua carriera. La prima scena che gir\u00f2 con un uomo fu quindi prodotta dalla Reality Kings e la vide impegnata in un rapporto con Mick Blue. Dopo aver vinto, nel gennaio 2015, la prima edizione del reality show DP Star ed essere stata messa sotto contratto dalla Digital Playground, la Lovia fu protagonista di un annuncio che fece abbastanza scalpore, poich\u00e9 il sito Pornhub annunci\u00f2 di averla scelta assieme a Johnny Sins per l'ambizioso progetto di girare un film pornografico nello spazio. La produzione, intitolata \"Sexplorations\", avrebbe dovuto essere girata in una navicella spaziale in orbita terrestre bassa previo il raggiungimento della cifra di 3,4 milioni di dollari attraverso un'operazione di raccolta fondi online. La raccolta di fondi per\u00f2 non diede il risultato sperato, arrivando a meno del 10% della cifra richiesta, e il progetto fu accantonato. Lo stesso anno Eva Lovia partecip\u00f2 a una campagna della The Blue Ball Foundation per attirare l'attenzione sul problema del tumore del testicolo in Australia partecipando a una parodia della serie \"Il Trono di Spade\" intitolata \"Game of Balls\".\nOltre che con la Digital Playground, la Lovia ha poi lavorato anche per Greg Lansky creatore dei siti web Blacked, Tushy e Vixen e per il sito HardX, e infine nel 2016 ha aperto il suo proprio sito.\nSebbene, nonostante le molte nomination, non abbia mai vinto alcun AVN Award, i cosiddetti \"Oscar del porno\", nel 2018, la rivista \"Fortune\" l'ha inclusa nella lista delle dodici pornostar pi\u00f9 popolari del mondo dell'intrattenimento per adulti."}
{"id": "8393905", "revid": "181699", "url": "https://it.wikipedia.org/wiki?curid=8393905", "title": "Football Club Castiglione Societ\u00e0 Sportiva Dilettantistica", "text": ""}
{"id": "8393907", "revid": "1409041", "url": "https://it.wikipedia.org/wiki?curid=8393907", "title": "Stalingrado (film 1959)", "text": ""}
{"id": "8393908", "revid": "767487", "url": "https://it.wikipedia.org/wiki?curid=8393908", "title": "Ernst Th\u00e4lmann - Sohn seiner Klasse", "text": "Ernst Th\u00e4lmann - Sohn seiner Klasse \u00e8 un film tedesco del 1955 diretto da Kurt Maetzig.\nIl film parla della vita di Ernst Th\u00e4lmann, leader del Partito Comunista di Germania ai tempi della Repubblica di Weimar.\nEsso \u00e8 suddiviso in due parti: \"Ernst Th\u00e4lmann - Sohn seiner Klasse\" uscita nel 1954 e seguita da \"Ernst Th\u00e4lmann - F\u00fchrer seiner Klasse\", uscita nel 1955 come sequel."}
{"id": "8393910", "revid": "287204", "url": "https://it.wikipedia.org/wiki?curid=8393910", "title": "Luiz E\u00e7a", "text": " \u00c8 probabilmente pi\u00f9 conosciuto per il suo lavoro degli anni sessanta con la bossa nova Tamba Trio / Tamba 4 (con Helcio Milito e Bebeto Castilho). Formatosi come pianista classico, E\u00e7a ha creato un approccio formale, ma sorprendente, ai classici della bossa nova come \"The Hill\" di Antonio Carlos Jobim e opere di Edu Lobo. La sua composizione, \"Dolphin\", \u00e8 considerata uno standard jazz, registrata da artisti diversi come Stan Getz, Bill Evans e Denny Zeitlin. Il gruppo Tamba 4 presentava anche Ot\u00e1vio Bailly, che alla fine sostitu\u00ec Bebeto.\n\u00c8 un discendente di Jos\u00e9 Maria de E\u00e7a de Queiroz."}
{"id": "8393914", "revid": "47767", "url": "https://it.wikipedia.org/wiki?curid=8393914", "title": "Chiesa di Santo Stefano Protomartire (Rev\u00f2)", "text": ""}
{"id": "8393915", "revid": "254059", "url": "https://it.wikipedia.org/wiki?curid=8393915", "title": "Area archeologica Rassica", "text": "L'area archeologica Rassica, cos\u00ec chiamata dalla presenza in loco di una segheria, \u00e8 un'area archeologica situata in localit\u00e0 Rassica di Castel Goffredo, in provincia di Mantova. Gi\u00e0 da alcuni anni la zona \u00e8 sottoposta al vincolo di tutela in base alla legge 1089/39, come \"interesse archeologico particolarmente importante\".\nStoria.\nL'insediamento, della media et\u00e0 del bronzo, posto su un dosso occupato da una terramara sulla riva sinistra del torrente Tartaro, a sud del centro abitato di Castel Goffredo, venne scavato a fine Ottocento da don Luigi Ruzzenenti, appassionato archeologo. \nDurante gli scavi vennero alla luce tracce di buchi da palo in una fossa a due metri dal piano campagna, con andamento est-ovest, il che fa supporre la presenza di capanne su palafitte. Nell'area \u00e8 presente anche un fontanile, utilizzato al tempo dagli abitanti come risorsa alimentare. Furono inoltre rinvenuti una notevole quantit\u00e0 di frammenti in ceramica, oggetti in bronzo (aghi e spilloni), di osso e di corno. Numerosi oggetti in pietra lavorata, tra cui un pugnale di silice e una cuspide di freccia ed oggetti in terracotta, tra i quali un vaso e due tazze con manico. Della scoperta venne informato l'illustre archeologo Luigi Pigorini, col quale Ruzzenenti intratteneva fitta corrispondenza.\nL'importanza della scoperta della terramara venne ufficializzata nel maggio 1892 quando il paletnologo Pompeo Castelfranco (1843-1921), ispettore degli scavi e dei monumenti di antichit\u00e0 di Milano, fece visita al sito e raccolse preziose informazioni riguardanti il periodo storico. Particolare menzione venne data dal prof. Castelfranco sul ritrovamento dello scheletro di un bue, ricomposto nel museo di Milano e ucciso secondo un rito dei terramaricoli.\nMolto materiale venne inviato al Museo Luigi Pigorini di Roma e al Civico museo archeologico di Milano.\nL'area archeologica \u00e8 stata oggetto di indagine da parte della Soprintendenza archeologica della Lombardia nella prima met\u00e0 degli anni Novanta."}
{"id": "8393918", "revid": "125100160", "url": "https://it.wikipedia.org/wiki?curid=8393918", "title": "Skating Club Audax Roma", "text": " \nLo Skating Club Audax Roma (SC Audax acronimo) \u00e8 stata una societ\u00e0 sportiva di rilevanza nazionale nel settore del pattinaggio a rotelle, fondata a Roma il 13 febbraio 1968. Nacque come erede della sezione Hockey e Pattinaggio dell'Associazione Sportiva Roma vincitrice di un campionato italiano autunnale di hockey a rotelle nel 1934, di un Torneo mondiale dei club di hockey a rotelle di hockey a rotelle nel 1940 (valevole anche come Campionato d'Europa e Campionato del Mondo per Club) e del titolo italiano, europeo e mondiale a squadre nel Pattinaggio a Rotelle nel 1964 (con le vittorie nelle distanze dei 1000 metri e nei 2000 metri). Lo Skating Club Audax Roma, nel corso degli anni ha contribuito allo sviluppo dell\u2019attivit\u00e0 rotellistica a Roma e in ambito nazionale, ottenendo risultati di rilievo, sia nella corsa sia nell\u2019hockey.\nStoria.\nL\u2019atto formale di nascita della societ\u00e0 \u00e8 stato firmato in via Urbana, nei locali del quotidiano Il Messaggero. Lo statuto della societ\u00e0 viene compilato da Umberto Citti, Alessandro De Angelis, Pietro Gasperoni, Gualtiero Mosca e Cesare Porcai. \nIl nucleo dei soci fondatori d\u00e0 vita quindi al primo consiglio direttivo, con l\u2019ingresso di Alvaro Ubaldi e del direttore tecnico Severino Danielli.\nInizialmente operativa nell\u2019ambito della corsa su pista e su strada, la societ\u00e0 ha gradualmente allargato la propria attivit\u00e0, inserendo i settori hockey (1970) e successivamente artistico (1974). Fin dall\u2019inizio la sede dell\u2019attivit\u00e0 sportiva \u00e8 stato il centro di Via delle Tre Fontane 1, impianto-gioiello posto all\u2019interno della omonima cittadella sportiva delle Tre Fontane all\u2019Eur, costruita nell\u2019ambito delle iniziative legate all\u2019Olimpiade di Roma 1960. \nIl centro negli anni \u201970 e \u201980 disponeva di due piste, una di metri 20x40, una di metri 18x36, di una anello di 160 metri con curve sopraelevate per la velocit\u00e0 con tribune in grado di accogliere 3.500 spettatori.\nIn poco tempo la S.C. Audax Roma \u00e8 cresciuta nelle dimensioni e nei risultati, diventando una delle pi\u00f9 importanti societ\u00e0 a livello nazionale. \nNel settore corsa hanno indossato la maglia giallorossa atleti di valore assoluto come Vittorio De Cesaris e Antonio Magliocco. \nQuesti campioni, pi\u00f9 volte convocati in Nazionale, hanno regalato alla squadra diverse stagioni di grandi risultati, tra i quali alcuni record mondiali di velocit\u00e0 ottenuti sulla pista di Inzell, in Germania, nel 1969. Uno di questi record \u00e8 ancora valido.\nGli allenatori sono stati: Severino Dainelli - corsa, Giovanni Masala - hockey a rotelle, Miriam Musa - pattinaggio artistico. \nNel settore hockey la squadra \u00e8 stata protagonista di numerosi campionati di vertice in serie B e ha vinto il titolo italiano juniores del 1975, a Bologna. Dopo la fase delle qualificazioni, lo scudetto juniores. viene conquistato al termine di un confronto con le avversarie A.F.P. Giovinazzo, Hockey Industrie Laverda Breganze e U.S. Triestina. Inoltre due atleti dell\u2019S.C. Audax Roma hanno fatto parte della Nazionale di categoria difendendo i colori dell\u2019Italia nei Campionati Europei di Darmstadt (Germania, 1975) e Barcelos (Portogallo, 1976), conquistando in entrambi i casi la medaglia di bronzo.\nNel corso della sua storia, l\u2019S.C. Audax Roma ha tesserato ufficialmente un totale di 228 atleti (129 maschi e 99 femmine)."}
{"id": "8393919", "revid": "1543377", "url": "https://it.wikipedia.org/wiki?curid=8393919", "title": "Cyril Dorand Nzeugang Domche", "text": "Biografia.\nNato in Camerun, \u00e8 cresciuto a Yaound\u00e9, dove appena maggiorenne inizia a lavorare come segretario nell'azienda Uclair entreprise mentre studia medecina. Un paio d'anni pi\u00f9 tardi viaggia in Austria, poi entra nel mondo della recitazione, frequentando i corsi. In seguito si trasferisce in Italia, a Roma dove continua a fare corsi di recitazione presso il ponte sullo schermo e inizia a lavorare nel cinema, debuttando nel cinema Horror in Go Home - a casa loro, nel ruolo di victor , un leader d'un gruppo d'africani. \nDa 2017 inizia la carriera cinematografica, televisiva e teatrale, dopo il Film Go home-a casa loro l'attore recita d'entro una seria Tv Tutto il giorno davanti, dove fa attivit\u00e0 di doppiaggio, serie tv sull'immigrazione. Ha lavorato con registi come Luna gualano, Deialnira, Brianna Devons. Al teatro \u00e8 conosciuto per Kurkuma, dove ha interpretato il ruolo di un amante, recitando come Ales Bendjo. Nel 2019 fa una figurazione speciale nel film Tolo Tolo, diretto dal regista Checco Zalone. \u00e8 produttore del cortometraggio A Subtlety, diretto da Brianna Devons. scrive il cortometraggio Africa. poi si lancia nella realizzazione dei videoclip come Histoire D'amour, che ha scritto e cantato. videoclip Give me some time che ha prodotto. \nNel 2018 scrive un Romanzo d'avventura Le Chemin Que Vous M'avez Emprunt\u00e9. "}
{"id": "8393920", "revid": "1135336", "url": "https://it.wikipedia.org/wiki?curid=8393920", "title": "Piero Di Blasio", "text": "Biografia.\nNato a Pescara, trasferitosi poi a Roma, lavora in campo teatrale dal 2002. Ha curato la traduzione e l'adattamento di diversi spettacoli musicali, tra cui La piccola bottega degli orrori (musical), nell'edizione del 2019/2020. \u00c8 cofondatore della societ\u00e0 di produzione e distribuzione teatrale A.M.O. (Attori Momentaneamente Occupati).\nNote.\nhttps://www.teatrionline.com/2012/12/shrek-il-musical/\nhttps://www.teatro.it/notizie/teatro/guidi-e-ingrassia-taxi-due-piazze-di-ray-cooney\nhttps://www.enteteatrocronaca.it/produzioni/ti-amo-sei-perfetto-oracambia/"}
{"id": "8393924", "revid": "1543377", "url": "https://it.wikipedia.org/wiki?curid=8393924", "title": "Daniela Beneck", "text": "Biografia.\nNata nel 1946 a Torino, \u00e8 figlia di Bruno Beneck e sorella di un'altra nuotatrice, Anna Beneck, partecipante ai Giochi olimpici di , morta nel 2013. Sposata con l'ostacolista e velocista Roberto Frinolli, partecipante ai Giochi di , e , \u00e8 cognata di un altro ostacolista e velocista, Salvatore Morale, anche lui presente alle Olimpiadi di e (dove \u00e8 stato bronzo nei 400 m ostacoli). Anche due suoi figli sono stati atleti: Giorgio Frinolli, ostacolista, presente ai Giochi olimpici di e Bruno Frinolli, saltatore in lungo.\nA 14 anni ha partecipato ai Giochi olimpici di , nella staffetta 4x100 m stile libero con Anna Maria Cecchi, Rosanna Contardo, Maria Cristina Pacifici e Paola Saini, arrivando 4\u00aa in batteria con il tempo di 4'31\"8, qualificandosi alla finale, e terminandola al 7\u00ba posto in 4'26\"8.\nQuattro anni dopo, a 18 anni, ha preso di nuovo parte alle Olimpiadi, quelle di , nei 100 m stile libero, arrivando 3\u00aa in batteria con il tempo di 1'03\"2, qualificandosi alle semifinali, e venendo eliminata, 6\u00aa in 1'02\"9, nei 400 m stile libero, uscendo in batteria, 2\u00aa in 4'56\"2, e nella staffetta 4x100 m stile libero con Maria Cristina Pacifici, Mara Sacchi e Paola Saini, arrivando 4\u00aa in batteria con il tempo di 4'15\"0, qualificandosi alla finale, e terminandola all'8\u00ba posto in 4'17\"2.\nHa detenuto diversi record nazionali nello stile libero: nei 100 m, prima con il tempo di 1'04\"0 ad aprile 1962, migliorato un mese dopo da Paola Saini, e poi con i crono di 1'03\"3, 1'03\"2, 1'02\"9, 1'02\"6, 1'02\"5 e 1'02\"4 tra 1964 e 1966, migliorati nel 1968 da Mara Sacchi; nei 200 m, con i tempi di 2'18\"80 e 2'18\"00 (quest'ultimo anche record europeo, il primo di sempre ottenuto da un nuotatore italiano) tra 1964 e 1965, migliorati sempre nel 1968 da Mara Sacchi, e nei 400 m, prima con il tempo di 5'09\"00 nel 1962, migliorato da Paola Saini nello stesso anno, e poi con i crono di 5'06\"10, 5'05\"30, 5'04\"80, 4'56\"90, 4'56\"10 e 4'52\"20 tra 1962 e 1965, migliorati nel 1968 da Nives Cassera.\nIn carriera ha preso parte anche agli Europei di Lipsia 1962 e Utrecht 1966 (dove \u00e8 arrivata in finale e ha terminato 8\u00aa sia nei 100 sia nei 400 m stile libero).\nProprio nel 1966 \u00e8 scampata alla tragedia di Brema (nella quale morirono 46 persone, tra le quali sette nuotatori della nazionale italiana di nuoto, un allenatore e un giornalista italiani diretti al meeting di nuoto di Brema), avendo deciso di rinunciare volontariamente al meeting tedesco, anche a causa del matrimonio della sorella Anna con Salvatore Morale, tenutosi in quei giorni. Con la collega Paola Saini ha scritto un romanzo, \"Azzurro\", dedicato proprio alle vittime di questa tragedia. \nDal 1987 al 2000 \u00e8 stata addetta stampa della Federazione Italiana Nuoto."}
{"id": "8393929", "revid": "287204", "url": "https://it.wikipedia.org/wiki?curid=8393929", "title": "Gaku", "text": " \u00e8 un manga sull'alpinismo scritto e disegnato da Shin'ichi Ishizuka. \u00c8 stato pubblicato da Shogakukan sulla rivista \"Big Comic Original\" dal 2003 al 2012, e raccolto poi in diciotto volumi rilegati. Esso racconta le avventure di un volontario in una squadra di ricerca e soccorso nelle Alpi giapponesi.\n\"Gaku\" ha ricevuto nel 2008 il premio Manga Taish\u014d e nel 2009 il Premio Shogakukan per i manga nella categoria generale. Un film tratto dal fumetto \u00e8 uscito il 7 maggio 2011.\nPubblicazione.\n\"Gaku\" \u00e8 stato scritto e disegnato da Shin'ichi Ishizuka ed \u00e8 stato pubblicato da Shogakukan sulla rivista \"seinen\" \"Big Comic Original\" a partire dal numero 19 del 2003. \u00c8 stato serializzato in modo irregolare fino a luglio 2007, quando \u00e8 passato a una periodicit\u00e0 settimanale, che ha mantenuto fino alla sua conclusione, nel febbraio 2012. I singoli capitoli sono stati raccolti in diciotto volumi \"tank\u014dbon\", intitolati \"Gaku\" senza il sottotitolo utilizzato sui numeri apparsi su rivista. La serie \u00e8 pubblicata a Taiwan da Sharp Point Press.\nUn'edizione italiana, intitolata semplicemente \"Gaku\" e sottotitolata \"Vette\", ha iniziato la pubblicazione il 19 luglio 2009 per conto di Planeta DeAgostini, ma si \u00e8 interrotta il 20 dicembre seguente dopo i primi quattro numeri.\nAccoglienza.\n\"Gaku\" \u00e8 un best-seller in Giappone \u2014 per esempio, il volume sei ha raggiunto il numero 6 nella classifica di Tohan Comic, il volume sette ha anche raggiunto il numero 6, il volume otto ha raggiunto il numero 14 ed \u00e8 rimasto al numero 16 la settimana successiva, e il volume 9 ha debuttato al numero 26 prima di passare al numero 17 la settimana successiva. La serie \u00e8 stata descritta dalla rivista \"Da Vinci\" come il Platinum Book of the Month per aprile 2007.\n\"Gaku\" ha vinto la prima edizione del premio Manga Taish\u014d nel 2008, e il Premio Shogakukan per i manga nella categoria generale nel 2009. "}
{"id": "8393931", "revid": "740722", "url": "https://it.wikipedia.org/wiki?curid=8393931", "title": "Nabil Ben Yadir", "text": "Biografia.\nIntraprende la carriera cinematografica inizialmente come attore, per poi passare al ruolo da regista."}
{"id": "8393932", "revid": "767487", "url": "https://it.wikipedia.org/wiki?curid=8393932", "title": "Il vendicatore folle", "text": "Il vendicatore folle (\"Le parfum de la dame en noir\") \u00e8 un film del 1949 diretto da Louis Daquin.\nIl film \u00e8 un adattamento del libro omonimo (\"Le parfum de la dame en noir\") del 1908 scritto da Gaston Leroux ed \u00e8 allo stesso tempo il sequel del film \"L'artiglio nero\" (\"Le myst\u00e8re de la chambre jaune\"), uscito nello stesso anno, ovvero 1949, e diretto da Henri Aisner."}
{"id": "8393937", "revid": "287204", "url": "https://it.wikipedia.org/wiki?curid=8393937", "title": "Necessit\u00e0 del perdono", "text": "La necessit\u00e0 del perdono \u00e8 un insegnamento di Ges\u00f9 riportato dai vangeli sinottici. \nRacconto evangelico.\nNel Vangelo secondo Matteo, l\u2019insegnamento \u00e8 pronunciato nell\u2019ambito del discorso sulla Chiesa. Pietro domanda a Ges\u00f9 quante volte dovr\u00e0 perdonare il fratello che pecca contro di lui e chiede se dovr\u00e0 perdonarlo fino a sette volte. Ges\u00f9 risponde che dovr\u00e0 perdonarlo non sette volte, ma settanta volte sette. \nNel vangelo secondo Luca, Ges\u00f9 invita a perdonare sempre il fratello che pecca contro di noi e che si pente: anche se dovesse peccare sette volte al giorno, se ogni volta si pente bisogna perdonarlo ogni volta. \nNel vangelo secondo Marco, l'impostazione \u00e8 un po\u2019 diversa: Ges\u00f9 invita a perdonare gli altri quando ci si mette a pregare, perch\u00e9 Dio perdoni anche a noi i nostri peccati. "}
{"id": "8393943", "revid": "47767", "url": "https://it.wikipedia.org/wiki?curid=8393943", "title": "Chiesa della Madonna del Carmine (Rev\u00f2)", "text": ""}
{"id": "8393944", "revid": "57342", "url": "https://it.wikipedia.org/wiki?curid=8393944", "title": "Premio Magritte del pubblico", "text": "Il Premio Magritte del pubblico (\"Prix du public\") \u00e8 stato un premio cinematografico assegnato annualmente dall'\"Acad\u00e9mie Andr\u00e9 Delvaux\" dal 2011 al 2012."}
{"id": "8393945", "revid": "111968763", "url": "https://it.wikipedia.org/wiki?curid=8393945", "title": "Jean Tschumi", "text": "Seguace del movimento moderno, \u00e8 noto per aver progetto varie costruzioni per la Sandoz (come il laboratorio e la fabbrica), il quartiere generale della Nestl\u00e9 (oltre a padiglioni in varie mostre internazionali), la sede centrale della Mutuelle vaudoise e il palazzo che ospita la sede dell'Organizzazione mondiale della sanit\u00e0."}
{"id": "8393947", "revid": "6923", "url": "https://it.wikipedia.org/wiki?curid=8393947", "title": "Vlaho Orli\u0107", "text": "\u00c8 considerato il padre della pallanuoto in Jugoslavia e Serbia. \u00c8 morto a Belgrado all'et\u00e0 di 76 anni.\nBiografia.\nIl padre, Blaise Orli\u0107, era un dentista e dopo la seconda guerra mondiale a Cattaro non gli fu permesso di aprire un ufficio privato, quindi si trasfer\u00ec con la sua famiglia a Ragusa di Dalmazia. A Ragusa, Orlic inizi\u00f2 il canottaggio e la pallanuoto. Dopo essersi diplomato al liceo di Ragusa, si iscrisse alla facolt\u00e0 di medicina di Sarajevo. Ha continuato i suoi studi a Zagabria e Belgrado, ma non li ha mai completati perch\u00e9 era pi\u00f9 coinvolto nello sport. Divent\u00f2 giocatore e allenatore del VK Partizan quando ancora era studente del secondo anno. L'anno successivo pass\u00f2 nella prima squadra. Con Orli\u0107 il Partizan ha vinto 6 Euroleghe.\nDopo l'esperienza al Partizan, Orli\u0107 nel 1990 si trasfer\u00ec al Stella Rossa dove lavor\u00f2 con Nikola Stameni\u0107 e vinse il titolo jugoslavo. Dal 1993 continu\u00f2 il suo lavoro al Be\u010dej e sotto la sua guida la squadra vinse i primi trofei nella storia del club.\n\u00c8 stato allenatore per lungo tempo nella squadra nazionale jugoslava. \u00c8 morto a Belgrado il 10 giugno 2010 a causa di una lunga malattia."}
{"id": "8393954", "revid": "1310927", "url": "https://it.wikipedia.org/wiki?curid=8393954", "title": "Tom\u00e1\u0161 Mikini\u010d", "text": "Carriera.\nHa giocato nella massima serie slovacca."}
{"id": "8393956", "revid": "300067", "url": "https://it.wikipedia.org/wiki?curid=8393956", "title": "Gary Browne (cestista)", "text": ""}
{"id": "8393957", "revid": "599013", "url": "https://it.wikipedia.org/wiki?curid=8393957", "title": "Bobby Dillon", "text": " Nel 2020 \u00e8 stato introdotto nella Pro Football Hall of Fame\nCarriera.\nDillon fu scelto dai Green Bay Packers nel corso del terzo giro (28\u00ba assoluto) del Draft NFL 1952. Vi gioc\u00f2 per tutta la carriera fino al 1959, diventando il leader della franchigia in intercetti con 52. Dillon guid\u00f2 i Packers in sette delle sue otto stagioni nella lega e ne fece registrare 9 in tre occasioni Tra il 1953 e il 1958 fece registrare 48 intercetti, a una media di 8 a stagione. Al momento del ritiro era al secondo posto della storia della lega dietro a Emlen Tunnell, che all'epoca era suo compagno di squadra.\nPer le sue abilit\u00e0, Dillon fu soprannominato \"il Falco\" dai suoi compagni di squadra. In carriera, Dillon guadagn\u00f2 976 yard su ritorno di intercetto, inclusi 5 ritornati in touchdown, . Quelle 976 yard sono un record di franchigia e nel 1956 guid\u00f2 la lega con 244 yard. Dillon condivide anche il record di franchigia di intercetti in una partita, 4, che fece registrare in una partita contro i futuri campioni NFL dei Detroit Lions nel Giorno del Ringraziamento del 1953. A meno di due minuti dal termine di quella partita, Dillon si infortun\u00f2 al ginocchio e perse le ultime due gare della stagione. Malgrado ci\u00f2 chiuse l'annata con 9 intercetti e torn\u00f2 in forma per l'inizio della stagione 1954.\nDillon fu convocato per il Pro Bowl in ogni stagione dal 1955 al 1958 e fu inserito nella formazione ideale della stagione All-Pro dall'Associated Press nel 1954, 1955, 1957, e 1958, oltre ad essere nominato All-Pro da altre pubblicazioni nel 1953 e 1956.\nNel corso della sua carriera, Dillon gioc\u00f2 per quattro allenatori: Gene Ronzani (1952\u201353), Lisle Blackbourn (1954\u201357), Scooter McLean (1958) e Vince Lombardi (1959). Durante la stagione 1957, mentre era ancora un giocatore, aiut\u00f2 ad allenare i defensive back sotto Blackbourn dopo che l'allenatore Tom Hearden aveva subito un infarto. \nNel giugno del 1959, Dillon inform\u00f2 la squadra che intendeva ritirarsi. Tuttavia, il nuovo allenatore dei Packers Vince Lombardi invi\u00f2 il direttore del personale Jack Vainisi per convincerlo a fare ritorno e questi ebbe successo. Disput\u00f2 le prime otto partite della stagione 1959 prima di infortunarsi e perdere il posto di titolare in favore di John Symank. Dillon alla fine si ritir\u00f2 a fine stagione all'et\u00e0 di 29 anni. Lombardi lo defin\u00ec \"il migliore della lega\" e lo dichiar\u00f2 insostituibile."}
{"id": "8393959", "revid": "767487", "url": "https://it.wikipedia.org/wiki?curid=8393959", "title": "Checking Out (film 2005)", "text": "Checking Out \u00e8 un film statunitense del 2005 diretto da Jeff Hare.\nIl film \u00e8 basato sull'opera teatrale omonima del 1976 scritta da Allen Swift."}
{"id": "8393960", "revid": "300067", "url": "https://it.wikipedia.org/wiki?curid=8393960", "title": "Gary Browne Ramirez", "text": ""}
{"id": "8393970", "revid": "309289", "url": "https://it.wikipedia.org/wiki?curid=8393970", "title": "Syda", "text": "Il Syda () \u00e8 un fiume della Siberia meridionale, in Russia, affluente di destra dell'Enisej. Scorre nei \"rajon\" Krasnoturanskije Idrinskij del Territorio di Krasnojarsk.\nDescrizione.\nIl Syda ha origine dai ghiacciai dei monti Saiani Orientali. La lunghezza del fiume \u00e8 di 207\u00a0km, l'area del bacino \u00e8 di 4\u00a0450\u00a0km\u00b2. La sua portata media annua (a Belojarskoe) \u00e8 di 25.72\u00a0m\u00b3/s.\nIl fiume sfocia sul lato destro dell'Enisej, in quella che \u00e8 una delle pi\u00f9 profonde insenature del bacino idrico di Krasnojarsk, la baia Syda (\u0437\u0430\u043b\u0438\u0432 \u0421\u044b\u0434\u0430), lunga 35\u00a0km.\nTra i maggiori affluenti del Syda, ci sono: il Chabyk (da destra) e l'Otrok (da sinistra). Il fiume Uza (\u0423z\u0430), ex-affluente destro del Syda, ora sfocia direttamente nell'omonima baia.\nLungo il fiume si trova il villaggio di Idrinskoe (\u0418\u0434\u0440\u0438\u043d\u0441\u043a\u043e\u0435), centro amministrativo dell'Idrinskij \"rajon\". Sulla sponda meridionale della baia si trova Krasnoturansk (\u041a\u0440\u0430\u0441\u043d\u043e\u0442\u0443\u0440\u0430\u043d\u0441\u043a), centro amministrativo dell'omonimo rajon."}
{"id": "8393974", "revid": "1543377", "url": "https://it.wikipedia.org/wiki?curid=8393974", "title": "James Kakalios", "text": "\u00c8 un professore di fisica e astronomia all'Universit\u00e0 del Minnesota. Noto nella comunit\u00e0 scientifica per il suo lavoro con semiconduttori amorfi, materiali granulari e rumore 1/f, \u00e8 noto al grande pubblico come l'autore del libro La fisica dei supereroi, un manuale di fisica che parte dai superpoteri degli eroi dei fumetti e arriva a costruire una guida alle leggi fisiche dell'universo.\nBiografia.\nJames Kakalios \u00e8 di origini greco-estoni, \u00e8 sposato e ha tre figli.\nNel 1979 si \u00e8 diplomato in campo scientifico tecnologico, con il massimo dei voti, al City College di New York. Nel 1982 ha ottenuto il M.S in fisica all'Universit\u00e0 di Chicago e successivamente nel 1985 ha ottenuto il PhD in fisica all'Universit\u00e0 di Chicago. \nDal 1988 insegna come professore di fisica e astronomia all'Universit\u00e0 del Minnesota. \nKakalios ha creato un corso di fisica chiamato \"Tutto quello che dovevo sapere sulla fisica l'ho appreso dai fumetti\" (\"Everything I Know About Physics I Learned By Reading Comic Books\"), molto seguito dagli studenti, in cui spiega i concetti di fisica, da quelli elementari a quelli pi\u00f9 complessi, partendo dai superpoteri dei personaggi dei fumetti. Il grande successo del corso ha portato Kakalios a scrivere due libri al riguardo.\nNel 2005 Kakalios ha pubblicato il suo primo libro, \"La fisica dei supereroi\" (\"The physics of superheroes\"), tradotto in tedesco, italiano, spagnolo, cinese e coreano.\nDue anni dopo, nel 2007, su richiesta dell'Accademia nazionale delle scienze (Stati Uniti d'America), ha lavorato come consulente scientifico per la Warner Bros. nel film \"Watchmen\". Appare anche nella versione DVD del film, dove discute della scienza dietro uno dei personaggi centrali della storia: il Dr. Manhattan.\nNel 2009, ha realizzato con il Servizio Notizie dell'Universit\u00e0 del Minnesota un video su \"The Science of Watchmen\". Il video \u00e8 stato visto oltre 1,6 milioni di volte e ha vinto un Emmy Award regionale nella categoria \"Advanced Media: Arte / Intrattenimento\".\nNel 2009 ha pubblicato anche il suo secondo libro, intitolato \"The Physics of Superheroes: MORE HEROES! MORE VILLAINS! MORE SCIENCE! SPECTACULAR SECOND EDITION\". Il libro \u00e8 un seguito de \"La fisica dei supereroi\" e non \u00e8 stato tradotto in altre lingue.\nNel 2011 ha pubblicato il suo terzo libro, \"The amazing story of quantum mechanics\", in cui, usando esempi tratti da riviste di fantascienza e fumetti, spiega i principi fondamentali della meccanica quantistica che sono alla base del mondo.\nNel 2012 \u00e8 stato uno dei consulenti scientifici per il film Marvel Studios \"The Amazing Spider-Man\".\nIl 7 settembre del 2017 gli \u00e8 stata assegnata la laurea ad honorem (\"Doctor of Science\") dell'University of Lincoln (U.K.). \nNello stesso anno ha pubblicato anche il suo quarto libro, \"La fisica nelle cose di ogni giorno\" (\"The Physics of Everyday Things\"), dove viene spiegato come la fisica renda il mondo cos\u00ec conveniente e di come accompagni le cose che vengono usate ogni giorno, come per esempio un tostapane o uno spazzolino da denti. Il libro \u00e8 il racconto di una giornata qualunque di una persona qualunque, dove si vengono a incontrare oggetti di uso comune i quali sono dei concentrati di leggi fisiche."}
{"id": "8393982", "revid": "287204", "url": "https://it.wikipedia.org/wiki?curid=8393982", "title": "Liga Leumit 1970-1971 (pallacanestro)", "text": "La Liga Leumit 1970-1971 \u00e8 stata la 17\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del Maccabi Tel Aviv."}
{"id": "8393995", "revid": "1310927", "url": "https://it.wikipedia.org/wiki?curid=8393995", "title": "Denis Klinar", "text": "Carriera.\nClub.\nHa giocato nella massima serie dei campionati sloveno ed ungherese.\nNazionale.\nNel 2017 ha esordito in nazionale."}
{"id": "8394015", "revid": "767487", "url": "https://it.wikipedia.org/wiki?curid=8394015", "title": "Colori Web", "text": "I colori Web sono colori usati nella visualizzazione di pagine Web sul World Wide Web e nei metodi per descrivere e specificare tali colori. I colori possono essere specificati come una tripletta RGB o in formato esadecimale (una \"tripletta esadecimale\") o in alcuni casi in base ai loro nomi comuni inglesi. Uno strumento di prelievo colore o un altro software di grafica viene spesso utilizzato per generare valori di colore. In alcuni usi, i codici colore esadecimali vengono specificati in notazione, usando un segno numerico iniziale (#). Un determinato colore viene specificato in base all'intensit\u00e0 dei suoi componenti rosso, verde e blu, ciascuno rappresentato da otto bit. Pertanto, ci sono 24 bit usati per specificare un colore web all'interno della gamma sRGB e 16.777.216 colori che possono essere cos\u00ec specificati.\nI colori al di fuori della gamma sRGB possono essere specificati in fogli di stile a cascata (CSS) rendendo uno o pi\u00f9 dei componenti rosso, verde e blu negativi o superiori al 100%, quindi lo spazio colore \u00e8 teoricamente un'estrapolazione illimitata di sRGB simile a scRGB. La specifica di un colore non-sRGB in questo modo richiede la chiamata alla funzione RGB(); \u00e8 impossibile con la sintassi esadecimale (e quindi impossibile nei documenti HTML legacy che non usano CSS).\nLe prime versioni di Mosaic e Netscape Navigator utilizzavano i nomi dei colori X11 come base per i loro elenchi di colore, poich\u00e9 entrambi erano partiti come applicazioni X Window System. I colori del web hanno una definizione colorimetrica inequivocabile, sRGB, che mette in relazione le cromaticit\u00e0 di un particolare set di fosforo, una data curva di trasferimento, un punto di bianco adattivo e le condizioni di visualizzazione. Questi sono stati scelti per essere simili a molti monitor del mondo reale e condizioni di visualizzazione, al fine di consentire al rendering di essere abbastanza vicino ai valori specificati anche senza la gestione del colore. Gli interpreti variano nella fedelt\u00e0 con cui rappresentano i colori specificati. I programmi utente pi\u00f9 avanzati utilizzano la gestione del colore per fornire una migliore fedelt\u00e0 del colore; questo \u00e8 particolarmente importante per le applicazioni Web-to-print.\nTripletta esadecimale.\nUna tripletta esadecimale \u00e8 un numero esadecimale a tre cifre e tre byte utilizzato in HTML, CSS, SVG e altre applicazioni di elaborazione per rappresentare i colori. I byte rappresentano i componenti rosso, verde e blu del colore. Un byte rappresenta un numero nell'intervallo da 00 a FF (in notazione esadecimale) o da 0 a 255 in notazione decimale e rappresenta l'intensit\u00e0 di ciascuno dei componenti del colore. Pertanto i colori web specificano i colori nella combinazione di colori True Color (RGB a 24 bit). La tripletta esadecimale si forma concatenando tre byte in notazione esadecimale, nel seguente ordine:\nAd esempio, si consideri il colore in cui i valori rosso / verde / blu sono numeri decimali: rosso = 36, verde = 104, blu = 160 (un colore blu-grigiastro). I numeri decimali 36, 104 e 160 sono equivalenti ai numeri esadecimali 24, 68 e A0 rispettivamente. La tripletta esadecimale si ottiene concatenando insieme le sei cifre esadecimali, 2468A0 in questo esempio.\nSe uno dei tre valori di colore \u00e8 inferiore a 10 esadecimale (16 decimale), deve essere rappresentato con uno zero iniziale in modo che la tripletta contenga sempre esattamente sei cifre. Ad esempio, la tripletta decimale 4, 8, 16 \u00e8 rappresentata dalle cifre esadecimali 04, 08, 10, formando la tripletta esadecimale 040810.\nForma esadecimale abbreviata.\nViene utilizzata una forma abbreviata a tre cifre (esadecimali). Espandere questo modulo nella forma a sei cifre \u00e8 molto semplice, dato che basta raddoppiare ogni cifra: 09C diventa 0099CC come presentato nel seguente esempio CSS : \n.sixdigit { color: #0099CC; } /* lo stesso colore di sopra */\n Questa forma abbreviata riduce la tavolozza a 4.096 colori, equivalenti al colore a 12 bit anzich\u00e9 al colore a 24 bit utilizzando l'intero modulo a sei cifre (16.777.216 colori), questa limitazione \u00e8 sufficiente per molti documenti basati su testo.\nConversione RGB in esadecimale.\nI valori RGB sono generalmente indicati nell'intervallo 0\u2013255; se sono compresi nell'intervallo 0\u20131, i valori vengono moltiplicati per 255 prima della conversione. Questo numero diviso per sedici (divisione intera; ignorando qualsiasi resto) ci d\u00e0 la prima cifra esadecimale (tra 0 e F, dove le lettere da A a F rappresentano i numeri da 10 a 15. Vedi esadecimale per maggiori dettagli). Il resto ci fornisce la seconda cifra esadecimale. Ad esempio, il valore RGB 201 si divide in 12 gruppi di 16, quindi la prima cifra \u00e8 C. Un resto di nove ci d\u00e0 il numero esadecimale C9. Questo processo viene ripetuto per ciascuno dei tre valori di colore.\nLa conversione tra basi di numeri \u00e8 una normale caratteristica dei calcolatori, inclusi sia i modelli portatili che i calcolatori software in bundle con la maggior parte dei sistemi operativi moderni. Sono inoltre disponibili strumenti basati sul Web specifici per la conversione di valori di colore.\nNomi di colore HTML.\nLa specifica HTML 4.01, ratificata nel 1999, definisce 16 colori con nome, come segue (in questo contesto di nomi non fa differenza tra maiuscole e minuscole): Questi 16 sono stati etichettati come sRGB e inclusi nella specifica HTML 3.0, nella quale una nota recita che erano \"i 16 colori standard supportati con la palette VGA di Windows\".\nNomi dei colori X11.\nDiversi colori sono definiti dai browser Web . Un determinato browser potrebbe non riconoscere tutti questi colori, ma a partire dal 2005 tutti i moderni browser grafici di uso generale supportano l'elenco completo dei colori. Molti di questi colori provengono dall'elenco dei nomi dei colori X11 distribuiti con il sistema X Window. Questi colori sono stati standardizzati da SVG 1.0 e sono accettati dagli agenti utente SVG completi. Non fanno parte di SVG Tiny.\nL'elenco dei colori forniti con il prodotto X11 varia tra implementazioni e va in conflitto con alcuni dei nomi HTML come il verde. I colori X11 sono definiti come RGB semplice (quindi, nessuno spazio colore particolare), piuttosto che sRGB. Ci\u00f2 significa che l'elenco dei colori trovati in X11 (ad es. In /usr/lib/X11/rgb.txt) non dovrebbe essere usato direttamente per scegliere i colori per il web.\nDi seguito l'elenco dei \"colori X11\" web dalle specifiche CSS3, insieme ai loro equivalenti esadecimali e decimali. Confrontare gli elenchi alfabetici negli standard W3C. Comprende i sinonimi comuni: aqua (nome standard HTML4 / CSS 1.0), ciano (nome comune sRGB), magenta (nome comune sRGB), fucsia (nome standard HTML4 / CSS 1.0), gray (nome standard HTML4 / CSS 1.0) e grigio.\nColori sicuri per il Web.\nA met\u00e0 degli anni '90, molti display erano in grado di visualizzare solo 256 colori. Questi colori possono essere imposti dall'hardware o modificabili da una \"tabella colori\". Quando viene trovato un colore (ad esempio, in un'immagine) non disponibile, \u00e8 quindi necessario utilizzarne uno diverso. Questo pu\u00f2 essere fatto usando il colore pi\u00f9 vicino o usando la tecnica del dithering.\nCi sono stati vari tentativi di realizzare una tavolozza di colori \"standard\". Era necessaria una serie di colori che potevano essere mostrati senza dithering su display a 256 colori; il numero 216 fu scelto in parte perch\u00e9 i sistemi operativi dei computer riservavano abitualmente da sedici a venti colori per uso personale; \u00e8 stato anche selezionato perch\u00e9 consente esattamente sei tonalit\u00e0 equidistanti di rosso, verde e blu (6 \u00d7 6 \u00d7 6 = 216), ciascuna da 00 a FF (inclusi entrambi i limiti).\nL'elenco dei colori viene presentato come se avesse propriet\u00e0 speciali che li rende immuni al dithering, ma sugli schermi a 256 colori le applicazioni possono effettivamente impostare una tavolozza di qualunque selezione di colori scelgano, evitando il resto. Questi colori sono stati scelti appositamente perch\u00e9 corrispondevano alle palette selezionate da varie applicazioni di browser. A quel tempo non c'erano palette molto diverse in uso nei diversi browser.\nI colori \"sicuri per il Web\" avevano un difetto in ci\u00f2, su sistemi come X11 in cui la tavolozza \u00e8 condivisa tra applicazioni, i cubi di colore pi\u00f9 piccoli (5 \u00d7 5 \u00d7 5 o 4 \u00d7 4 \u00d7 4) erano allocati dai browser: i \"colori sicuri per il web\" su tali sistemi avrebbero innescato il dither. Risultati diversi sono stati ottenuti fornendo un'immagine con una gamma pi\u00f9 ampia di colori e consentendo al browser di quantizzare lo spazio colore se necessario, anzich\u00e9 subire la perdita di qualit\u00e0 di una doppia quantizzazione.\nDal 2011, i personal computer tipicamente hanno colori a 24-bit (TrueColor) e l'uso dei \"colori sicuri per il web\" \u00e8 caduto in disuso.\nI colori \"sicuri per il web\" non hanno tutti nomi standard, ma ognuno pu\u00f2 essere specificato da una tripletta RGB: ogni componente (rosso, verde e blu) prende uno dei sei valori dalla tabella seguente (tra i 256 possibili valori disponibili per ogni componente a colori a 24 bit). \nLa tabella seguente mostra tutti i colori \"sicuri per il web\". Un difetto della tavolozza sicura per il web \u00e8 la sua piccola gamma di colori chiari per gli sfondi delle pagine web, mentre le intensit\u00e0 nella parte bassa della gamma, come le due pi\u00f9 scure, sono simili tra loro, rendendole difficili da distinguere.\nTabella dei colori.\n\"Ogni codice colore elencato \u00e8 una scorciatoia per il valore RGB; ad esempio, il codice 609 \u00e8 equivalente al codice RGB 102-0-153 o al codice HEX # 660099\"\nI progettisti sono stati incoraggiati ad attenersi a questi 216 colori \"sicuri per il Web\" nei loro siti Web perch\u00e9 c'erano molti display a colori a 8 bit quando \u00e8 stata sviluppata la tavolozza a 216 colori. David Lehn e Hadley Stern hanno scoperto che solo 22 dei 216 colori nella tavolozza sicura per il Web vengono visualizzati in modo affidabile senza rimappatura incoerente sui display dei computer a 16 bit . Hanno chiamato questi 22 colori \"la tavolozza veramente sicura\"; \u00e8 costituito principalmente da sfumature di verde, giallo e blu, come si pu\u00f2 vedere nella tabella sottostante.\nColori CSS.\nLa specifica Cascading Style Sheets definisce lo stesso numero di colori con nome della specifica HTML 4, ovvero i 16 colori html e 124 colori dall'elenco dei colori di Netscape X11 per un totale di 140 nomi riconosciuti da Internet Explorer (IE) 3.0 e Netscape Navigator 3.0. Blooberry.com osserva che Opera 2.1 e Safari 1 includevano anche l'elenco espanso di Netscape con 140 nomi di colori, ma in seguito scoprirono 14 nomi non inclusi con Opera 3.5 su Windows 98.\nIn CSS 2.1, il colore 'orange' (arancione, uno dei 140) \u00e8 stato aggiunto alla sezione con i 16 colori HTML4 come diciassettesimo colore. La specifica CSS3.0 non includeva l\"'orange\" nella sezione \"HTML4 color keywords\" (parole chiave colori HTML4), che \u00e8 stata rinominata come \"Basic color keywords\" (parole chiave colori di base). Nello stesso riferimento, la sezione \"SVG color keywords\", \u00e8 stata rinominata \"Extended color keywords\" (parole chiave colori estesi), dopo aver iniziato come \"X11 color keywords\" in una bozza di lavoro precedente. La bozza di lavoro per il modulo colore CSS4 combina le sezioni Base ed Estesa insieme in una semplice sezione \"Named colors\" (colori denominati). \nCSS 2, SVG e CSS 2.1 consentono agli autori Web di utilizzare i \"colori di sistema\", che sono nomi di colore i cui valori sono presi dal sistema operativo, selezionando il colore di testo evidenziato del sistema operativo o il colore di sfondo per i controlli delle descrizioni comandi. Ci\u00f2 consente agli autori Web di modellare i loro contenuti in linea con il sistema operativo dell'agente utente. Il modulo colore CSS3 ha deprecato l'uso dei colori di sistema a favore della propriet\u00e0 Aspetto di sistema dell'interfaccia utente CSS3, che \u00e8 stata successivamente eliminata da CSS3.\nLo sviluppo delle specifiche CSS3 introduce anche i valori dello spazio colore HSL nei fogli di stile: \n /* RGB model */\n p { color: #F00 } /* #rgb */\n p { color: #FF0000 } /* #rrggbb */\n p { color: rgb(255, 0, 0) } /* integer range 0 - 255 */\n p { color: rgb(100%, 0%, 0%) } /* float range 0.0% - 100.0% */\n /* RGB with alpha channel, added to CSS3 */\n p { color: rgba(255, 0, 0, 0.5) } /* 0.5 opacity, semi-transparent */\n /* HSL model, added to CSS3 */\n p { color: hsl(0, 100%, 50%) } /* red */\n p { color: hsl(120, 100%, 50%) } /* green */\n p { color: hsl(120, 100%, 25%) } /* dark green */\n p { color: hsl(120, 100%, 75%) } /* light green */\n p { color: hsl(120, 50%, 50%) } /* pastel green */\n /* HSL model with alpha channel */\n p { color: hsla(120, 100%, 50%, 1) } /* green */\n p { color: hsla(120, 100%, 50%, 0.5) } /* semi-transparent green */\n p { color: hsla(120, 100%, 50%, 0.1) } /* very transparent green */\n Il 21 giugno 2014, il CSS WG ha aggiunto il colore RebeccaPurple alla bozza dell'Editor del modulo CSS4 Colors, per commemorare la figlia di Eric Meyer, Rebecca, deceduta il 7 giugno 2014, il suo sesto compleanno. \nCSS supporta anche il colore speciale codice_1, che rappresenta un valore alfa pari a zero; Per impostazione predefinita, codice_1\u00e8 reso come un nero nominale invisibile: codice_3.\nCambiamento del nome dei colori.\nI CSS3 permettono di rinominare i colori a piacere e richiamarli successivamente:\n$color-danube: #668DD1;\n/* RICHIAMO */\n$color-alpha: $color-danube;\nAccessibilit\u00e0.\nSelezione del colore.\nAlcuni browser e dispositivi non supportano i colori. Per questi display o per utenti non vedenti e daltonici, i contenuti Web in base ai colori possono essere inutilizzabili o difficili da usare.\nNon \u00e8 necessario specificare alcun colore (per richiamare i colori predefiniti del browser) oppure specificare entrambi i colori di sfondo e di primo piano (come i colori del testo normale, dei collegamenti non visitati, dei collegamenti al passaggio del mouse, dei collegamenti attivi e dei collegamenti visitati) per evitare nero su bianco o bianco su effetti bianchi.\nIn HTML, CSS, SVG e Canvas non si possono tradurre i colori, vanno mantenuti in lingua inglese. Ad esempio non si pu\u00f2 scrivere codice_4 ma si deve scrivere codice_5\nContrasto di colore.\nLe Linee guida per l'accessibilit\u00e0 dei contenuti Web raccomandano un rapporto di contrasto di almeno 4,5: 1 tra la luminanza relativa del testo e il suo colore di sfondo o almeno 3: 1 per testi di grandi dimensioni. L'accessibilit\u00e0 migliorata richiede rapporti di contrasto superiori a 7: 1.\nTuttavia, affrontare i problemi di accessibilit\u00e0 non \u00e8 semplicemente una questione di aumento del rapporto di contrasto. Come indica una relazione alla Web Accessibility Initiative, i lettori dislessici si trovano meglio con rapporti di contrasto inferiori al massimo. Le raccomandazioni a cui fanno riferimento di bianco nero (0x0A0A0A) su bianco sporco (0xFFFFE5) e nero (0x000000) su crema (0xFAFAC8) hanno rapporti di contrasto rispettivamente di 11,7: 1 e 20,3: 1. Tra le altre coppie di colori, il marrone (0x282800) sul verde scuro (0xA0A000) ha un rapporto di contrasto di 3,24: 1, che \u00e8 inferiore alla raccomandazione WCAG, il marrone scuro (0x1E1E00) sul verde chiaro (0xB9B900) ha un rapporto di contrasto di 4,54: 1 e blu (0x00007D) su giallo (0xFFFF00) ha un rapporto di contrasto di 11,4: 1. Si noti che i colori indicati nel report utilizzano valori di colore diversi rispetto ai colori Web con lo stesso nome."}
{"id": "8394020", "revid": "287204", "url": "https://it.wikipedia.org/wiki?curid=8394020", "title": "Liga Leumit 1969-1970 (pallacanestro)", "text": "La Liga Leumit 1969-1970 \u00e8 stata la 16\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del Maccabi Tel Aviv."}
{"id": "8394022", "revid": "287204", "url": "https://it.wikipedia.org/wiki?curid=8394022", "title": "Futbol'nyj Klub Kuban' 2017-2018", "text": "Questa voce raccoglie le informazioni riguardanti il Futbol'nyj Klub Kuban' nelle competizioni ufficiali della stagione 2017-2018.\nStagione.\nLa squadra fin\u00ec il campionato in nona posizione.\nIn Coppa di Russia la squadra super\u00f2 ai rigori il , ma perse in casa ai sedicesimi contro lo .\nAl termine della stagione il club cess\u00f2 di giocar tra i professionisti."}
{"id": "8394024", "revid": "15756", "url": "https://it.wikipedia.org/wiki?curid=8394024", "title": "Misfit (DC Comics)", "text": "Misfit (Charlotte \"Charlie\" Gage-Radcliffe) \u00e8 un personaggio immaginario presente nell'Universo DC. Comparve per la prima volta in \"Birds of Prey\" n. 96 (settembre 2006) come ragazza che sogna di diventare Batgirl, prima di prendere l'identit\u00e0 di Misfit.\nBiografia del personaggio.\nMisfit comparve come una figura ombrosa, con indosso una variante fatta in casa del classico costume di Batgirl di Barbara Gordon, accurato abbastanza da essere confuso con l'originale in piena notte. Sembrava avere una certa competenza con le arti marziali e i batarang, in quanto fu in grado di salvare una coppia da alcuni rapinatori. Il ragazzo della coppia appena salvata disse \"Batgirl \u00e8 tornata!\".\nQuesto fu sufficiente perch\u00e9 Barbara inviasse Black Canary e la Cacciatrice a trovare la nuova Batgirl. Con Gypsy che fungeva da esca, come una donzella in difficolt\u00e0, la ragazza si rivel\u00f2, e dopo aver mostrato i suoi poteri metaumani di teletrasporto, super forza e fattore di guarigione, salv\u00f2 la Cacciatrice prima che fosse ferita, e mostr\u00f2 una grande conoscenza delle attivit\u00e0 delle Birds of Prey, e si teletrasport\u00f2 proprio dietro Barbara per parlare con lei. Oracolo, impressionata dalle abilit\u00e0 della giovane, ma scoraggiata dalla sua giovane et\u00e0, le mostr\u00f2 foto dell'autopsia di Stephanie Brown per dissuaderla dal combattere il crimine. La misteriosa ragazza accett\u00f2 di abbandonare la sua identit\u00e0 di \"Batgirl\", ma non di abbandonare la carriera eroica.\nMisfit.\nDifatti, la ragazza apport\u00f2 lievi modifiche al costume, come una stilizzata lettera M (simile a un pipistrello) invece del simbolo classico sul petto di Batgirl, e una minigonna di jeans, e si rinomin\u00f2 Misfit. La sua competenza con i propri poteri in questo periodo sembr\u00f2 essere aumentata, in quanto ora era in grado di teletrasportarsi da Metropolis fino nella California del Sud e dal quartier generale di Oracolo a Metropolis fino ad un luogo non specificato in Russia. Qui, aiut\u00f2 le Birds of Prey contro i Segreti Sei.\nLa sua identit\u00e0 cess\u00f2 di essere un mistero quando il nuovo Spy Smasher rivel\u00f2 il suo vero nome e il suo ultimo indirizzo a Oracolo. Si scopr\u00ec che Misfit era figlia unica di una madre single. Visse nei bassifondi di Metropolis finch\u00e9 non scoppi\u00f2 un incendio. Misfit era apparentemente in grado di teletrasportare s\u00e9 stessa e qualsiasi altra cosa non-organica, ma non era in grado di portare niente di organico con s\u00e9. Fu in grado di teletrasportarsi per salvarsi, ma dovette abbandonare sua madre alla morte. Sola e spaventata, Misfit us\u00f2 i suoi poteri per spiare le Birds of Prey, ammirando segretamente il gruppo di eroine. Le Birds accettarono di agire da famiglia, anche se disfunzionale, surrogata della giovane.\nLa temerariet\u00e0 di Charlotte e la sua impulsivit\u00e0 causarono tensione tra lei e le sue \"madri\" surrogate. Mentre pilotava un robot gigante durante un combattimento contro un gangster adolescente con poteri magici, Misfit ignor\u00f2 deliberatamente gli ordini di Oracolo di non toccare determinati pulsanti della macchina. Dopo che i pulsanti furono premuti, un intero bassofondo fu ridotto in macerie, lasciando morti sia il criminale che molte persone innocenti a causa delle sue azioni. Oracolo croll\u00f2 sotto pressione, in quanto le sue decisioni erano gi\u00e0 indebolite dalla perdita della fiducia di Superman nelle sue abilit\u00e0. Cominci\u00f2 ad addestrare Misfit ancora pi\u00f9 duramente, incolpando s\u00e9 stessa per aver inviato Misfit sul campo di battaglia senza una preparazione adeguata. Misfit riusc\u00ec a dimostrarsi degna di nuovo, sconfiggendo Black Alice in preda alla rabbia e salvando Manhunter da un gruppo di criminali con poteri magici.\nRicordando la morte di sua madre, Misfit si teletrasport\u00f2 a Metropolis, dove fu rapita dagli scagnozzi di Darkseid, alimentata da droghe sperimentali per sfatare la sua volont\u00e0 e costringendola a combattere contro altri metaumani. Anche Black Alice fu catturata, e consider\u00f2 di rubare l'abilit\u00e0 teleportante di Misfit per scappare. Tuttavia, una scoperta di Bernadeth, dove si affermava che le due fossero imparentate, fece s' che Black Alice salvasse la propria rivale. Alla fine, Misfit fu liberat dagli effetti delle droghe, ma fu lasciata psicologicamente scossa.\nLa storia dei Teen Titans \"Titans Tomorrow...Today!\" rivel\u00f2 che da adulta in una linea temporale alternativa, Charlotte era la Cacciatrice nei Titans Army, aveva tinto i suoi capelli di biondo e indossava calze a rete, come Black Canary. \"Vendetta Oscura!\" rimase il suo caratteristico urlo di battaglia. Nel presente, Misfit espresse il desiderio di farsi crescere i capelli come \"quelli della Cacciatrice, ma biondi, forse\". Entrambe queste storie furono scritte da Sean McKeever.\nQuando Barbara Gordon si trasfer\u00ec dal quartier generale delle Birds of Prey a \"Platinum Flats\" (una citt\u00e0 immaginaria nella Silicon Valley) per affrontare un gruppo di criminali colletti bianchi, costrinse Misfit a iscriversi al liceo locale. Qui, Charlotte sembr\u00f2 avere difficolt\u00e0 a inserirsi, in quanto la sua personalit\u00e0 audace non si piegava con i figli sofisticati dei ricchi della \"new economy\". In pi\u00f9, si ritrov\u00f2 sorpassata in popolarit\u00e0 dalla sua rivale, Lori, una ex fuori casta goth, ma ora considerata \"esotica\" e attraente dall'\u00e9lite disadattata di Platinum Flats.\nMisfit comparve di recente in \"Teen Titans\" n. 66, chiedendo ai Titans di diventare un nuovo membro della squadra e disse loro di non dire niente a Oracolo. Mentre Robin le disse che le porte erano sempre aperte per lei, non divenne un membro della squadra, e fu scartata in favore di Static, Aquagirl e Kid Eternity. Dopo l'apparente morte di Bruce Wayne, le Birds of Prey si separarono e presero tutte strade diverse. Qualche tempo dopo, durante gli eventi di \"Nel Giorno Pi\u00f9 Splendente\", Oracolo si riun\u00ec a Gotham City con Black Canary e la Cacciatrice, menzionando intanto che Charlotte adesso viveva con una famiglia adottiva. Pi\u00f9 avanti si scopr\u00ec che era una dei soli cinque eroi fuori dalle Birds of Prey che sapeva che Oracolo non era veramente morta.\nPer quanto non fosse pi\u00f9 un membro delle Birds of Prey, Charlotte comparve come membro della super squadra tutta al femminile di Wonder Woman in \"Wonder Woman\" n. 600. Alla fine comparve in un incontro che coinvolse un affiatato gruppo di eroi di Gotham che si erano incontrati con Oracolo dopo che questa inscen\u00f2 la propria morte. Ebbe uno scambio di vedute con Stephanie Brown, la ragazza che di recente era succeduta a Cassandra Cain come nuova Batgirl e correntemente fungeva da protetta di Oracolo.\nNew 52.\nMisfit ebbe un breve cameo in \"Batgirl\" n. 34 come una delle tante eroine in aiuto di Barbara Gordon nella sua guerra contro Knightfall.\nPoteri e abilit\u00e0.\nMisfit possiede l'abilit\u00e0 di teletrasportarsi (\"saltellare\", come lo chiama lei) verso vaste distanze senza errore, e senza necessit\u00e0 di conoscere la disposizione della sua destinazione. Oracolo si rifer\u00ec a lei chiamandola \"la pi\u00f9 potente teleporta che ho mai incontrato\". Apparentemente, questa abilit\u00e0 le permette anche di bypassare i sistemi di sicurezza, in quanto fu in grado di entrare in casa di Oracolo senza far scattare nessun allarme, una caratteristica che neanche Batman o Martian Manhunter sono stati in grado di raggiungere; conosce anche i veri nomi delle Birds of Prey, informazioni che riusc\u00ec ad ottenere solo nascondendosi nel centro operativo di Oracolo e ascoltando le sue discussioni con la squadra.\nIl potere di Misfit \u00e8 limitato a s\u00e9 stessa e agli oggetti non animati in suo possesso, come disse ad Oracolo, in quanto durante l'incendio riusc\u00ec a salvare s\u00e9 stessa ma non sua madre perch\u00e9 \"sapevo dai miei tentativi che niente di vivo poteva sopravvivere ai saltelli con me\". Dopo aver temporaneamente preso in prestito i poteri di Misfit, Black Alice li utilizz\u00f2 per teletrasportarsi via insieme a Nonnina Bont\u00e0 facendola esplodere nel momento del teletrasporto.\nMisfit possiede anche un certo grado di guarigione accelerata; quando fu colpita da un proiettile alla pancia diretto alla Cacciatrice, guar\u00ec completamente la ferita pochissimi minuti dopo, e poi disse ad Oracolo che era \"il modo in cui non rimango ferita se mi faccio male\". Darkseid riusc\u00ec a capire che Misfit guariva pi\u00f9 velocemente durante il teletrasporto, in quanto fu in grado di riparare il proprio volto bruciato in pochi \"salti\". Sembr\u00f2 mostrare anche una certa forza super umana, anche se questa non fu confermata. Il suo potere sembra derivare da naturali abilit\u00e0 super umane con cui nacque, invece di essere la conseguenza di qualche influenza esterna dopo la nascita. Queste abilit\u00e0 sono magiche (Homo Magi) in natura, e queste permisero a Black Alice di incanalarle.\nDurante il suo periodo nelle Birds of Prey, Misfit ricevette un duro allenamento in arti marziali da Oracolo. Anche se mancante delle abilit\u00e0 e dell'esperienza delle sue compagne, Misfit dimostr\u00f2 sufficientemente in grado di difendersi, e anche di sconfiggere metaumani con pi\u00f9 esperienza, come Livewire e quattro altre ragazze metaumane non identificate."}
{"id": "8394025", "revid": "1310927", "url": "https://it.wikipedia.org/wiki?curid=8394025", "title": "\u0160piro Peri\u010di\u0107", "text": "Carriera.\nHa giocato nella massima serie dei campionati croato e sloveno."}
{"id": "8394026", "revid": "767487", "url": "https://it.wikipedia.org/wiki?curid=8394026", "title": "C\u00e9sar D\u00edaz (regista)", "text": "Biografia.\nNasce e cresce in Guatemala, trasferendosi in Belgio nel 1998 per studiare presso l'Universit\u00e9 libre de Bruxelles. Conclusi gli studi si trasferisce a Parigi iscrivendosi a La F\u00e9mis. Si dedica ai documentari, debuttando nel suo primo lungometraggio \"Nuestras madres\", premiato a livello internazionale e presentato dal Belgio come film candidato all'Oscar per il film straniero per il 2020."}
{"id": "8394029", "revid": "1924342", "url": "https://it.wikipedia.org/wiki?curid=8394029", "title": "Topic (disc jockey)", "text": "Biografia.\nDi origini croate dalla figura paterna, la sua prima pubblicazione musicale risale alla fine del 2014, con l'uscita di \"Light It Up\", in collaborazione con Jona Stelle.\nIl suo primo album in studio \"Miles\", viene presentato nel luglio 2015 e ha fatto il proprio ingresso nelle classifiche dei dischi in Austria e in Germania, rispettivamente alla 70\u00aa e 67\u00aa posizione. \"Home\", inciso con Nico Santos, \u00e8 divenuto il primo singolo dell'artista ad entrare le classifiche oltreceano, poich\u00e9 si \u00e8 spinto fino alla 11\u00aa posizione in Australia, ottenendo allo stesso tempo un notevole successo anche in madrepatria e in Austria, e collocandosi rispettivamente in 12\u00aa e 10\u00aa posizione. Il brano ha in seguito ricevuto un disco di platino sia dalla Bundesverband Musikindustrie per aver superato le unit\u00e0 sia dalla Australian Recording Industry Association per aver venduto pi\u00f9 di unit\u00e0 in territorio australiano, oltre a fruttare al produttore una candidatura sia agli 1 Live Krone sia agli MTV Europe Music Awards.\nA settembre 2016 ha firmato un contratto discografico con la Sony Music/ATV, per poi mettere in commercio \"Perfect\", in collaborazione con Ally Brooke.\nA fine 2019 viene resa disponibile la hit \"Breaking Me\", che si \u00e8 classificata nella hit parade di oltre trenta mercati, trovando successo anche negli Stati Uniti d'America, dove si \u00e8 mossa fino al 53\u00ba posto nella relativa Hot 100 e che per aver totalizzato oltre unit\u00e0 ha conseguito il platino dalla Recording Industry Association of America. Il pezzo \u00e8 stato inoltre certificato almeno platino in altre quattordici nazioni, tra cui Australia, Canada, Francia, Germania e Regno Unito.\n\"Your Love (9PM)\", una versione alternativa di \"9 PM (Till I Come)\" pubblicata nel gennaio 2021, \u00e8 stata realizzata con ATB e A7S."}
{"id": "8394034", "revid": "123916691", "url": "https://it.wikipedia.org/wiki?curid=8394034", "title": "Giuseppe Pauri", "text": "Biografia.\nIn giovane et\u00e0 inizia la pratica del disegno sotto la guida di maestri locali. Decisiva in questo periodo iniziale della sua formazione \u00e8 la conoscenza della pittura di Adolfo De Carolis. Almeno dal 1897, infatti, assiste in qualit\u00e0 di aiutante l\u2019artista montefiorano durante la decorazione della villa dei conti Brancadoro a San Benedetto del Tronto.\nOltre allo stile liberty del De Carolis, negli stessi anni il giovane Pauri conosce anche la chiarezza della pittura tardo-neoclassica di Luigi Fontana. Si pone, infatti, sotto la guida del marchigiano Nicola Achilli, uno dei maggiori allievi del Fontana specializzato nella pittura di decorazione e ornamentazione, attivo nell\u2019ultimo decennio dell\u2019Ottocento a Montefiore dell\u2019Aso, nella chiesa di Santa Lucia. A Montefiore Pauri decora la nicchia absidale della chiesa di San Filippo. Grazie ai consigli dell\u2019Achilli, i parenti manderanno il giovane a studiare e perfezionarsi a Roma.\nNel 1899, a diciassette anni, Pauri si trasferisce nella capitale dove frequenta corsi alla Scuola preparatoria di Belle Arti, alla Scuola libera del nudo dell\u2019Accademia delle Belle Arti e dell\u2019Accademia di Francia, al Regio Museo Artistico Industriale. La partecipazione ai corsi tenuti da quest\u2019ultima scuola spiega in buona parte la molteplicit\u00e0 degli aspetti della sua creativit\u00e0.\nA Roma, Pauri ha contatti con l\u2019atelier del pittore spagnolo Ramon Tusquets y Maignon. Viene poi introdotto dallo scultore ascolano Nicola Cantalamessa Papotti nell\u2019\"entourage\" del pittore di origini tedesche Ludovico Seitz, dove assimila il suo stile limpido e ricercato, molto vicino all\u2019accademismo. Inoltre, durante la frequentazione dell'atelier del Seitz, entra in contatto con i pittori marchigiani Luigi Sciocchetti e Biagio Biagetti.\nNon si sa con sicurezza la data precisa del rientro del Pauri nelle Marche. \u00c8 accertato che nel 1908 partecipa con Biagio Biagetti alla decorazione della cappella del Santissimo Crocifisso nella chiesa di San Biagio a Pollenza. Tra il 1908 e il 1909, tuttavia, lavora anche a Capranica, dove dipinge la cappella cimiteriale della famiglia Porta. Il rientro nelle Marche \u00e8 comunque legato a impegni lavorativi svolti insieme al Biagetti con il quale, sempre a partire dal 1909, decora vasti ambienti del palazzo dei conti Lucangeli a Porto Recanati. Altra opera giovanile \u00e8 la decorazione del catino absidale della originaria chiesa dell\u2019Annunziata di Porto d\u2019Ascoli. Segue, tra il 1910 e il 1913, il pi\u00f9 impegnativo ciclo nella chiesa di San Giovanni Battista a Grottammare. L\u2019apprezzata esecuzione di questi primi lavori \u00e8 il trampolino di lancio per l\u2019artista, che sar\u00e0 chiamato a dipingere e ornare numerose chiese sia nelle Marche che nel vicino Abruzzo. Tra le imprese pi\u00f9 significative si annoverano la decorazione della chiesa di San Michele Arcangelo ad Appignano del Tronto (1915-1920), del Santuario di Santa Maria dei Lumi a Civitella del Tronto (1923), della chiesa di San Basso a Cupra Marittima (1927), della Cappella Messicana nella Basilica della Santa Casa di Loreto (conclusa nel 1933) .\nNell\u2019ambito della committenza religiosa l\u2019attivit\u00e0 del Pauri non si limita soltanto alla decorazione pittorica degli interni, egli spesso si occupa anche di altri aspetti, quali la progettazione di elementi architettonici, il disegno degli arredi liturgici, la preparazione dei cartoni per le vetrate. Alcuni esempi di questa multiforme attivit\u00e0 sono costituiti dagli arredi liturgici per la chiesa di San Giuseppe a San Benedetto del Tronto, oltre che dal fonte battesimale e dalle pale di maiolica per la chiesa di Sant\u2019Egidio a Ripaberarda (1926).\nL\u2019artista realizz\u00f2 nel corso della sua vita anche molti quadri da cavalletto, specializzandosi nella produzione di ritratti e paesaggi.\nA partire dalla met\u00e0 degli Anni Trenta, la sua attivit\u00e0 di frescante subisce un rallentamento, ma l\u2019artista continua a disegnare e a dipingere. Sono di questo periodo il ciclo nella cappella del Santissimo Sacramento per la chiesa di San Lorenzo in Campo, iniziato nel 1932, e la decorazione dell\u2019abside della chiesa di Martinsicuro , iniziata nel 1941, e della chiesa di San Michele al Fiume, frazione di Mondavio, terminata dopo la guerra, nel 1945. Nel 1948 firma e data il bozzetto per l\u2019Annunciazione destinata all\u2019arco trionfale del Santuario di Santa Maria dei Lumi di Civitella del Tronto, dove aveva lavorato pi\u00f9 di venti anni prima. Nel 1949, dopo la realizzazione di quest'ultimo lavoro, Giuseppe Pauri muore all\u2019et\u00e0 di sessantasette anni nell\u2019ospedale di Ascoli Piceno."}
{"id": "8394035", "revid": "110157", "url": "https://it.wikipedia.org/wiki?curid=8394035", "title": "Campionati africani di lotta 2015", "text": "I campionati africani di lotta 2015 sono stati la 31\u00aa edizione della manifestazione continentale organizzata dalla FILA. Si sono svolti dal 27 al 31 maggio 2015 ad Alessandria d'Egitto, in Egitto."}
{"id": "8394037", "revid": "729019", "url": "https://it.wikipedia.org/wiki?curid=8394037", "title": "Corpo de Fuzileiros Navais", "text": "Il Corpo de Fuzileiros Navais (CFN, lett. Corpo dei Fucilieri di Marina), \u00e8 l'unit\u00e0 per il combattimento terrestre della Marina Militare Brasiliana.\nMissione.\nGli uomini del CFN sono schierati in tutta la nazione, lungo la costa, nelle regioni fluviali dell'Amazzonia e nel Pantanal. In tempo di pace provvedono alla sicurezza delle installazioni navali e aiutano le popolazioni isolate attraverso programmi nazionali. All'estero, invece, forniscono la sicurezza necessaria alle ambasciate brasiliane in Algeria, Paraguay, Haiti e Bolivia. Hanno partecipato a tutti i conflitti combattuti dal Brasile fino ad oggi.\nCon circa 18.000 uomini, tutti volontari, professionisti del combattimento per terra, mare e aria, la missione del CFN \u00e8 di garantire alla Marinha do Brasil una forza di proiezione dal mare, anche grazie a mezzi anfibi ed elicotteri della marina. Il CFN costituisce circa 1/3 degli effettivi appartenenti alla Marinha do Brasil. I gradi sono quelli della marina, e non dell'esercito, eccezion fatta per i soldati di truppa.\nPer essere in grado di combattere nei diversi ambienti che si incontrano in brasile, i militari del CFN ricevono un addestramento complesso e continuo, che garantisce loro agilit\u00e0 e versatilit\u00e0 d'impiego. Ci sono unit\u00e0 specializzate nel combattimento nella foresta, sulle montagne e sui ghiacciai, oltre a unit\u00e0 per le operazioni speciali e altre addestrate in modo particolare per operare con elicotteri d'assalto.\nAddestrati come unit\u00e0 d'intervento rapido, i Fuzileiros Navais sono stati impiegati nelle missioni di Peacekeeping sotto l'egida dell'ONU.\nLo stemma consiste in un'\u00e0ncora sovrastante due fucili incrociati."}
{"id": "8394039", "revid": "1783371", "url": "https://it.wikipedia.org/wiki?curid=8394039", "title": "Norna-Gests \u00fe\u00e1ttr", "text": "Nornagests \u00fe\u00e1ttr (\"storia di Norna-Gest\") \u00e8 una saga leggendaria sull'eroe norvegese Nornagestr, a volte chiamato Gestr, e qui anglicizzato come Norna-Gest.\nRiassunto.\nNorna-Gest era il figlio di un danese di nome Thord Thingbiter, che una volta abitava nella tenuta di Gr\u00f8ning in Danimarca . Quando nacque, arrivarono tre Norne e predissero il destino del bambino. Due di loro gli portarono regali. Tuttavia Skuld, la pi\u00f9 giovane delle Norne, ritenendo che le altre due la prendessero alla leggera, decise di rendere nulle le promesse di buona fortuna per il bambino. Quindi profetizz\u00f2 che la sua vita non sarebbe durata pi\u00f9 di quella di una candela accesa accanto alla culla. La pi\u00f9 anziana delle Norne (Ur\u00f0r) spense immediatamente la fiamma e chiese a sua madre di nasconderla bene.\nQuando Norna-Gest crebbe, divenne il custode della candela e si narra che abbia vissuto per 300 anni. Prese parte alle battaglie di Sigurd il V\u00f6lsung, trascorse del tempo con il figlio di Ragnar Lodbrok, Bj\u00f6rn Ironside e i suoi fratelli, con Starkad, con il re svedese Sigurd Hring, con il re Erik a Uppsala, con il re Harald Fairhair e con il re Hlodver in Germania.\nSecondo la leggenda, quando il re Olaf Tryggvason cerc\u00f2 di convertire i norreni al cristianesimo, port\u00f2 Norna-Gest alla sua corte. Nel terzo anno del regno di re Olaf, Norna-Gest arriv\u00f2 al cospetto del re e chiese di essere ammesso tra le sue guardie del corpo. Era insolitamente alto e forte e un po' abbattuto dagli anni. In seguito Norna-Gest diede il permesso di essere battezzato per desiderio del re e accese la candela su cui la norna Skuld aveva profetizzato. Secondo la profezia, quando la candela si spense, Norna-Gest mor\u00ec.\nFonti letterarie.\nLa storia di Norna-Gest \u00e8 narrata in \"Nornagests \u00fe\u00e1ttr\", che fu scritta intorno al 1300. La storia \u00e8 stata successivamente incorporata come episodio della \"saga di \u00d3l\u00e1fr Tryggvason\" nel manoscritto islandese medievale \"Flateyjarb\u00f3k\" che contiene diverse poesie dell'Edda poetica.\nAltri riferimenti.\nLa storia di Nornagest e della sua candela ha una controparte nella mitologia greca: la storia di Meleagro, a cui era stato profetizzato di vivere solo finch\u00e9 un certo tronco non fosse stato bruciato. La storia \u00e8 inclusa nelle \"Metamorfosi\" di Ovidio.\nLo scrittore di fantascienza Poul Anderson incorpor\u00f2 la storia di Nornagest in \"The Boat of a Million Years\", una raccolta di racconti sugli immortali."}
{"id": "8394040", "revid": "1543377", "url": "https://it.wikipedia.org/wiki?curid=8394040", "title": "Carlo Alberto D'Albertis", "text": " Rappresent\u00f2 l'Italia nella categoria 8 metri di vela ai Giochi della IX Olimpiade che si tennero dal 2 al 9 agosto 1928 a Amsterdam. L'equipaggio era composta, oltre che da D'Albertis, da Francesco Giovanelli, il timoniere, Edoardo Moscatelli, Marcantonio De Beaumont Bonelli, Mario Bruzzone e Guido Giovanelli ed ottenne, a bordo della \"Bamba\" il quarto posto finale della competizione categoria 8 metri.\nA lui \u00e8 dedicato un eremo a Noli."}
{"id": "8394042", "revid": "767487", "url": "https://it.wikipedia.org/wiki?curid=8394042", "title": "Jorge Grav\u00ed", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra il 15 febbraio 2015 disputando l'incontro di Primera Divisi\u00f3n Profesional perso 1-0 contro il ."}
{"id": "8394043", "revid": "287204", "url": "https://it.wikipedia.org/wiki?curid=8394043", "title": "Casnedi", "text": ""}
{"id": "8394045", "revid": "1543377", "url": "https://it.wikipedia.org/wiki?curid=8394045", "title": "Poeae (Clade DAD)", "text": "Poeae (Clade DAD) \u00e8 una denominazione provvisoria per una sottotrib\u00f9 di piante spermatofite monocotiledoni appartenente alla famiglia Poaceae (ex Graminaceae), sottofamiglia Pooideae dell'ordine delle Poales..\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria).\nDistribuzione.\nI generi di questo gruppo sono distribuiti in zone artiche del nord e Asia orientale.\nTassonomia.\nLa famiglia di appartenenza di questo gruppo (Poaceae) comprende circa 650 generi e specie (secondo altri Autori 670 generi e ). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, il gruppo di questa voce \u00e8 posizionato all'interno della sottofamiglia Pooideae.\nFilogenesi.\nIl clade \"DAD\", pi\u00f9 precisamente, \u00e8 descritto all'interno della trib\u00f9 Poeae (quest'ultima \u00e8 compresa nella supertrib\u00f9 Poodae ). La trib\u00f9 Poeae (formata da diverse sottotrib\u00f9 suddivise in alcune supersottotrib\u00f9) \u00e8 l'ultimo nodo della sottofamiglia Pooideae ad essersi evoluto (gli altri precedenti sono la trib\u00f9 Brachyelytreae, e le supertrib\u00f9 Nardodae, Melicodae, Stipodae e Triticodae).\n\"DAD\" nell'attuale circoscrizione forma un clade abbastanza ben supportato e appartiene al gruppo con le sequenze dei plastidi di tipo \"Poeae\" (definito \"Poeae chloroplast groups 2 \") ed \u00e8 circoscritta nella supersottotrib\u00f9 Poodinae (chiamata anche \"PAM clade\"). La supersottotrib\u00f9 Poodinae comprendente alcune sottotrib\u00f9 (Poinae, Miliinae, Phleinae e Avenulinae) e il gruppo denominato \"ABCV clade\" comprendente (in posizione politomica) le sottotrib\u00f9 Beckmanniinae, Cinninae, Alopecurinae, Ventenatinae e altri cladi minori (tra cui quello di questa voce). Ulteriori studi sono necessari per avere informazioni pi\u00f9 dettagliate e precise in quanto la struttura sopra descritta non \u00e8 l'unica che emerge dalle analisi filogenetiche attuali.\nAll'interno del clade le specie \"Dupontia fisheri\" e \"Arctophila fulva\" sono fortemente supportate come \"gruppo fratello\" nelle analisi filogenetiche molecolari. Differiscono da un punto di vista morfologico principalmente nella lunghezza relativa delle glume.\nLe seguenti sinapomorfie sono relative a tutta la sottofamiglia (Pooideae):\nLe sinapomorfie relative alla trib\u00f9 Poeae sono:\nGeneri del clade.\nIl clade \"DAD\" si compone di 4 generi e 4 specie:\nNote: in alcuni studi il genere \"Arctophila\" \u00e8 considerato sinonimo di \"Dupontia\"."}
{"id": "8394047", "revid": "119907436", "url": "https://it.wikipedia.org/wiki?curid=8394047", "title": "Paola Saini", "text": "Biografia.\nEra figlia di Mario che fu segretario generale del CONI. Inizi\u00f2 l'attivit\u00e0 natatoria a Roma tesserata per la Societ\u00e0 Sportiva Lazio, ed era specializzata in tutte le distanze veloci dello stile libero (100, 200 e 400 metri) anche se si dedic\u00f2 ad altri stili natatori quali il dorso e la farfalla.\nFu pi\u00f9 volte primatista italiana e probabilmente la prima nuotatrice moderna del panorama natatorio italiano avendo avuto l'opportunit\u00e0 di essere allenata dall'ungherese Istv\u00e1n Hunyadfi. Partecip\u00f2 ai Giochi della XVII Olimpiade di Roma ancora adolescente, e poi ai seguenti Giochi della XVIII Olimpiade di Tokyo raggiungendo una finale a Roma. Partecip\u00f2 anche alle staffette con le colleghe Mara Sacchi, Elena Zennaro, Anna Maria Cecchi, Rosanna Contardo, Anna e Daniela Beneck.\nPartecip\u00f2 pi\u00f9 volte al Torneo delle Sei nazioni ma dopo la tragedia di Brema del 1966, abbandon\u00f2 lo sport agonistico."}
{"id": "8394050", "revid": "599013", "url": "https://it.wikipedia.org/wiki?curid=8394050", "title": "Nicol\u00e1s Guirin", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra il 20 settembre 2014 disputando l'incontro di Segunda Divisi\u00f3n Profesional perso 2-1 contro il ."}
{"id": "8394051", "revid": "547034", "url": "https://it.wikipedia.org/wiki?curid=8394051", "title": "Hope You Do", "text": "Hope You Do \u00e8 un brano musicale del cantante statunitense Chris Brown, tratto dal suo ottavo album \"Heartbreak on a Full Moon\", pubblicato come singolo promozionale il 27 ottobre del 2017.\nIl brano.\nComposizione musicale.\n\"Hope You Do\" \u00e8 una slow-jam prettamente R&amp;B, con una esibizione vocale che si fonde con una strumentale atmosferica e lunatica, basata su un campionamento vocale modificato del brano del 1999 \"Where I Wanna Be\", di Donell Jones. \nTema lirico.\nNel brano Brown assume il ruolo di un ragazzo reduce da una serata dove ha bevuto tanto, ed essendo irrimediabilmente infatuato per una ragazza la approccia con un lieve senso di presagio, poich\u00e9 sa che il successo nel corteggiare la donna su cui ha posato gli occhi potrebbe essere un'ambizione elevata, ma l'incoraggiamento dell'alcol riesce a portarlo ad avere successo garantendogli una nottata di sesso.\nVideo musicale.\nIl video musicale di \"Hope You Do\" \u00e8 stato diretto da Brown assieme a Daniel CZ, e pubblicato il 6 giugno del 2018.\nSinossi.\nIl video, completamente girato in bianco e nero, mostra il cantante vestito con giacca lunga, jeans ed un borsalino, che nelle scene di apertura, esegue le sue mosse di ballo distintive sulle scale di un magazzino a pi\u00f9 piani, procedendo fino ad arrivare in tunnel della 2nd Street nel centro di Los Angeles con una squadra di ballerine continuando la coreografia."}
{"id": "8394052", "revid": "367445", "url": "https://it.wikipedia.org/wiki?curid=8394052", "title": "Mario Bruzzone", "text": " Rappresent\u00f2 l'Italia nella categoria 8 metri di vela ai Giochi della IX Olimpiade che si tennero dal 2 al 9 agosto 1928 a Amsterdam. L'equipaggio era composta, oltre che da Bruzzone, dal timoniere Francesco Giovanelli e da Edoardo Moscatelli, Marcantonio De Beaumont Bonelli, Carlo Alberto D'Albertis e Guido Giovanelli. La compagine ottenne, a bordo della \"Bamba\" il quarto posto finale della competizione categoria 8 metri."}
{"id": "8394055", "revid": "599013", "url": "https://it.wikipedia.org/wiki?curid=8394055", "title": "Ezequias Red\u00edn", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 13 ottobre 2013 disputando l'incontro di Segunda Divisi\u00f3n Profesional pareggiato 1-1 contro il ."}
{"id": "8394056", "revid": "149485", "url": "https://it.wikipedia.org/wiki?curid=8394056", "title": "Lotta ai I Giochi del Mediterraneo", "text": "I tornei di lotta ai I Giochi del Mediterraneo si sono svolti nel 1951 ad Alessandria d'Egitto, in Egitto.\nIl programma ha previsto tornei di lotta libera e lotta greco-romana maschile, con 8 categorie per ciascuna disciplina."}
{"id": "8394057", "revid": "287204", "url": "https://it.wikipedia.org/wiki?curid=8394057", "title": "Ronde van Drenthe 2018", "text": "Il Ronde van Drenthe 2018, cinquantaseiesima edizione della corsa e valida come evento dell'UCI Europe Tour 2018 categoria 1.HC, si svolse l'11 marzo 2018 su un percorso totale di 199,4\u00a0km con partenza da Emmen ed arrivo ad Hoogeveen nei Paesi Bassi. La vittoria fu appannaggio del ceco Franti\u0161ek Sisr che complet\u00f2 il percorso in 4h36'28\", alla media di 41,67\u00a0km/h, precedendo i belgi Dries De Bondt e a completare il podio Preben Van Hecke.\nAccreditati alla partenza 152 ciclisti, presero il via in 151, mentre coloro che tagliarono il traguardo furono 103."}
{"id": "8394059", "revid": "404449", "url": "https://it.wikipedia.org/wiki?curid=8394059", "title": "Claver Gold", "text": "I testi di Claver Gold sono apprezzati sia per le tematiche crude e legate a problemi sociali, come droghe e abusi, che per le note pi\u00f9 introspettive, pessimiste e malinconiche tipiche del decadentismo - ne \u00e8 un palese esempio il brano \"Raccoglievo le More\", contenuto in \"Melograno\". Queste sue caratteristiche liriche hanno portato l'artista ad essere annoverato tra i maggiori esponenti del conscious hip hop in Italia, assieme a Rancore (presente nel brano \"Il Meglio di Me\", singolo estratto da Requiem), Caparezza, Mezzosangue e Murubutu.\nBiografia.\nClaver Gold, conosciuto anche come GoldOne, si avvicina alla cultura hip hop attraverso il writing, per poi passare al freestyle ed alla scrittura. Cresce artisticamente nella Bologna degli ultimi anni 2000, frequentando l'Accademia di Belle Arti ed i palchi dei vari Centri Sociali della citt\u00e0. I primi traguardi del rapper ascolano sono le due vittorie, nel 2005 e nel 2007, del Tecniche Perfette (Marche), intervallate dalla pubblicazione del primo album, \"Old Fashion\".\nNel 2012 pubblica il suo primo album con Glory Hole Records, \"Tarassaco*Piscialetto\", prodotto interamente da DJ West, ma il lavoro che lo porter\u00e0 sotto i riflettori del pubblico hip hop \u00e8 \"Mr. Nessuno\", uscito nell'anno successivo sotto la medesima etichetta. Nello stesso anno partecipa e vince il talent dedicato al rap e al cantautorato \"Genova Per Voi\" con il brano \"Cyborg\". Claver Gold rimane tuttora legato a Glory Hole Records, con la quale pubblica tutti i suoi successivi album: \"Melograno\", uscito nel 2015, segna una maggiore virata verso temi profondi e personali, spesso autobiografici; \"Requiem\", primo album di Claver Gold a fare l'ingresso in classifica FIMI, in cui l'artista mette a nudo gli aspetti pi\u00f9 crudi della sua vita tramite liriche sempre pi\u00f9 complesse, accompagnato da ospiti del calibro di Murubutu, Fabri Fibra, Davide Shorty, Egreen, Lord Bean, Ghemon e Rancore, nonch\u00e9 dai compagni di etichetta Stephkill e TMHH; \"Infernvm\", un concept album scritto a quattro mani tra il liricista ascolano e Murubutu incentrato sulla discesa di Dante Alighieri e di Virgilio negli Inferi, pubblicato il 31 marzo 2020.\nTra gli artisti con cui Claver Gold ha collaborato maggiormente figura Murubutu, col quale ha incrociato le strofe in cinque occasioni: nei suoi lavori in \"La Rana e lo Scorpione\" e \"Dies Irae\", negli album di Murubutu in \"Le Sirene\" e \"Le Notti Bianche\" e nel brano di DJ West \"L'amica di Annalisa\", oltre che nel loro album congiunto \"Infernvm\". Claver Gold compare anche in album pi\u00f9 attesi dal grande pubblico, come \"Tradimento 10 anni - Reloaded\" di Fabri Fibra o \"Booriana\" di En?gma, e di producer in album molto noti nell'ambiente underground italiano, come \"Dead Poets\" e \"Dead Poets 2 (Ordine Montanari)\" di DJ FastCut, \"Argento\" di DJ Argento, \"Kill Phil 2\" di Mr. Phil e \"Bloody Vynil 2 \" di DJ Slait."}
{"id": "8394065", "revid": "8660", "url": "https://it.wikipedia.org/wiki?curid=8394065", "title": "L'Hospitalet Pioners 2017", "text": "Questa voce raccoglie le informazioni riguardanti i L'Hospitalet Pioners nelle competizioni ufficiali della stagione 2017."}
{"id": "8394066", "revid": "6923", "url": "https://it.wikipedia.org/wiki?curid=8394066", "title": "Alain Delon (Kaufman)", "text": "Alain Delon \u00e8 un singolo del gruppo musicale italiano Kaufman pubblicato il 7 giugno 2019 per l'etichetta INRI."}
{"id": "8394067", "revid": "200568", "url": "https://it.wikipedia.org/wiki?curid=8394067", "title": "Kertesz", "text": ""}
{"id": "8394070", "revid": "123411702", "url": "https://it.wikipedia.org/wiki?curid=8394070", "title": "Kipo e l'era delle creature straordinarie", "text": "Kipo e l'era delle creature straordinarie \u00e8 una serie televisiva animata, ispirata agli anime, creata da Radford Sechrist, come adattamento dal suo webcomic \"Kipo\" del 2015. La serie \u00e8 prodotta dalla societ\u00e0 americana DreamWorks Animation Television ed animata dallo studio di animazione sudcoreano \"Mir\".\nLa serie animata, intesa principalmente per giovani adulti, segue le avventure di una ragazza chiamata Kipo Oak, in cerca di suo padre dopo essere costretta a fuggire dal suo \"cunicolo\", una citt\u00e0 sotterranea; si ritrova quindi ad esplorare un mondo post-apocalittico in superficie, abitato da animali mutanti. Nel mentre, incontra e stringe amicizia con due umani sopravvissuti in superficie, Lupetta e Benson, e i mutanti Dave e Mandu.\nLa serie \u00e8 stata fortemente acclamata dalla critica per il suo design, caratterizzazione e diversit\u00e0 dei personaggi, musica, worldbuilding, e recitazione dei doppiatori originali. La serie \u00e8 di particolare interesse alla critica anche per la sua rappresentazione della comunit\u00e0 LGBT e dei personaggi neri.\nLa serie include tre stagioni di 10 episodi ciascuna, tutte rilasciate nel 2020. La prima stagione \u00e8 stata pubblicata il 14 gennaio, la seconda stagione il 12 giugno, e la terza stagione il 12 ottobre.\nLa serie \u00e8 stata prodotta per il servizio di streaming Netflix, e distribuita da quest'ultima come \"serie originale Netflix\".\nTrama.\nDurante il XXIII secolo, gli animali si sono mutati per diventare creature antropomorfe, chiamati \"mutanti\". Molti mutanti si ribellarono ai loro oppressori umani, obbligando la maggior parte della razza umana a vivere in citt\u00e0 sotterranee note come \"cunicoli\", mentre la civilizzazione in superficie si ritrov\u00f2 ridotta in una terra desolata post-apocalittica, nota come \"Las Vistas\".\nPrima stagione.\nKipo Oak, una ragazzina umana di 13 anni, si ritrova separata da suo padre Lio dopo che il loro cunicolo \u00e8 stato attaccato da una \"mega scimmia\", una colossale scimmia ragno mutante. Attraversando Las Vistas, incontra e stringe amicizia con Mandu, un maiale mutante, e Lupetta, una ragazza fredda e inasprita dalla dura vita in superficie: \u00e8 sopravvissuta da sola per anni, dopo che fu tradita dalla sua famiglia adottiva di lupi mutanti; successivamente, Kipo incontra e invita nel gruppo anche Benson, un altro umano sopravvissuto, dallo spirito allegro, e Dave, un mutante insetto e compagno di avventure di Benson. Insieme, dopo aver raggiunto insieme il cunicolo e scoprendo che \u00e8 stato distrutto, decidono di viaggiare insieme alla ricerca del cunicolo di riserva, dove Lio e il resto degli abitanti potrebbero essersi rifugiati. Nel mentre, Kipo scopre gradualmente di avere dei poteri inusuali, successivamente rivelati essere il risultato di un esperimento scientifico in cui il suo DNA \u00e8 stato modificato e fuso con quello di un mega giaguaro: ci\u00f2 le permette di trasformare parti del suo corpo o per intero, in quelle di un giaguaro colossale, e di sfruttare forza, velocit\u00e0, riflessi e sensi (vista, udito, olfatto...) sovrumani. Durante il viaggio, incontrano anche molti alleati, e avversari, come il tiranno Scarlomagno, un mandrillo mutante che intende soggiogare l'umanit\u00e0 con i suoi feromoni, che gli permette di ipnotizzare e controllare la mente degli ominidi, in modo da sfruttarli come schiavi per costruire un impero utopistico con lui a capo come sovrano.\nSeconda stagione.\nDopo aver appreso che gli umani sono stati schiavizzati da Scarlomagno, Kipo accorre in loro aiuto. Nel mentre, scopre anche le origini dei suoi poteri: i genitori, in passato abitanti di un altro cunicolo, adibito alla sperimentazione scientifica, avevano manipolato i suoi geni prima della nascita, inserendo in 4 ovuli il gene di un \"superpredatore\", ovvero giaguaro, falco, scimmia e drago di komodo, nella speranza che uno di essi attecchisca e si possa sviluppare. Kipo scopre inoltre che a causa di ci\u00f2, anche sua madre Song ha ricevuto dei poteri di mutante, e che, inizialmente creduta morta, \u00e8 invece la mega scimmia che ha distrutto il cunicolo scientifico, tentando di fuggire, e anni dopo, il cunicolo di Kipo, stavolta sotto il controllo mentale di Scarlomagno. Tutto questo fa perdere il controllo alla ragazza, rischiando di trasformarsi permanentemente in mega giaguaro e perdere la sua umanit\u00e0, ma con l'aiuto dei suoi amici e la sua famiglia, riesce a recuperare consapevolezza di s\u00e9, e padroneggiare la trasformazione. Il gruppo riesce a sconfiggere Scarlomagno e liberare Song dal controllo mentale; tuttavia la dottoressa Emilia convince gran parte del popolo del cunicolo, spaventato e senza una guida, a seguirla e aiutarla nella sua missione: riconvertire i mutanti in normali animali, e\u00a0far riprendere all'umanit\u00e0 il dominio del mondo. Fugge quindi con la folla prima che Kipo e il suo gruppo se ne possano accorgere.\nTerza stagione.\nKipo crea l\"'Alleanza dell'Amicizia Definitiva Umani e Mutanti\", per sventare il piano della dottoressa Emilia e creare una vita in armonia tra umani e mutanti; tuttavia fatica a farli collaborare tra loro, a causa delle durature rivalit\u00e0 tra le specie di mutanti, e l'odio reciproco con gli umani. Intanto, Emilia riesce a creare una cura alla mutazione tramite il DNA di Kipo, che le permetter\u00e0 di portare avanti il suo piano di riconquista della Terra. Kipo sfrutta una dose della cura, recuperata in uno scontro contro Emilia, per riportare sua madre in forma umana: quest'ultima tenter\u00e0, senza successo, di creare un vaccino per immunizzare i mutanti e rendere la cura inefficace. Successivamente, Kipo riesce a riappacificare e far riunire umani e mutanti sotto un unico popolo; lavorando insieme, impediscono ad Emilia di curare i mutanti presenti. La dottoressa non riesce ad accettare la sconfitta e rifiuta l'invito a far parte di questa nuova societ\u00e0; sfrutta una versione alternativa della sua cura per trasformarsi in un mega mutante, al fine di eliminare Kipo e i mutanti una volta per tutte. Scarlomagno sacrifica la sua vita per salvare Kipo, e quest'ultima, supportata sia dai mutanti che gli umani, sconfigge Emilia una volta per tutte. Cinque anni dopo, Kipo vive felicemente in superficie, in un mondo pacifico dove umani e mutanti co-esistono e collaborano insieme.\nSviluppo.\n\"Kipo e l'era delle creature straordinarie\" \u00e8 stato creato da Radford Sechrist. In passato ha lavorato come storyboarder per la serie animata \"Dan Vs.\", e successivamente come direttore per . Dopo aver abbandonato il suo lavoro di animatore, Sechrist ha iniziato lo sviluppo e pubblicazione del webcomic \"Kipo\" sul sito di blogging Tumblr, nel 2015. La serie animata, ispirata al webcomic, \u00e8 stata inizialmente annunciata al Festival internazionale del film d'animazione di Annecy, nel giugno 2019. Sechrist ha comparato la serie al Mago di Oz, \"ma invece di scarpette di rubini, [Kipo] indossa le Converse\".\nLa serie ha avuto cinque scrittori oltre a Sechrist, e Bill Wolkoff come produttore esecutivo. Hanno lavorato in due squadre, ciascuna composta da un direttore e tre artisti alla storyboard. Le animazioni sono state prodotte da \"Studio Mir\" in Corea del Sud, utilizzando metodi di animazione tradizionali. Circa 60 persone hanno lavorato alla serie a DreamWorks, e circa 55 a \"Studio Mir\".\nMusica.\nLa colonna sonora della serie, tra cui diverse canzoni originali, \u00e8 stata composta da Daniel Rojas. Si basa su un mix eclettico di stili musicali, dalla musica popolare alla musica classica e hip-hop. Il primo album della colonna sonora, \"Kipo and the Age of Wonderbeasts: Season 1 Mixtape\", \u00e8 stato pubblicato nel gennaio 2020 da Back Lot Music ."}
{"id": "8394072", "revid": "1318658", "url": "https://it.wikipedia.org/wiki?curid=8394072", "title": "Club Puebla 2015-2016", "text": ""}
{"id": "8394077", "revid": "293377", "url": "https://it.wikipedia.org/wiki?curid=8394077", "title": "National Football League (Sudafrica)", "text": "La National Football League (NFL) fu la prima lega professionistica di calcio in Sudafrica, fondata nel 1959.\nIn un primo momento la NFL ricevette una dura opposizione dalla SAFA, l'organo di governo amatoriale che controllava i principali campi di calcio della contea. All'epoca la SAFA era membro della FIFA.\nInizialmente, solo due aree del Sudafrica erano rappresentate: il Transvaal e la Colonia del Natal, ma gradualmente la lega si estese. Le squadre che si unirono alla lega nel 1959 erano: 9 squadre del Transvaal - Rangers, Germiston Callies, Arcadia Shepherds, Benoni United, Randfontein, Pretoria City, Brakpan United, Johannesburg City e Southern Park - e 3 squadre della colonia del Natal - Durban City, Durban United &amp; Maritzburg Celtic -. Il 4 luglio 1959 la League part\u00ec con un girone di sola andata.\nNel 1962 venne introdotto un play-off di promozione per i Campioni delle varie leghe di Stato e la lega si diffuse a Citt\u00e0 del Capo, un anno dopo a Bloemfontein e nel 1964 a Port Elizabeth. Nel 1969, visto l'aumento delle squadre, fu creata la NFL Division II, rinominando quindi la serie maggiore NFL Division I. La lega oper\u00f2 durante l'era dell'apartheid, quindi solo i giocatori bianchi potevano partecipare, tuttavia alcune squadre della NFL si recarono nei paesi vicini per giocare amichevoli. Nel 1961 il Durban City batt\u00e9 il Salisbury Combined (squadra multirazziale) 8-2 al Glamis Stadium. Una squadra NFL perse contro il Rhodesian 2-6, sul campo Raylton Sports. Germiston Callies gioc\u00f2 in una squadra non bianca, i Black Pirates a Maseru, in Lesotho, era il 25 febbraio 1961.\nNel 1976 Vincent Julius su il primo giocatore di colore a giocare nella NFL, rappresent\u00f2 gli Arcadia Shepherds contro l'Highlands Park. L'Highlands Park protest\u00f2 per la presenza di Julius, ma la NFL gli permise di giocare, convinta dagli Arcadia Shepherds che la storia sarebbe stata raccontata in tutto il mondo e avrebbe gettato il partito al governo in cattiva luce.\nDopo 18 anni di attivit\u00e0, nel 1977, la NFL fu sostituita da una lega non razziale, andandosi a fondere con la NPSL (per i neri), e diventando quindi la nuova NPSL comune."}
{"id": "8394088", "revid": "666668", "url": "https://it.wikipedia.org/wiki?curid=8394088", "title": "Dani Rodr\u00edguez (giocatore di calcio a 5)", "text": ""}
{"id": "8394093", "revid": "580197", "url": "https://it.wikipedia.org/wiki?curid=8394093", "title": "Club Puebla 2012-2013", "text": " "}
{"id": "8394096", "revid": "1318658", "url": "https://it.wikipedia.org/wiki?curid=8394096", "title": "Club Puebla 2016-2017", "text": ""}
{"id": "8394100", "revid": "287204", "url": "https://it.wikipedia.org/wiki?curid=8394100", "title": "Liga Leumit 1968-1969 (pallacanestro)", "text": "La Liga Leumit 1968-1969 \u00e8 stata la 15\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio dell'Hapoel Tel Aviv."}
{"id": "8394110", "revid": "123206388", "url": "https://it.wikipedia.org/wiki?curid=8394110", "title": "Pinnula (tecnologia)", "text": "La pinnula (plurale pinnule) \u00e8 una piastra solitamente metallica che compone il dispositivo di mira di antichi strumenti di misura e moderne armi.\nNegli antichi strumenti utilizzati per il rilavamento, quali diottre e alidada il dispositivo di puntamento era formato solitamente da due pinnule poste agli estremi della riga metallica che costituiva il supporto di base della strumento. Dette pinnule erano disposte perpendicolarmente al piano della riga. Una delle due pinnule, detta oculare, era dotata di una fessura, solitamente verticale, l'altra pinnula, detta obiettivo, era dotata di una apertura rettangolare con un filo centrale posto normalmente alla riga. La fessura verticale della pinnula oculare e il filo della pinnula obiettivo traguardano un piano verticale quando la riga viene posta su un piano orizzontale. \nLe pinnule venivano impiegate anche in altri strumenti, quali ad esempio l'ottante, la balestriglia il grafometro e il clisimetro. "}
{"id": "8394111", "revid": "767487", "url": "https://it.wikipedia.org/wiki?curid=8394111", "title": "Bill McIver", "text": "Biografia.\nNel 1952, a 10 anni di et\u00e0, Bill McIver succedette a Chet Allen come protagonista dell'opera lirica \"Amahl e i visitatori notturni\" (\"Amahl and the Night Visitors\") di Gian Carlo Menotti. Come Allen, McIver era una voce bianca solista e membro del Columbus Boychoir, con sede a Princeton in New Jersey.\nSe Allen aveva creato il personaggio di Amahl nella prima rappresentazione dell'opera del 1951, McIver fu quello che pi\u00f9 di ogni altro ne defin\u00ec il carattere. Potendo godere del vantaggio di aver cominciato l'esperienza ad un'et\u00e0 pi\u00f9 precoce, ne divenne l'interprete indiscusso per ben quattro anni non solo nelle annuali rappresentazioni natalizie alla televisione americana ma anche in importanti produzioni teatrali come quella newyorkese del 1954. In tutte queste occasioni, come gi\u00e0 Allen prima di lui, McIver ebbe il privilegio di lavorare sempre assieme alla soprano Rosemary Kuhlmann e sotto la direzione del compositore Gian Carlo Menotti e del direttore d'orchestra Thomas Schippers.\nContrariamente a Allen per il quale si erano aperte sia pur brevemente le porte del cinema e della televisione come attore bambino, McIver rimase concentrato solo ed esclusivamente sulla sua carriera musicale, anche quando la sua esperienza di voce bianca giunse nel 1956 al suo termine naturale e Kirk Jordan succedette a lui nel ruolo di Amahl nelle annuali rappresentazioni televisive dell'opera. Laureato all'Oberlin College, Jordan divenne uno stimato insegnante di conservatorio e presidente della National Association of Teachers of Singing. Il 24 dicembre 1996 ricorder\u00e0 le sue esperienze giovanili in un'intervista radiofonica con Michel Martin alla National Public Radio (NPR).\nMor\u00ec nel 2003. Nel 2007 la sua rappresentazione televisiva di Amahl del 1955 fu digitalizzata e resa disponibile sul mercato come DVD."}
{"id": "8394120", "revid": "1869172", "url": "https://it.wikipedia.org/wiki?curid=8394120", "title": "Fontana delle cinque cannelle", "text": ""}
{"id": "8394123", "revid": "287204", "url": "https://it.wikipedia.org/wiki?curid=8394123", "title": "Il matrimonio e il ripudio", "text": "Il matrimonio e il ripudio \u00e8 un insegnamento di Ges\u00f9 riportato dai vangeli sinottici.\nRacconto evangelico.\nIl Vangelo secondo Matteo racconta che alcuni farisei si avvicinarono a Ges\u00f9 per metterlo alla prova e gli chiesero se fosse lecito ripudiare la propria moglie. Ges\u00f9 rispose: \u00abNon avete letto che il Creatore da principio li cre\u00f2 maschio e femmina e disse: Per questo l'uomo lascer\u00e0 suo padre e sua madre e si unir\u00e0 a sua moglie e i due saranno una carne sola? Cos\u00ec che non sono pi\u00f9 due, ma una carne sola. Quello dunque che Dio ha congiunto, l'uomo non lo separi\u00bb. Gli obiettarono: \u00abPerch\u00e9 allora Mos\u00e8 ha ordinato di darle l'atto di ripudio e mandarla via?\u00bb. Rispose loro Ges\u00f9: \u00abPer la durezza del vostro cuore Mos\u00e8 vi ha permesso di ripudiare le vostre mogli, ma da principio non fu cos\u00ec. Perci\u00f2 io vi dico: Chiunque ripudia la propria moglie, se non in caso di concubinato, e ne sposa un'altra commette adulterio\u00bb.\nIl racconto del vangelo secondo Marco \u00e8 abbastanza simile, tranne che nella parte finale: \u00abChi ripudia la propria moglie e ne sposa un'altra, commette adulterio contro di lei; se la donna ripudia il marito e ne sposa un altro, commette adulterio\u00bb. Il divieto di ripudio qui non prevede eccezioni, a differenza di \"Matteo\". \nIl vangelo secondo Luca \u00e8 molto pi\u00f9 sintetico: Chiunque ripudia la propria moglie e ne sposa un'altra, commette adulterio; chi sposa una donna ripudiata dal marito, commette adulterio."}
{"id": "8394124", "revid": "104458", "url": "https://it.wikipedia.org/wiki?curid=8394124", "title": "Ankole-Watusi", "text": "L\u2019Ankole-Watusi, conosciuta anche come bue dei Watussi, \u00e8 una razza moderna americana di bovini domestici. Deriva dal gruppo Ankole della razza bovina Sanga dell'Africa centrale. Questa razza \u00e8 caratterizzato da enormi e spesse corna.\nStoria.\nL'Ankole-Watusi deriva da bovini centrafricani del gruppo Ankole della razza bovina Sanga. Alcuni individui di questa razza furono portati in Germania come esemplari espositivi per gli zoo nei primi anni del XX secolo e da l\u00ec si diffusero in molti giardini zoologici europei. Alcuni furono importati negli Stati Uniti e nel 1960 fu creata una mandria nello Stato di New York, incrociando alcuni di loro con un toro canadese. Una societ\u00e0 d'allevamento di razza, l'Ankole Watusi International Registry, venne stata istituita nel 1983, e nel 1989 \u00e8 stato elaborato uno standard di razza. Nel 2016, si pensava che il numero totale di individui fosse di circa 1500 capi, di cui circa l'80% negli Stati Uniti.\nCaratteristiche.\nL'Ankole-Watusi pu\u00f2 essere di diversi colori sebbene sia pi\u00f9 comune un mantello rossastro. Le corna sono insolitamente grandi, e lunghe, e presentano la pi\u00f9 grande circonferenza delle corna mai misurata in qualsiasi altra razza bovina. Il Guinness World Records elenca un toro di nome CT Woodie con una circonferenza del corno di 103,5 centimetri (40,7 pollici), ed un altro esemplare di nome Lurch, con corna che misurano 95,25 centimetri (37,50 in), come detentori del record."}
{"id": "8394126", "revid": "6923", "url": "https://it.wikipedia.org/wiki?curid=8394126", "title": "Johann Georg Sturm", "text": "Era il padre di Jacob Sturm (1771\u20131848), un noto entomologo, che incise le illustrazioni per il supplemento di \"De Fructibus et Seminibus Plantarum\"."}
{"id": "8394135", "revid": "1543377", "url": "https://it.wikipedia.org/wiki?curid=8394135", "title": "Marcantonio De Beaumont Bonelli", "text": " Rappresent\u00f2 l'Italia nella categoria 8 metri di vela ai Giochi della IX Olimpiade che si tennero dal 2 al 9 agosto 1928 a Amsterdam. L'equipaggio era composta, oltre che da De Beaumont Bonelli, da Francesco Giovanelli, il timoniere, Edoardo Moscatelli, Carlo Alberto D'Albertis, Mario Bruzzone e Guido Giovanelli ed ottenne, a bordo della \"Bamba\" il quarto posto finale della competizione categoria 8 metri."}
{"id": "8394137", "revid": "107831", "url": "https://it.wikipedia.org/wiki?curid=8394137", "title": "Camille de La Forgue de Bellegarde", "text": "Biografia.\nIn quell'edizione dei Giochi Olimpici vinse la medaglia di bronzo nella gara di salto in lungo, terminando alle spalle del belga Constant van Langhendonck, medaglia d'oro, e dell'italiano Gian Giorgio Trissino, medaglia d'argento.\nDurante la sua carriera militare, fu istruttore di equitazione e comandante presso alcune scuole di cavalleria dell'Esercito francese."}
{"id": "8394140", "revid": "599013", "url": "https://it.wikipedia.org/wiki?curid=8394140", "title": "Ecomuseo della latteria turnaria di Tr\u00e9by", "text": "L'ecomuseo della latteria turnaria di Tr\u00e9by (in francese \"ecomus\u00e9e laiterie de Tr\u00e9by\") \u00e8 un museo etnografico situato nell'antica latteria sociale di Tr\u00e9by, a Donnas, in Valle d'Aosta.\nStoria.\nLa latteria turnaria di Tr\u00e9by si costituisce il 25 luglio 1897, come si legge all'ingresso nell'iscrizione in lingua francese \"Laiterie de Tr\u00e9by. Fond\u00e9e l'an du Seigneur 1987\".&lt;br&gt;\nIl 21 maggio 1902 trasferisce la sede nei locali della Confraternita dello Spirito Santo (in francese \"Confr\u00e9rie du Saint-Esprit \") che occupava l'edificio dal 1012. La latteria turnaria \u00e8 attiva fino agli anni 1980.\nNel 2000 il complesso architettonico e i materiali in esso contenuti sono ceduti al Comune di Donnas, che restaura la struttura e salva le collezioni. Nel 2008 l'ecomuseo apre le porte al pubblico.\nDelle visite guidate sono predisposte in occasione delle giornate di primavera del Fondo per l'Ambiente Italiano."}
{"id": "8394146", "revid": "287204", "url": "https://it.wikipedia.org/wiki?curid=8394146", "title": "Ronde van Drenthe 2017", "text": "Il Ronde van Drenthe 2017, cinquantacinquesima edizione della corsa e valida come evento dell'UCI Europe Tour 2017 categoria 1.1, si svolse l'11 marzo 2017 su un percorso totale di 206,2\u00a0km con partenza ed arrivo da Hoogeveen nei Paesi Bassi. La vittoria fu appannaggio dell'olandese Jan-Willem van Schip che complet\u00f2 il percorso in 4h48'55\", alla media di 42,82\u00a0km/h, precedendo il connazionale Twan Castelijns e a completare il podio il belga Jasper De Buyst.\nPresero il via in 162 ciclisti, mentre coloro che tagliarono il traguardo furono 94."}
{"id": "8394147", "revid": "1124164", "url": "https://it.wikipedia.org/wiki?curid=8394147", "title": "Chiesa di San Giacomo (Sant'Omobono Terme)", "text": "La chiesa di San Giacomo Maggiore Apostolo \u00e8 un luogo di culto cattolico di Selino Alto frazione di Sant'Omobono Terme edificato nel XV secolo ed elevato a parrocchia nel 1465.\nStoria.\nIl primo documento che attesta l'esistenza della chiesa \u00e8 l'atto di consacrazione e intitolazione a san Giacomo il Maggiore del 17 agosto 1461 dal vescovo di Bergamo Giovanni Barozzi, staccandola dalla chiesa di Sant'Antonio Abate di Berbenno. Dagli atti della visita pastorale del 1575 di san Carlo Borromeo risulta che la torre campanaria si era ancora in costruzione. La chiesa ebbe una ricostruzione nel Settecento seguendo le mode neoclassiche del periodo con la costruzione della zona absidale sono agli inizi del XIX secolo.\nIl Novecento vide lavori di manutenzione straordinaria con la ristrutturazione del campanile e la nuova consacrazione con la conferma dell'intitolazione al santo apostolo del vescovo Adriano Bernareggi il quale depose e sigill\u00f2 nell'altare maggiore le reliquie di san Pio e sant'Alessandro di Bergamo il 29 settembre 1933..\nDescrizione.\nL'ampio sagrato che precede l'edificio ha la pavimentazione in lastroni di pietra e riprende la facciata in pietre a vista. Questa \u00e8 tripartita da lesene che nella parte inferiore terminano con la cornice marcapiano e che proseguono culminando con capitelli ionici che reggono la trabeazione terminante con il timpano triangolare. nella sezione centrale vi \u00e8 il postale con paraste sagomate, nella parte superiore vi \u00e8 la finestra rettangolare atta ad illuminare l'aula. Le sezioni laterali hanno due nicchie vuote.\nL'interno a navata unica divisa da lesene in quattro campate culminante con il cornicione da dove parte il soffitto a botte. Lateralmente sono presenti alcune nicchie che conservano le statue di san Giuseppe con Bambino e la Madonna con Bambino. Il presbiterio a cui si accede da due gradini, \u00e8 leggermente pi\u00f9 stretto e terminante con l'abside a pianta rettangolare, con coro ligneo, e terminante con la copertura a tazza. La chiesa conserva opere lignee realizzate dalla bottega fantoniana di Rovetta e dipinti di Francesco Quarenghi, nonno del pi\u00f9 famoso Giacomo."}
{"id": "8394153", "revid": "1543377", "url": "https://it.wikipedia.org/wiki?curid=8394153", "title": "Maria Cristina Pacifici", "text": "Biografia.\nNata nel 1945 a Roma, a 15 anni ha partecipato ai Giochi olimpici di , nei 100 m stile libero, uscendo in batteria, 5\u00aa con il tempo di 1'07\"1, e nella staffetta 4x100 m stile libero con Daniela Beneck, Anna Maria Cecchi, Rosanna Contardo e Paola Saini, arrivando 4\u00aa in batteria con il tempo di 4'31\"8, qualificandosi alla finale, e terminandola al 7\u00ba posto in 4'26\"8.\n4 anni dopo, a 19 anni, ha preso di nuovo parte alle Olimpiadi, quelle di , nella staffetta 4x100 m stile libero con Daniela Beneck, Mara Sacchi e Paola Saini, arrivando 4\u00aa in batteria con il tempo di 4'15\"0, qualificandosi alla finale, e terminandola all'8\u00ba posto in 4'17\"2.\nHa detenuto per 2 volte il record italiano nei 100 m stile libero, con i tempi di 1'08\"4 e 1'07\"7, ottenuti entrambi nel 1959 e migliorati entrambe le volte da Paola Saini, rispettivamente nel 1959 e 1960. \nIn carriera ha preso parte anche agli Europei di Lipsia 1962."}
{"id": "8394160", "revid": "2202610", "url": "https://it.wikipedia.org/wiki?curid=8394160", "title": "Restrizioni agli spostamenti correlate alla pandemia di COVID-19", "text": "In questa voce vengono riportate le restrizioni agli spostamenti correlate alla pandemia di COVID-19 del 2019-2020.\nIn risposta al propagarsi della pandemia di COVID-19 del 2019-2021, molti paesi e regioni hanno imposto misure di confinamento o divieti d'ingresso per cittadini o turisti provenienti dalle aree pi\u00f9 colpite della pandemia. \nAssieme a una riduzione della propensione a viaggiare, misure di questo tipo comportano un impatto economico negativo sul settore dei viaggi per i paesi coinvolti, contribuendo all'impatto socioeconomico della pandemia di COVID-19 del 2019-2020 in quelle regioni. Un possibile impatto a lungo termine potrebbe essere una diminuzione dei viaggi d'affari e delle conferenze internazionali, con un corrispettivo aumento dei loro equivalenti virtuali.\nRestrizioni per cittadini e viaggiatori recenti per paese di provenienza.\nQuesto elenco \u00e8 ordinato per paese di origine dei cittadini e viaggiatori recenti, non per paese applicante le restrizioni. \nProvenienti dalla Cina.\nDivieto d'ingresso.\nI seguenti paesi hanno imposto divieti d'ingresso o restrizioni ai visti d'ingresso ai cittadini cinesi o a coloro che hanno visitato la Cina in tempi recenti:\nCompagnie aeree.\nLe seguenti compagnie aeree hanno cancellato tutti i propri voli da e per la Cina:"}
{"id": "8394161", "revid": "1924342", "url": "https://it.wikipedia.org/wiki?curid=8394161", "title": "Breaking Me", "text": "Breaking Me \u00e8 un singolo del DJ tedesco Topic e del cantante svedese A7S, pubblicato il 19 dicembre 2019 sulle etichette Virgin Records e Universal Music Group.\nTracce.\nTesti e musiche di Topic, Alexander Tidebrink, Molly Irvine e Ren\u00e9 Miller.\nSuccesso commerciale.\nNella pubblicazione del 16 maggio 2020 \"Breaking Me\" ha accumulato 2 milioni di stream tanto da raggiungere la 10\u00aa posizione della Dance/Electronic Songs statunitense. Nella stessa settimana \u00e8 salita alla 5\u00aa nella Dance/Mix Show Airplay.\nNel Regno Unito ha fatto il proprio ingresso al 98\u00ba posto della Official Singles Chart britannica nella pubblicazione del 23 aprile 2020. Cinque settimane dopo \u00e8 salito al numero 15 vendendo unit\u00e0. Durante la settimana del 5 giugno 2020 all'11 giugno 2020 ha incrementato le proprie vendite a , salendo in questo modo dall'11\u00aa posizione in top five. La settimana successiva, seppur declinando le unit\u00e0 vendute a , ha raggiunto il 4\u00ba posto. Grazie a copie, ha in seguito raggiunto la 3\u00aa posizione.\nIn Italia \u00e8 stata la 2\u00aa canzone pi\u00f9 trasmessa dalle radio nel 2020."}
{"id": "8394164", "revid": "1318658", "url": "https://it.wikipedia.org/wiki?curid=8394164", "title": "Datazione isocrona", "text": "La datazione isocrona \u00e8 una tecnica di datazione radiometrica applicabile a particolari eventi della storia delle rocce come la cristallizzazione, il metamorfismo, gli shock termici e la differenziazione dei fusi magmatici precursori. La datazione isocrona viene a volte ulteriormente suddivisa in \"datazione isocrona di un minerale\" e \"datazione isocrona completa di una roccia\"; entrambe le tecniche sono applicate frequentemente per datare rocce di origine sia terrestre che extraterrestre, come nelle meteoriti. \nIl vantaggio della datazione isocrona in confronto alle semplici tecniche di datazione radiometrica risiede nel fatto che non richiede assunzioni riguardo alla quantit\u00e0 iniziale di nuclide figlio presente nella sequenza di decadimento radioattivo. Questo valore anzi, pu\u00f2 essere determinato dal metodo stesso.\nLa tecnica pu\u00f2 essere applicata se il nuclide figlio ha almeno un isotopo stabile diverso da quello radiogenico in cui il nuclide progenitore decade.\nBasi del metodo.\nLa datazione isocrona richiede che la roccia sorgente contenesse inizialmente quantit\u00e0 sia del nuclide radiogenico che di quello stabile del nuclide figlio, assieme a una quantit\u00e0 di nuclide padre. Al momento della cristallizzazione, il rapporto tra la concentrazione dell'isotopo radiogenico rispetto a quello non radiogenico del nuclide figlio, \u00e8 indipendente dalla concentrazione del nuclide padre. \nCon il passare del tempo, il nuclide padre decade nell'isotopo radiogenico figlio, aumentandone il rapporto rispetto a quello stabile. Quanto pi\u00f9 alta era la concentrazione iniziale del nuclide padre, tanto pi\u00f9 alta risulter\u00e0 quella del nuclide radiogenico discendente in un dato momento di tempo. Pertanto il rapporto del nuclide figlio radiogenico rispetto a quello stabile, tender\u00e0 ad aumentare nel tempo, mentre il rapporto tra nuclide padre e figlio radiogenico tender\u00e0 a diminuire. \nNelle rocce che contenevano inizialmente una piccola concentrazione di nuclide padre, la variazione del rapporto radiogenico/non radiogenico nel nuclide figlio cambia molto pi\u00f9 lentamente rispetto a quelle in cui la concentrazione iniziale era elevata.\nAssunzioni.\nPer ottenere da un diagramma isocrono un'et\u00e0 valida, occorre che tutti i campioni siano \"cogenetici\", cio\u00e8 che abbiano la stesa composizione isotopica iniziale al tempo t0, che le rocce provengano dalla stessa unit\u00e0 geologica e che il sistema sia rimasto chiuso.\nDiagramma isocrono.\nL'espressione matematica da cui deriva l'isocrona \u00e8 la seguente:\nformula_1\ndove\nNella spettrometria di massa risulta pi\u00f9 agevole misurare i rapporti tra gli isotopi invece delle loro concentrazioni assolute.\nUn'isocrona viene pertanto normalmente definita dalla seguente equazione, che normalizza la concentrazione dell'isotopo genitore e quella dell'isotopo figlio radiogenico a quella dell'isotopo figlio non radiogenico, che si assume rimanga costante: \nformula_2\ndove:\nMetodica.\nPer effettuare la misurazione dell'et\u00e0, il campione di roccia viene triturato fino a ottenere una polvere fine; i minerali vengono poi separati con sistemi fisici e magnetici. Ogni minerale ha un differente rapporto tra le concentrazioni di nuclide padre e figlio.\nLa relazione che lega il rapporto tra nuclide padre e figlio, \u00e8 data dalla seguente equazione:\ndove:\nL'equazione, di soluzione algebricamente semplice, \u00e8 utile in questa forma perch\u00e9 mostra la relazione tra le quantit\u00e0 effettivamente presenti al momento della misura. In pratica formula_12, formula_13 e formula_3 corrispondono rispettivamente alla concentrazione di isotopo padre, figlio radiogenico e non radiogenico trovati nel campione al momento della misura.\nI rapporti formula_15 o formula_16 (concentrazione relativa attuale degli isotopi figlio radiogenico e non radiogenico) e formula_17 o formula_18 (concentrazione relativa dell'isotopo padre radiogenico e non radiogenico) misurati con la spettrometria di massa, vengono messi in grafico in un diagramma a tre isotopi noto come \"diagramma isocrono\".\nSe tutti i dati si dispongono lungo una retta, questa linea viene chiamata l\"'isocrona\". Il calcolo dell'et\u00e0 \u00e8 tanto pi\u00f9 affidabile, quanto pi\u00f9 la disposizione dei dati si avvicina a una retta.\nPoich\u00e9 il rapporto tra i nuclidi figli, radiogenico e non radiogenico, \u00e8 proporzionale al rapporto tra l'isotopo padre e il non radiogenico, la pendenza della curva diventa pi\u00f9 ripida nel corso del tempo. Assumendo una pendenza iniziale nulla (isocrona orizzontale) nel punto di intersezione (intercetta) dell'isocrona con l'asse y, il cambio di pendenza dalle condizioni iniziali alla pendenza attuale, fornisce l'et\u00e0 della roccia. \nLa pendenza dell'isocrona, formula_19 o formula_20, rappresenta il rapporto tra nuclide figlio/padre come negli altri metodi di datazione radiometrica, e pu\u00f2 essere utilizzato per calcolare l'et\u00e0 del campione al tempo \"t\". L'intercetta con l'asse y dell'isocrona fornisce il rapporto iniziale del nuclide radiogenico, formula_21.\nDatazione completa di una roccia.\nLa datazione completa di una roccia segue le stesse linee guida, ma invece di concentrarsi sui singoli minerali presenti in un'unica roccia, utilizza varie tipologie di rocce derivate da una singola sorgente, cio\u00e8 derivate dallo stesso fuso magmatico. In questo modo \u00e8 possibile datare la differenziazione del fuso precursore in funzione del raffreddamento che lo ha portato a cristallizzare in tipologie di rocce differenti.\nUno dei migliori sistemi isotopici per datazione isocrona \u00e8 la datazione rubidio-stronzio. Altre tecniche utilizzate per la datazione isocrona includono isotopi di samario-neodimio e uranio-piombo.\nAlcuni sistemi isotopici basati su radionuclidi estinti a emivita breve, come 53Mn, 26Al, 129I, 60Fe, vengono utilizzati per datare eventi risalenti ai primordi del sistema solare. L'impiego di radionuclidi estinti produce per\u00f2 solo et\u00e0 relative, che devono essere calibrate con metodi di datazione radiometrica basati su nuclidi a emivita lunga, come Pb-Pb, per fornire et\u00e0 assolute.\nApplicazioni.\nLa datazione isocrona \u00e8 impiegata per la determinazione dell'et\u00e0 nelle rocce magmatiche, che traggono la loro origine dal raffreddamento del magma fuso.\nPermette anche di calcolare l'epoca del metamorfismo, eventi di shock come l'impatto di un asteroide o quelli che dipendono dall'evoluzione del sistema isotopico del campione in esame. Pu\u00f2 essere impiegata anche per determinare l'et\u00e0 dei granuli nelle rocce sedimentarie, e comprendere la loro origine tramite un metodo noto come studio di provenienza."}
{"id": "8394172", "revid": "599013", "url": "https://it.wikipedia.org/wiki?curid=8394172", "title": "Fabi\u00e1n P\u00edriz", "text": "Caratteristiche tecniche.\n\u00c8 un terzino sinistro.\nCarriera.\nCresciuto nel settore giovanile del , ha esordito in prima squadra il 25 maggio 2017 disputando l'incontro di Coppa Libertadores vinto 2-0 contro il ."}
{"id": "8394175", "revid": "8660", "url": "https://it.wikipedia.org/wiki?curid=8394175", "title": "Gij\u00f3n Mariners 2017", "text": "Questa voce raccoglie le informazioni riguardanti i Gij\u00f3n Mariners nelle competizioni ufficiali della stagione 2017."}
{"id": "8394178", "revid": "1719883", "url": "https://it.wikipedia.org/wiki?curid=8394178", "title": "Ercole ed Onfale", "text": ""}
{"id": "8394180", "revid": "1745361", "url": "https://it.wikipedia.org/wiki?curid=8394180", "title": "\u00c1ine (divinit\u00e0)", "text": "\u00c1ine \u00e8 una dea irlandese dell'estate, della ricchezza e della sovranit\u00e0. \u00c8 associata alla mezza estate e al sole, ed \u00e8 talvolta rappresentata da una giumenta rossa. \u00c8 descritta come la figlia di Egobail e la sorella di Aill\u00e9n e/o Fennen, ed \u00e8 rivendicata come antenata da molte famiglie irlandesi. Come dea dell'amore e della fertilit\u00e0, ha il controllo sulle colture e gli animali ed \u00e8 anche associata all'agricoltura.\nIn altre versioni del suo mito, \u00e8 la moglie o la figlia del dio del mare, Manann\u00e1n mac Lir. La festa della notte di mezza estate si teneva in suo onore. Nella contea di Limerick, \u00e8 ricordata in tempi pi\u00f9 recenti come Regina della Fate.\n\u00c1ine \u00e8 fortemente associata alla contea di Limerick. La collina di Knockainey (in irlandese: Cnoc \u00c1ine) prende il nome da lei, e fu luogo di riti in suo onore, che comportavano il fuoco e la benedizione della terra, registrati di recente nel 1879. \u00c8 anche associata a siti come Toberanna (irlandese: Tobar \u00c1ine), nella contea di Tyrone, Dunany (irlandese: Dun \u00c1ine), nella contea di Louth; Lissan (irlandese: Lios \u00c1ine), nella contea di Londonderry; e Cnoc \u00c1ine vicino a Teelin, nella contea di Donegal.\nMitologia.\nNei primi racconti \u00e8 associata al re semi-mitologico del Munster, Ailill Aulom, che si dice l'abbia violentata, un assalto che termin\u00f2 con \u00c1ine che gli morse l'orecchio, da cui il nome Aulom \"un orecchio\". Secondo la vecchia legge irlandese, solo una persona \"senza macchia\" poteva governare; mutilandolo in questo modo, \u00c1ine lo rese inadatto a diventare re. Pertanto, come incarnazione della sovranit\u00e0, \u00c1ine poteva sia concedere che impedire a un uomo di governare. I discendenti di Aulom, gli E\u00f3ganachta, rivendicano \u00c1ine come loro antenata.\nIn altri racconti, \u00c1ine \u00e8 la moglie di Gerald FitzGerald, terzo conte di Desmond, noto popolarmente come \"Iarl Gear\u00f3id\". Piuttosto che avere un matrimonio consensuale, lui la violent\u00f2 (racconto probabilmente basato sulla storia di Ailill Aulom), e lei esalt\u00f2 la sua vendetta trasformandolo in un'oca, uccidendolo o entrambi. I FitzGerald rivendicano quindi un'associazione con \u00c1ine; nonostante le origini normanne del clan, i FitzGerald sarebbero diventati famosi per essere \"pi\u00f9 irlandesi degli stessi irlandesi\".\nDivinit\u00e0 correlate.\n\u00c1ine (in irlandese \"Luminosit\u00e0, splendore, gioia, gloria, fama\") \u00e8 talvolta erroneamente equiparata a Danu poich\u00e9 il suo nome ha una superficiale somiglianza con Anu.\n\"Aynia\", presumibilmente la fata pi\u00f9 potente dell'Ulster, potrebbe essere una variante della stessa figura. La collina di \u00c1ine, che si trova nel cuore di Cnoc \u00c1ine (Knockainy) nella contea di Limerick, \u00e8 anche la collina della dea Grian, Cnoc Gr\u00e9ine. Si ritiene che Grian (letteralmente \"sole\") sia la sorella di \u00c1ine, un'altra delle manifestazioni di \u00c1ine, o forse \"Macha in incognito\". A causa della connessione di \u00c1ine con i riti di mezza estate, \u00e8 possibile che \u00c1ine e Grian possano condividere una doppia funzione, funzione stagionale (come si vede nei miti gaelici di Cailleach e Brigid) con le due sorelle che rappresentano i \"due soli\" del anno: \u00c1ine che rappresenta la luce della met\u00e0 dell'anno e il luminoso sole estivo (\"an ghrian mh\u00f3r\"), e Grian la met\u00e0 oscura dell'anno e il pallido sole invernale (\"an ghrian bheag\").\n\u00c8 anche possibile che \u00c1ine fosse in origine una divinit\u00e0 tripla, connessa con \"Gr\u00e1inne\" e \"Fenne\", che erano o sorelle o aspetti della stessa dea. Anche in questo caso \u00c1ine rappresenterebbe il sole estivo, e Gr\u00e1inne (si veda sopra \"Grian\") il sole invernale."}
{"id": "8394182", "revid": "92723", "url": "https://it.wikipedia.org/wiki?curid=8394182", "title": "Jacob Sturm", "text": "Biografia.\nEra l'unico figlio dell'incisore Johann Georg Sturm (1742-1793), che lo addestr\u00f2 nel disegno e nell'incisione su rame.\nSturm divenne un celebre collezionista di insetti e fond\u00f2 la \"Societ\u00e0 di Norimberga per la storia naturale\". Le sue stampe entomologiche e botaniche sono disegnate in modo molto accurato, mostrano piccoli dettagli e godono di una grande popolarit\u00e0 tra i naturalisti. Poich\u00e9 la maggior parte delle sue opere sono state pubblicate in piccolo formato, potevano essere acquistate da un pubblico pi\u00f9 vasto ed erano molto popolari. Durante questo periodo, Norimberga fu il centro della produzione di libri di storia naturale in Germania.\nIl libro \"Deutschlands Flora\", 1798\u20131862. 163 incisioni (in 136 volumi) contiene ... piccole incisioni ordinate e attraenti, non pi\u00f9 di 12\u00a0cm. per 10. Scelse quindi deliberatamente questo piccolo formato al fine di rendere la conoscenza della flora tedesca disponibile e dare immagini al maggior numero possibile di persone e al prezzo pi\u00f9 economico. Nonostante la loro piccola dimensione, le immagini hanno una quantit\u00e0 sorprendente di dettagli. Jacob Sturm apprese la sua arte da suo padre, Johann Georg Sturm, che era anche un incisore di Norimberga"}
{"id": "8394194", "revid": "181699", "url": "https://it.wikipedia.org/wiki?curid=8394194", "title": "Bacino di Starina", "text": "Il bacino di Starina \u00e8 un lago artificiale della Slovacchia, che costituisce la pi\u00f9 grande riserva di acqua potabile del paese e dell'intera Europa centrale.\nSi trova all'estremit\u00e0 orientale della Slovacchia, nella parte nord-orientale della regione di Zempl\u00edn e precisamente nel comune di Stak\u010d\u00edn, parte del distretto di Snina.\nIl lago \u00e8 stato ottenuto con uno sbarramento dell'alto corso del fiume Cirocha fra i monti Bukovec. Il lago si trova all'interno del Parco nazionale Poloniny.\nIl bacino misura 59,8 milioni di metri cubi d'acqua e si estende su una superficie di 3,114 km\u00b2. La diga \u00e8 alta 50 m, con un fronte di lunghezza di 345 m, e uno spessore di 7 m. Fu costruita tra il 1981 e il 1988 per le esigenze di approvvigionamento di acqua potabile della Slovacchia orientale e soprattutto delle citt\u00e0 di Pre\u0161ov e di Ko\u0161ice. L'impianto ha comportato negli anni 1970 l'evacuazione di 7 villaggi che si trovavano nella fascia protetta delle sorgenti di acqua potabile. Si tratta dei seguenti villaggi, abitati da ruteni: Dara, Ostro\u017enica, Rusk\u00e9, Smoln\u00edk, Starina, Ve\u013ek\u00e1 Po\u013eana e Zvala.\nGli strati di arenaria e argilla si sono formati nel Mare Terziario."}
{"id": "8394195", "revid": "1748167", "url": "https://it.wikipedia.org/wiki?curid=8394195", "title": "Palazzo Mezzopreti", "text": "Palazzo Mezzopreti \u00e8 uno storico edificio di Pescara, sede del Conservatorio Luisa D'Annunzio.\nStoria.\nLa costruzione, datata 1890, era stata realizzata come residenza estiva della famiglia aristocratica Mezzopreti-Gomez che negli anni Sessanta la trasform\u00f2 suddividendola in diversi appartamenti, alcuni dei quali vennero affittati al conservatorio di musica (dal 1969 al 1985), che continua ad occupare l'edificio unitamente all'adiacente palazzo dell'ex comune di Castellammare Adriatico.\nDescrizione.\nIl palazzo ha pianta rettangolare divisa in tre livelli da cornici marcapiano. La parte principale di accesso ha dei robusti archi a tutto sesto, mentre il finestrato dei vari settori \u00e8 molto semplice, con delle balaustre superiori come cornice. L'insieme \u00e8 in puro stile neoclassico, intonacato di bianco."}
{"id": "8394198", "revid": "2206269", "url": "https://it.wikipedia.org/wiki?curid=8394198", "title": "Relazioni internazionali tra le Grandi potenze (1814\u20131919)", "text": "Questa voce copre la diplomazia mondiale e, pi\u00f9 in generale, le relazioni internazionali delle principali potenze dal 1814 al 1919. Le relazioni internazionali dei paesi minori sono trattate nei loro rispettivi articoli di storia. Questa era copre il periodo che va dalla fine delle guerre napoleoniche e del congresso di Vienna (1814-1815), fino alla fine della prima guerra mondiale e alla conferenza di pace di Parigi.\nTemi importanti includono la rapida industrializzazione e il crescente potere di Gran Bretagna, Francia e Prussia / Germania e, pi\u00f9 avanti, di Stati Uniti e Giappone. Ci\u00f2 port\u00f2 a una gara imperialista e colonialista per esercitare influenza e potere in tutto il mondo, come nel caso della spartizione dell'Africa negli anni 1880 e 1890. I riverberi sono ancora diffusi e significativi nel 21 \u00b0 secolo. La Gran Bretagna istitu\u00ec una rete economica informale che, combinata con le sue colonie e la sua Royal Navy, ne fece la nazione egemonica fino a quando il suo potere non fu sfidato dalla Germania unita. Fu un secolo in gran parte pacifico, senza maggiori guerre tra le grandi potenze, a parte l'intervallo 1854-1871, e alcune guerre minori tra la Russia e l'Impero ottomano. Dopo il 1900 ci furono una serie di guerre nella regione dei Balcani, che furono il combustibile dell'esplosione senza controllo nella prima guerra mondiale (1914-1918) - un evento enormemente devastante che fu inaspettato in termini di tempistica, durata, vittime e impatto a lungo termine.\nNel 1814 i diplomatici riconobbero cinque grandi potenze: Francia, Gran Bretagna, Russia, Austria (nel periodo 1867-1918, Austria\u2013Ungheria) e Prussia (dal 1871 l'Impero tedesco). L'Italia fu aggiunta a questo gruppo dopo la sua unificazione e, alla vigilia della prima guerra mondiale, c'erano due blocchi importanti in Europa: la Triplice Intesa formata da Francia, Gran Bretagna e Russia e la Tripla Alleanza formata da Germania, Italia e Austria-Ungheria.\nPaesi Bassi, Belgio, Lussemburgo, Danimarca, Svezia, Norvegia, Grecia, Portogallo, Spagna e Svizzera erano potenze minori. La Romania, la Bulgaria, la Serbia, il Montenegro e l'Albania hanno inizialmente operato come vassalli autonomi perch\u00e9 facevano ancora parte legalmente dell'impero ottomano in declino, impero che potrebbe a sua volte essere incluso tra le maggiori potenze. Nel 1905 due stati extraeuropei in rapida crescita, il Giappone e gli Stati Uniti, si unirono alle Grandi Potenze. La Grande Guerra ha inaspettatamente messo a dura prova le loro capacit\u00e0 militari, diplomatiche, sociali ed economiche. Germania, Austria\u2013Ungheria e l'impero ottomano furono sconfitti; La Germania perse il suo grande status di potere e gli altri furono suddivisi in stati pi\u00f9 piccoli. I vincitori Gran Bretagna, Francia, Italia e Giappone ottennero posti permanenti nel consiglio direttivo della nuova Societ\u00e0 delle Nazioni. Gli Stati Uniti, destinati ad essere il quinto membro permanente, decisero di operare in modo indipendente e non si unirono mai alla Lega.\n1814\u20131830: La Restaurazione e reazione.\nQuando le quattro maggiori potenze europee ( Gran Bretagna, Prussia, Russia e Austria ) che si opponevano all'impero francese nelle guerre napoleoniche videro il crollo del potere di Napoleone nel 1814, iniziarono a pianificare il mondo postbellico. Il trattato di Chaumont del marzo 1814 ribad\u00ec le decisioni che erano gi\u00e0 state prese e che sarebbero state ratificate dal pi\u00f9 importante congresso di Vienna del 1814-1815. Includevano l'istituzione di una Germania confederata comprendente sia l'Austria che la Prussia (pi\u00f9 le terre ceche), la divisione dei protettorati francesi e le annessioni in stati indipendenti, il restauro dei re borbonici di Spagna, l'allargamento dei Paesi Bassi per includere ci\u00f2 che nel 1830 divenne il Belgio moderno e la continuazione dei sussidi britannici ai suoi alleati. Il Trattato di Chaumont un\u00ec le potenze per sconfiggere Napoleone e divenne la pietra angolare del Concerto d'Europa, che costitu\u00ec l'equilibrio di potere per i successivi due decenni.\nUn obiettivo della diplomazia durante tutto il periodo fu quello di raggiungere un \"equilibrio di potere\", in modo che nessuno dei poteri fosse dominante. Se un potere avesse ottenuto un vantaggio, ad esempio vincendo una guerra e acquisendo un nuovo territorio, i suoi rivali avrebbero potuto chiedere un \"risarcimento\", vale a dire guadagni territoriali o di altro tipo, anche se in primo luogo non avessero fatto parte della guerra. Lo spettatore avrebbe potuto arrabbiarsi se il vincitore della guerra non avesse fornito un compenso ritenuto sufficiente. Ad esempio, nel 1866, la Prussia con il sostegno degli Stati della Germania settentrionale sconfissero l'Austria e i suoi alleati della Germania meridionale, ma la Francia si arrabbi\u00f2 per non aver ricevuto alcun compenso per equilibrare i guadagni prussiani.\n1830-1850.\nLa Gran Bretagna continu\u00f2 a essere la maggiore potenza, seguita da Russia, Francia, Prussia e Austria. Gli Stati Uniti stavano crescendo rapidamente in termini di dimensioni, popolazione e forza economica, soprattutto dopo aver sconfitto il Messico nel 1848. Altrimenti evitava i conflitti internazionali poich\u00e9 la questione della schiavit\u00f9 stava diventando sempre pi\u00f9 divisiva.\nLa guerra di Crimea (1853-1856) fu la guerra pi\u00f9 importante, soprattutto perch\u00e9 interruppe la stabilit\u00e0 del sistema. La Gran Bretagna rafforz\u00f2 il suo sistema coloniale, specialmente in India, mentre la Francia ricostru\u00ec il suo impero in Asia e Nord Africa. La Russia ha continuato la sua espansione a sud (verso la Persia) e ad est (in Siberia). L'impero ottomano si indebol\u00ec ulteriormente, perdendo il controllo in alcune parti dei Balcani verso i nuovi stati di Grecia e Serbia.\nNel trattato di Londra, firmato nel 1839, le Grandi Potenze garantivano la neutralit\u00e0 del Belgio. La Germania lo defin\u00ec un \"pezzo di carta\" e lo viol\u00f2 nel 1914 con un'invasione, per la quale la Gran Bretagna dichiar\u00f2 guerra alla Germania.\n1860\u20131871: nazionalismo e unificazione.\nLa forza del nazionalismo crebbe drammaticamente all'inizio e alla met\u00e0 del XIX secolo. Comport\u00f2 una realizzazione culturale dell'identit\u00e0 culturale tra le persone che condividevano la stessa lingua e il medesimo patrimonio religioso. Era forte nei paesi affermati ed \u00e8 stata una forza potente per chiedere maggiore indipendenza utilizzata dai popoli tedeschi, irlandesi, italiani, greci e popoli slavi dell'Europa sud-orientale. Il forte senso di nazionalismo crebbe anche nelle nazioni indipendenti, come la Gran Bretagna e la Francia.\n1871: l'anno della transizione.\nMantenere la pace.\nDopo quindici anni di guerra in Crimea, l'Europa inizi\u00f2 un periodo di pace nel 1871. Con la fondazione dell'Impero tedesco e la firma del Trattato di Francoforte (10 maggio 1871), Otto von Bismarck si distinse come figura decisiva nella storia europea dal 1871 al 1890. Mantenne il controllo sulla Prussia e sulle politiche estere e interne del nuovo impero tedesco. Bismarck aveva costruito la sua reputazione di guerriero, ma rapidamente mut\u00f2 in un pacificatore. Us\u00f2 abilmente la diplomazia dell'equilibrio di potere per mantenere la posizione della Germania in un'Europa che, nonostante molte controversie e minacce di guerra, rimase in pace. Per lo storico Eric Hobsbawm, fu Bismarck che \"rimase indiscusso campione del mondo nel gioco degli scacchi diplomatici multilaterali per quasi venti anni dopo il 1871, [e] si dedic\u00f2 esclusivamente e con successo a mantenere la pace tra le potenze\".\nL'errore principale di Bismarck fu quello di arrendersi all'esercito e all'intensa domanda pubblica in Germania di acquisizione delle province di confine dell'Alsazia e della Lorena, trasformando cos\u00ec la Francia in un nemico permanente e di grande importanza ( \"vedi\" ostilit\u00e0 franco-tedesca ). Theodore Zeldin afferma: \"La vendetta e il recupero dell'Alsazia-Lorena sono diventati il principale oggetto della politica francese per i successivi quarant'anni. Che la Germania fosse nemica della Francia divenne il fatto fondamentale delle relazioni internazionali. \" La soluzione di Bismarck fu di rendere la Francia una nazione paria, sostenendo i reali e ridicolizzando il suo nuovo status repubblicano e costruendo complesse alleanze con le altre maggiori potenze - Austria, Russia e Gran Bretagna - per mantenere la Francia isolata diplomaticamente. Un elemento chiave era la Lega dei Tre Imperatori, in cui Bismarck riun\u00ec i governanti a Berlino, Vienna e San Pietroburgo per garantirsi reciprocamente la sicurezza, mentre bloccava la Francia; dur\u00f2 dal 1881 al 1887.\nImperialismo.\nLa maggior parte delle maggiori potenze (e alcune minori come Belgio, Paesi Bassi e Danimarca) erano impegnate nell'imperialismo, costruendo i loro imperi d'oltremare soprattutto in Africa e in Asia. Sebbene vi fossero numerose insurrezioni, gli storici contano solo poche guerre, ed erano su piccola scala: due guerre anglo-boere (1880\u20131881 e 1899\u20131902), la guerra sino-giapponese (1894\u20131895), la prima italo-etiope Guerra (1895\u20131896), la Guerra ispano-americana (1898) e la guerra italo-ottomana (1911). La pi\u00f9 grande fu la guerra russo-giapponese del 1905, l'unica in cui due potenze maggiori si combatterono.\nTra i principali imperi dal 1875 al 1914, gli storici valutano un record misto in termini di redditivit\u00e0. L'ipotesi era che le colonie avrebbero fornito un eccellente mercato vincolato per la manifattura. A parte l'India, questo era raramente vero. Entro il 1890, gli imperialisti ottennero benefici economici principalmente nella produzione di materie prime economiche per alimentare il settore manifatturiero nazionale. Nel complesso, la Gran Bretagna ha beneficiato bene dell'India, ma non della maggior parte del resto del suo impero. I Paesi Bassi hanno fatto molto bene nelle Indie orientali. La Germania e l'Italia ottennero pochissimi scambi o materie prime dai loro imperi. La Francia ha fatto leggermente meglio. Il Congo belga era notoriamente redditizio in quanto era una piantagione di gomma ed era gestito dal re Leopoldo II come un'impresa privata. Tuttavia lo scandalo riguardante i maltrattamenti sulla forza lavoro, port\u00f2, nel 1908, la comunit\u00e0 internazionale a costringere il governo belga a occuparsene, rendendo la piantagione molto meno redditizia. Le Filippine costarono agli Stati Uniti molto pi\u00f9 del previsto.\nLa popolazione coloniale mondiale al tempo della prima guerra mondiale ammontava a circa 560 milioni di persone, di cui il 70,0% era di dominio britannico, il 10,0% in francese, l'8,6% in olandese, il 3,9% in giapponese, il 2,2% in tedesco, il 2,1% in Americano, 1,6% in portoghese, 1,2% in belga e met\u00e0 dell'1% in possedimenti italiani. I domini domestici delle potenze coloniali avevano una popolazione totale di circa 370 milioni di persone.\nLa questione orientale.\nLa questione orientale dal 1870 al 1914 era il rischio imminente di una disintegrazione dell'Impero ottomano; spesso chiamato \"il malato d'Europa\". L'attenzione si \u00e8 concentrata sull'aumento del nazionalismo tra l'etnia cristiana nei Balcani, in particolare come sostenuto dalla Serbia. Esisteva un rischio elevato che avrebbe comportato importanti scontri tra Austria-Ungheria e Russia e tra Russia e Gran Bretagna. La Russia voleva soprattutto il controllo di Costantinopoli nello stretto che collega il Mar Nero con il Mediterraneo. La politica britannica era stata a lungo a sostegno dell'Impero ottomano contro l'espansione russa. Tuttavia, nel 1876 William Gladstone aggiunse una nuova dimensione che intensific\u00f2 il conflitto enfatizzando le atrocit\u00e0 ottomane contro i cristiani in Bulgaria. Le atrocit\u00e0 - oltre agli attacchi ottomani agli armeni e agli attacchi russi agli ebrei - attirarono l'attenzione pubblica di tutta l'Europa e diminuirono la possibilit\u00e0 di tranquille concessioni.\nL'arrivo della guerra mondiale.\nLe principali cause della prima guerra mondiale, scoppiata inaspettatamente nell'Europa centrale nell'estate del 1914, includevano molti fattori, come i conflitti e l'ostilit\u00e0 dei quattro decenni che precedettero la guerra. Il militarismo, le alleanze, l'imperialismo e il nazionalismo etnico hanno avuto ruoli importanti. Tuttavia le origini immediate della guerra risiedevano nelle decisioni prese dagli statisti e dai generali durante la crisi del 1914, che fu provocata dall'assassinio dell'arciduca Francesco Ferdinando (l'arciduca d'Austria Ungheria) da un'organizzazione segreta serba, la Mano Nera.\nEntro il 1870 o 1880 tutte le maggiori potenze si stavano preparando per una guerra su larga scala, sebbene nessuno se ne aspettasse una. La Gran Bretagna si concentr\u00f2 sulla costruzione della sua Royal Navy, gi\u00e0 pi\u00f9 forte delle successive due marine messe insieme. Germania, Francia, Austria, Italia e Russia, e alcuni paesi pi\u00f9 piccoli, istituirono sistemi di coscrizione in base ai quali i giovani avrebbero prestato servizio da 1 a 3 anni nell'esercito, per poi passare i successivi 20 anni nelle riserve con un addestramento annuale. Uomini di livello sociale superiore divenivano ufficiali.\nOgni paese ha ideato un sistema di mobilitazione in base al quale le riserve potevano essere richiamate rapidamente e inviate nei punti chiave con la ferrovia. Ogni anno i piani venivano aggiornati e ampliati in termini di complessit\u00e0. Ogni paese accumul\u00f2 armi e provviste per un esercito dell'ordine di milioni.\nLa Germania nel 1874 aveva un esercito professionale regolare di 420.000 con ulteriori 1,3 milioni di riserve. Nel 1897 l'esercito regolare era di 545.000 soldati e le riserve 3,4 milioni. I francesi nel 1897 avevano 3,4 milioni di riservisti, Austria 2,6 milioni e Russia 4,0 milioni. I vari piani di guerra nazionali erano stati perfezionati nel 1914, anche se la Russia e l'Austria erano in ritardo. Tutti i piani prevedevano un momento decisivo e una breve guerra.\nLa grande guerra.\nLa prima guerra mondiale fu un conflitto globale che dur\u00f2 dal 1914 al 1918. Vide le potenze centrali (Germania e Austria-Ungheria, in seguito unite dall'Impero ottomano e dalla Bulgaria), che combattevano le potenze \"Intesa\" o \"Alleate\", guidate da Gran Bretagna, Russia e Francia dal 1914, a cui in seguito si unirono l'Italia in 1915 e altri paesi come la Romania nel 1916. Gli Stati Uniti, inizialmente neutrali, tentarono di mediare un accordo ma nell'aprile 1917 dichiararono guerra alla Germania. Gli Stati Uniti cooperarono con gli Alleati ma non si unirono formalmente a loro, e negoziarono la pace separatamente. Nonostante avessero sconfitto la Romania nel 1916 e la Russia nel marzo 1918, le Potenze centrali crollarono nel novembre 1918; e la Germania accett\u00f2 un \"armistizio\" che in pratica era una resa totale. Gran parte degli sforzi diplomatici delle principali potenze era orientata a spingere i paesi neutrali nell'alleanza con le promesse di ricchi premi territoriali. Gran Bretagna, Stati Uniti e Germania spesero ingenti somme per finanziare i loro alleati. Le campagne di propaganda per mantenere il morale alto a casa e minare il morale nel campo nemico, specialmente tra le minoranze, erano una priorit\u00e0 per le maggiori potenze. Si impegnarono anche nella sovversione, sovvenzionando gruppi politici che tentavano di rovesciare il regime nemico, come fecero i bolscevichi in Russia nel 1917. Entrambe le parti hanno stretto accordi segreti con i neutrali per indurli a unirsi alla guerra in cambio di una fetta di territorio nemico dopo la vittoria. Alcune terre furono promesse a diverse nazioni, quindi alcune promesse dovettero essere infrante. Ci\u00f2 lasci\u00f2 eredit\u00e0 amare permanenti, soprattutto in Italia. Incolpando la guerra in parte sui trattati segreti, il presidente Wilson ha chiesto nei suoi quattordici punti \"alleanze aperte, arrivate apertamente\".\nConferenza di pace di Parigi e trattato di Versailles del 1919.\nLa guerra mondiale fu risolta dai vincitori alla Conferenza di pace di Parigi del 1919. 27 nazioni inviarono delegazioni e c'erano molti gruppi non governativi, ma i poteri sconfitti non furono invitati.\nI \" Big Four \" erano il presidente degli Stati Uniti Woodrow Wilson, il primo ministro David Lloyd George della Gran Bretagna, Georges Clemenceau della Francia e il primo ministro italiano Vittorio Orlando . Si incontrarono in modo informale 145 volte e presero tutte le decisioni pi\u00f9 importanti, che a loro volta sono state ratificate dagli altri.\nLe principali decisioni furono la creazione della Societ\u00e0 delle Nazioni; i cinque trattati di pace con i nemici sconfitti (in particolare il trattato di Versailles con la Germania); pesanti riparazioni imposte alla Germania; l'assegnazione dei possedimenti d'oltremare tedeschi e ottomani come \"mandati\", principalmente a Gran Bretagna e Francia; e il disegno di nuovi confini nazionali (a volte con plebisciti) per riflettere meglio le forze del nazionalismo. Nella \"clausola di colpa\" (sezione 231), la guerra \u00e8 stata incolpata di \"aggressione da parte della Germania e dei suoi alleati\". La Germania pag\u00f2 solo una piccola parte delle riparazioni prima che fossero sospese nel 1931. "}
{"id": "8394200", "revid": "1745361", "url": "https://it.wikipedia.org/wiki?curid=8394200", "title": "Aine", "text": ""}
{"id": "8394202", "revid": "1444345", "url": "https://it.wikipedia.org/wiki?curid=8394202", "title": "All This Love", "text": ""}
{"id": "8394209", "revid": "767487", "url": "https://it.wikipedia.org/wiki?curid=8394209", "title": "Ramiro Quintana", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 2 novembre 2014 disputando l'incontro di Primera Divisi\u00f3n Profesional perso 2-1 contro il ."}
{"id": "8394220", "revid": "1115778", "url": "https://it.wikipedia.org/wiki?curid=8394220", "title": "Liga Leumit 1967-1968 (pallacanestro)", "text": "La Liga Leumit 1967-1968 \u00e8 stata la 14\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del Maccabi Tel Aviv."}
{"id": "8394222", "revid": "1318658", "url": "https://it.wikipedia.org/wiki?curid=8394222", "title": "Xinzhuang", "text": "Xinzhuang (cinese semplificato \u8398\u5e84\u9547) \u00e8 una citt\u00e0 cinese di 144.700 abitanti, situata nel distretto di Minhang, a sud-ovest di Shanghai. Rappresenta in un certo senso l'ingresso alla conurbazione di Shanghai, tanto da essere servita dalla metropolitana della grande citt\u00e0. \u00c8 diventata comune autonomo nel 1961. "}
{"id": "8394224", "revid": "767487", "url": "https://it.wikipedia.org/wiki?curid=8394224", "title": "Mat\u00edas Caseras", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , nel 2011 \u00e8 passato al . Ha esordito in prima squadra il 13 ottobre 2013 disputando l'incontro di Segunda Divisi\u00f3n Profesional pareggiato 1-1 contro il ."}
{"id": "8394231", "revid": "767487", "url": "https://it.wikipedia.org/wiki?curid=8394231", "title": "Haibrany Ruiz D\u00edaz", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 25 settembre 2011 disputando l'incontro di Primera Divisi\u00f3n Profesional perso 1-0 contro il . Nella stagione 2015-2016 ha giocato in Libano, al ."}
{"id": "8394235", "revid": "287204", "url": "https://it.wikipedia.org/wiki?curid=8394235", "title": "Marina Jurlova", "text": "Biografia.\nFiglia di un colonnello cosacco, si arruol\u00f2 nell'esercito imperiale all'et\u00e0 di 14 anni seguendo il padre al fronte. Serv\u00ec inizialmente lungo il fronte caucasico, rimanendo ferita durante una missione di sabotaggio di ponti lungo il fiume Aras. Dopo essere stata medicata a Baku, fu inviata come meccanico e autista sul fronte orientale.\nDopo lo scoppio della rivoluzione d'ottobre, si un\u00ec al movimento bianco durante la Guerra civile russa. Ferita da un agguato bolscevico durante un pattugliamento, venne inviata a un ospedale a Omsk, dove si riprese dallo shock e dalle ferite riportate. Di l\u00ec, grazie all'intervento di un ufficiale amico, ottenne la possibilit\u00e0 di essere trasferita all'ospedale statunitense di Vladivostok. Il treno, tuttavia, rimase bloccato in piena steppa siberiana, intrappolato fra due armate bolsceviche.\nIn compagnia di circa un centinaio di lealisti, Yurlova affront\u00f2 un mese circa di cammino fino a Vladivostok, dove fu finalmente ricoverata. Dopo la degenza, le fu accordato il passaporto e un passaggio su una nave diretta in Giappone. Da l\u00ec, nel 1922, emigr\u00f2 negli Stati Uniti, dove si esib\u00ec come ballerina e si spos\u00f2, diventando cittadina statunitense nel 1926.\nLungo gli anni trenta, pubblic\u00f2 la sua storia in tre distinti volumi: \"Cossack Girl\" (1934), dove copr\u00ec gli eventi dall'inizio della guerra fino al crollo del regime tsarista; \"Russia, Farewell\" (1936), che riguarda gli eventi fino alla sua emigrazione oltreoceano del 1922; \"The Only Woman\" (1937), che racconta i suoi anni negli Stati Uniti.\nMor\u00ec il 1\u00ba aprile 1984 a New York.\nAdattamenti televisivi.\nLe vicende della vita di Marina Jurlova comprese fra il 1914 e il 1922 sono state raccontate in vari episodi della docufiction \"14 - I diari della Grande Guerra\" e del suo sequel \"1918-1939 - La pace fragile\". In entrambi i casi, \u00e8 stata interpretata da Natalia Witmer."}
{"id": "8394236", "revid": "111856000", "url": "https://it.wikipedia.org/wiki?curid=8394236", "title": "Monastero di San Maria di Garegnano", "text": ""}
{"id": "8394237", "revid": "767487", "url": "https://it.wikipedia.org/wiki?curid=8394237", "title": "Corky Romano - Agente di seconda mano", "text": "Corky Romano - Agente di seconda mano (\"Corky Romano\") \u00e8 un film statunitense del 2001 diretto da Rob Pritts."}
{"id": "8394238", "revid": "767487", "url": "https://it.wikipedia.org/wiki?curid=8394238", "title": "Agust\u00edn Miranda (calciatore 1992)", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 17 agosto 2014 disputando l'incontro di Primera Divisi\u00f3n Profesional vinto 2-1 contro il ."}
{"id": "8394246", "revid": "684696", "url": "https://it.wikipedia.org/wiki?curid=8394246", "title": "Commissione Nazionale di Sanit\u00e0 (Cina)", "text": ""}
{"id": "8394250", "revid": "767487", "url": "https://it.wikipedia.org/wiki?curid=8394250", "title": "Lakeboat", "text": "Lakeboat \u00e8 un film canadese-statunitense del 2000 diretto da Joe Mantegna.\nIl film \u00e8 un adattamento dell'opera teatrale omonima scritta nel 1970 da David Mamet."}
{"id": "8394253", "revid": "762947", "url": "https://it.wikipedia.org/wiki?curid=8394253", "title": "La P\u00e9ri (Dukas)", "text": "La P\u00e9ri \u00e8 un balletto in un atto con musica di Paul Dukas scritto fra il 1909 e il 1910.\nStoria.\nTh\u00e9ophile Gautier e il musicista Friedrich Burgm\u00fcller avevano realizzato nel 1843 un balletto sul tema delle P\u00e9ri, fate orientali portatrici della Luce, che fu rappresentato con successo fino alla fine del secolo.\nNel 1911 Sergej Djagilev, creatore dei Balletti russi, commission\u00f2 a Paul Dukas la musica per un nuovo balletto sempre sull'argomento delle P\u00e9ri; la coreografia era affidata a Mikhail Fokine, le scene e i costumi a L\u00e9on Bakst; la protagonista avrebbe dovuto essere Natalja Truhanova, richiesta da Dukas, ma Djagilev non la ritenne abbastanza brava da poter danzare con Vaslav Nijinsky, l'altro protagonista, e la produzione venne annullata.\nLa Truhanova chiese poi a Ivan Clustine di realizzare un'altra coreografia e il balletto fu messo in scena il 22 aprile 1912 al Th\u00e9\u00e2tre du Ch\u00e2telet con scene e costumi di R\u00e9n\u00e9 Piot, Natalja Truhanova e Alfred Bekefi interpreti principali, l'Orchestre Lamoureux fu diretta dallo stesso Dukas.\nArgomento.\nIl principe Iskender, a cui era stata predetta una fine molto vicina, stanco della sua esistenza e desideroso di vivere con rinnovato spirito, va alla ricerca del Fiore dell'eterna giovinezza; arrivato ai confini della Terra incontra una P\u00e9ri addormentata e si accorge che il Fiore \u00e8 fra le sue mani. Il principe ruba il Fiore, ma si lascia incantare dalla bellezza della P\u00e9ri. Quando si risveglia la fata inizia a danzare in modo voluttuoso con l'intento di sedurre Iskender e riprendere il Fiore, senza il quale ella non pu\u00f2 raggiungere il Cielo. Preso dalla passione, il principe accetta di restituire il Fiore in cambio di un bacio, ben sapendo che cos\u00ec dovr\u00e0 rinunciare all'immortalit\u00e0. Riconquistato il Fiore la P\u00e9ri sale verso il cielo mentre Iskender comprende di dover morire.\nAnalisi.\nIl balletto \u00e8 preceduto da una Fanfara che ha la funzione di richiamo per il pubblico solitamente distratto prima dell'inizio della rappresentazione; con accordi altisonanti e maestosi, sottolineati da un ritmo scandito, la Fanfara, eseguita solo dagli ottoni, conduce l'uditorio all'atmosfera magica del racconto.\nLe prime pagine della partitura sono molto pacate e si instaura subito un clima irreale, magico; viene introdotto per primo il tema del principe Iskender, chiaramente distintivo, intenso nella sonorit\u00e0 degli oboi e delle trombe e marcato da un ritmo puntato simile per certi versi a quello iniziale de L'apprendista stregone; la melodia muta poi in note pi\u00f9 gentili delineate dagli archi. Il tema della P\u00e9ri \u00e8 interpretato dal corno inglese e dai violoncelli che, in modo seducente, creano un'atmosfera orientaleggiante. Questi due temi, sviluppandosi e intrecciandosi, costituiscono la struttura musicale dell'intero balletto. \nLo stile de \"La P\u00e9ri\" si rif\u00e0 sia alla tradizione romantica ottocentesca sia alla musica degli impressionisti, particolarmente vi \u00e8 un richiamo a Debussy; la padronanza orchestrale \u00e8 per\u00f2 indubbia e l'originalit\u00e0 nel trattare gli strumenti d\u00e0 un tono di eleganza e raffinatezza alla partitura ."}
{"id": "8394254", "revid": "72396", "url": "https://it.wikipedia.org/wiki?curid=8394254", "title": "Il Triangolo (gruppo musicale)", "text": "Il Triangolo \u00e8 un gruppo musicale indie pop italiano formatosi a Milano nel 2011 e composto da Marco Ulcigrai (chitarra e voce) e Thomas Paganini (basso e seconda voce).\nStoria del gruppo.\nLa band nasce a Milano all'inizio del 2011 da un'idea di Marco Ulcigrai. L'intento \u00e8 scrivere canzoni in italiano ispirandosi alla musica d'autore degli anni 60 e 70. La formazione iniziale \u00e8 un trio composto da Thomas Paganini e Mauro Campoleoni, amici e compagni in diverse band sin dai tempi del liceo.\nDopo appena poche settimane di attivit\u00e0, i tre registrano l'EP \"Giurami\" al Noise Factory di Milano e si iscrivono al concorso per band emergenti \u2018Va sul palco\u2019, vincendolo. Questo risultato sancisce l'inizio della collaborazione con Ghost Records, storica etichetta indipendente di Varese.\nDal binomio vedranno la luce gli album \"Tutte le canzoni\" (2012), esordio accolto molto positivamente dalla critica e dal pubblico, e \"Un'America\" (2014).\nIl 17 gennaio 2020 esce \"Faccio un cinema\". In ordine di tempo, \u00e8 l\u2019ultimo lavoro in studio del Triangolo; questo album arriva a 5 anni di distanza dal \"Tutte le canzoni\" e rappresenta il terzo capitolo del percorso iniziato nel 2012.\nDopo il tuffo nel beat italiano degli anni \u201960 del disco d\u2019esordio, la band riprende il viaggio all\u2019interno della tradizione cantautorale italiana, portando avanti la propria ricerca sonora. Il Triangolo ha fatto della commistione tra passato e presente la propria cifra stilistica: chitarre surf e melodie r\u00e9tro si fondono con arrangiamenti moderni ed un\u2019anima rock\u2019n\u2019roll, dando vita ad suono riconoscibile e contemporaneo.\nL'album \u00e8 anticipato dal singolo \"Nella testa\", pubblicato il 29 novembre 2019."}
{"id": "8394258", "revid": "290351", "url": "https://it.wikipedia.org/wiki?curid=8394258", "title": "I'm Easy", "text": "I'm Easy \u00e8 un album di Keith Carradine, pubblicato nel 1976.\nIl disco.\nAlbum d'esordio dell'artista, gi\u00e0 celebre come attore, fu un grande successo, dovuto soprattutto al singolo omonimo, gi\u00e0 presente nel film \"Nashville\"."}
{"id": "8394259", "revid": "458786", "url": "https://it.wikipedia.org/wiki?curid=8394259", "title": "Mario Risso", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra il 20 agosto 2008 disputando l'incontro di Coppa Sudamericana vinto 2-1 contro il ."}
{"id": "8394261", "revid": "599013", "url": "https://it.wikipedia.org/wiki?curid=8394261", "title": "Chartchai Chionoi", "text": "Biografia.\nChartchai Chionoi \u00e8 stato il secondo campione mondiale di boxe della Thailandia, dopo Pone Kingpetch. Come la maggior parte dei pugili tailandesi, Chionoi si \u00e8 dedicato anche all'arte marziale tailandese Muay thai.\nCarriera.\nChartchai Chionoi \u00e8 diventato professionista il 27 marzo 1959. Ha perso l'imbattibilit\u00e0 al nono combattimento, ai punti in sei riprese, da un avversario con il quale si prese la rivincita cinque anni dopo. Dopo aver combattuto un anno in Giappone, Chionoi torn\u00f2 a combattere in Thailandia. \nL'8 febbraio 1966, a Bangkok, combatt\u00e9 contro il campione del mondo Salvatore Burruni, che aveva conquistato il titolo battendo l'altro thailandese Kingpetch. Burruni, in difficolt\u00e0 a rientrare nel peso, si present\u00f2 praticamente al limite della categoria dei gallo. L'incontro, quindi, non valido per il titolo mondiale, si concluse con una vittoria di Chionoi ai punti in dieci riprese. \nIl 30 dicembre successivo, a Bangkok, Chionoi incontr\u00f2 Walter McGowan, succeduto a Burruni nello \"status\" di campione mondiale lineare dei pesi mosca. Il thailandese conquist\u00f2 il titolo battendo il britannico che sanguinava abbondantemente dal naso, per Kot al nono round.\nChionoi difese vittoriosamente quattro volte la cintura mondiale. Combatt\u00e9 contro il connazionale Puntip Keosuriya (KO alla terza ripresa), nuovamente contro Walter McGowan (Kot alla settima) alla Wembley Arena e contro il messicano Efren Torres, a Citt\u00e0 del Messico. \nIl thailandese atterr\u00f2 lo sfidante al secondo round, aprendogli una ferita che insist\u00e9 a colpire per il resto del match. A sua volta, Torres, al decimo round, chiuse con un pugno l'occhio sinistro del thailandese. Alla tredicesima ripresa, con i pugili e il ring macchiati di sangue, l'arbitro chiam\u00f2 il medico che non pot\u00e9 far altro che constatare l'impossibilit\u00e0 di proseguire. A Chionoi, in vantaggio sul cartellino dell'arbitro, fu attribuita la vittoria per Kot. A Torres furono necessari quindici punti di sutura. Il match fu inserito al ventesimo posto nella classifica di Ring Magazine (1996) dei 100 pi\u00f9 grandi combattimenti di tutti i tempi.\nL'8 dicembre 1967 affronta a Bangkok il Campione d'Europa dei gallo Mimoun Ben Ali, senza titolo in palio e lo punisce per Ko alla quarta ripresa.\nLa sua quarta difesa del titolo mondiale, il 10 novembre 1968, contro il filippino Bernabe Villacampo (vittoria ai punti) fu riconosciuta come valida per il titolo anche dalla WBC.\nIl 23 febbraio 1969 Chionoi perse il titolo mondiale lineare e WBC nella rivincita concessa a Efren Torres sempre a Citt\u00e0 del Messico. Il match fu interrotto all'ottavo round perch\u00e9 l'occhio sinistro di Chionoi si era gonfiato in modo tale da non consentirgli di proseguire.\nIl terzo incontro fu allestito il 20 marzo 1970, a Bangkok di fronte a oltre 40.000 tifosi di Chionoi. Il tailandese riconquist\u00f2 il titolo mondiale WBC, ai punti, con decisione unanime (148-142, 147-144 e 145-141). \nChionoi perse nuovamente il titolo WBC alla prima difesa, a Bangkok, contro il messicano Erbito Salavarria, per Kot alla seconda ripresa. Il 2 gennaio 1973 fu designato per sfidare il campione mondiale della WBA, Masao Ohba. \nIl combattimento fu intenso. Chionoi mise Ohba al tappeto con un gancio destro dopo soli quaranta secondi del primo round. Cadendo, il giapponese si infortun\u00f2 alla caviglia destra. Riusc\u00ec per\u00f2 a rimettersi in piedi e fu soccorso con applicazioni di ghiaccio durante i vari intervalli. Zoppicando comunque, Ohba prese il sopravvento nelle riprese centrali, colpendo Chionoi anche con alcune testate. A 2:19 del 12\u00ba round, Chionoi fin\u00ec una prima volta al tappeto. Dopo altri due atterramenti nello stesso round, fu dichiarato sconfitto per Kot. \nOhba per\u00ec in un incidente d'auto 22 giorni dopo questo combattimento. Di conseguenza, Chionoi fu designato dalla WBA a combattere per il titolo mondiale vacante dei pesi mosca. Il match, combattuto a Bangkok il 17 maggio 1973 contro lo svizzero Fritz Chervet, si concluse con la vittoria del pugile di casa per Kot alla quarta ripresa.\nCinque mesi dopo, Chionoi concesse la rivincita a Chervet, sul ring di Zurigo. L'incontro, combattuto il 27 aprile 1974, fu pi\u00f9 equilibrato del precedente e si concluse con la vittoria ai punti del thailandese, con decisione controversa.\nDopo una seconda vittoriosa difesa, Chionoi fu privato della cintura per problemi di rientro nei limiti di peso. Fu per\u00f2 designato a combattere contro Susumu Hanagata per il titolo resosi vacante. Ormai trentaduenne, Chionoi fu messo KO al 6\u00ba round sul ring di Yokohama. Si ritir\u00f2 nell'agosto del 1975, dopo altri due incontri.\nDopo il ritiro.\nChionoi ha avuto effetti fisici duraturi della sua carriera pugilistica tra i quali il morbo di Parkinson, che lo port\u00f2 anche alla paralisi. \n\u00c8 morto la sera del 21 gennaio 2018, a 75 anni."}
{"id": "8394266", "revid": "131569", "url": "https://it.wikipedia.org/wiki?curid=8394266", "title": "Basilica di Sant'Antonio Abate e Santa Francesca Cabrini", "text": "La basilica di Sant'Antonio Abate e Santa Francesca Cabrini \u00e8 una basilica che si trova a Sant'Angelo Lodigiano.\nLa chiesa parrocchiale di Sant'Angelo Lodigiano \u00e8 quella dedicata a sant'Antonio abate e a santa Francesca Cabrini, e porta il titolo di basilica.\nStoria.\nL'edificio attuale, eretto tra il 1928 e il 1938, venne realizzato sopra la precedente chiesa parrocchiale, la cui storia risale almeno al 1210 quando essa viene citata per la prima volta come ubicata al centro dell'abitato locale e gi\u00e0 dotata di un arciprete nella figura di tale Gerardo. La chiesa originaria venne demolita e ricostruita nel XV secolo sulla pianta della precedente e nel 1535 venne dedicata a Sant'Antonio abate.\nAttorno al 1660, su proposta dei fedeli, il parroco don Domenico Longo s'impegn\u00f2 per una nuova edificazione della chiesa \"con maggior decoro\". I lavori ebbero inizio il 12 giugno 1662 e terminarono il 4 agosto del 1673: questa chiesa era dotata di tre navate con quattro cappelle a destra e tre nicchie a sinistra, oltre al battistero. Venne realizzato in quell'occasione anche il campanile ancora visibile che venne poi soprelevato nel 1787 in stile barocco e che venne ultimato nel 1826 con la costruzione di una terrazza dove porre una colonna scanalata di stile neoclassico sulla cui sommit\u00e0 svetta ancora oggi una statua di San Michele n marmo di Viggi\u00f9, opera dello scultore milanese Butti. Sempre relativamente al campanile, nel 1767 il concerto di campane venne portato da tre a cinque e venne costruito l'altare maggiore in marmi pregiati che rimase in uso nella basilica sino al 1968.\nLa chiesa attuale, costruita come si \u00e8 detto sulla precedente, venne realizzata in stile neorinascimentale bramantesco, in muratura semplice e segue una pianta a forma di croce latina con un caratteristico presbiterio a trifoglio. La chiesa internamente \u00e8 suddivisa in tre navate: quella centrale, alla corrispondenza coi bracci laterali, si allarga a formare un ottagono, mentre le navate laterali si torcono sino a girare attorno alle absidi stesse. Nel presbiterio ottagonale quelle che sono le volte si portano verso l'alto sino al tiburio, formando una cupola di altezza complessiva di 30 metri.\nIl primo progetto della basilica venne in realt\u00e0 pensato gi\u00e0 dal 1859 per iniziativa del parroco don Bassano Ded\u00e8 (che fu a suo tempo anche padre spirituale di Francesca Cabrini) e venne messo a progetto dall'ingegnere Giovanni Vandoni di Milano, ma a causa della seconda guerra d'indipendenza italiana il progetto venne momentaneamente accantonato e ripreso solo negli anni immediatamente precedenti la Prima guerra mondiale quando per\u00f2 venne ripensato un nuovo progetto per mano dell'architetto Venturini di Cremona, ma anche questo progetto venne momentaneamente accantonato.\nFu solo nel 1921, grazie all'operato del nuovo parroco monsignor Enrico Rizzi, che si ripropose il problema della costruzione della nuova chiesa e per questo progetto definitivo venne scelto l'ingegnere milanese Spirito Maria Chiappetta. Il 7 luglio 1928 venne posta la prima pietra ed ebbero inizio i lavori di costruzione del tempio sacro. In dieci anni la chiesa poteva dirsi ormai pronta e pot\u00e9 essere consacrata il 28 ottobre 1938 da mons. Pietro Calchi Novati, vescovo di Lodi. Il 13 novembre di quello stesso anno avvenne la beatificazione di Francesca Cabrini.\nLa chiesa, pur alla sua consacrazione, si presentava molto spoglia e fu solo nel 1944 che se ne decise la decorazione interna ad opera del pittore Taragni di Bergamo e della sua scuola, ad eccezione dei grandi affreschi delle lunette, delle tazze e degli absidi che vennero affidati al pittore bergamasco Pasquale Arzuffi. Successivamente vennero aggiunte anche le vetrate istoriate realizzate dall'artista lodigiano Gaetano Bonelli.\nGli ultimi lavori di rifacimento all'interno della chiesa si compirono negli anni sessanta quando venne ristrutturato il presbiterio che \u00e8 come appare oggi ad opera dell'architetto mons. Valerio Vigorelli della Scuola del Beato Angelico di Milano. Nel 1969 l'antico altare della chiesa venne trasferito in quella dedicata a Santa Maria Regina nella frazione di Cogozzo e la cappella di Sant'Antonio venne ridedicata al Santissimo Sacramento. Nel 1976 venne rifatto il pavimento con pesanti lastre di granito.\nDescrizione.\nInterno.\nAll'interno della basilica si sono conservate delle tracce della precedente chiesa parrocchiale come ad esempio la cappella della Madonna del Rosario, risalente al XV secolo e di pieno stile rinascimentale con altare originale ed affreschi del Morazzone sulla volta, affiancati a quelli laterali realizzati dal pittore Arzuffi negli anni Cinquanta. La statua della Vergine presente nella cappella \u00e8 realizzata in legno gessato ed \u00e8 sovrastata da una piccola tela raffigurante Dio padre attribuita a Daniele Crespi.\nDi rilievo \u00e8 anche il battistero seicentesco, dove venne battezzata santa Francesca Cabrini il 15 luglio 1850.\nNella cappella del Sacro Cuore \u00e8 presente una \"Madonna con bambino e santi\" del XV secolo, un affresco strappato dalla vecchia chiesa e poi qui ricollocato. In quella del Santissimo Sacramento, \u00e8 presente invece una tavola lignea del Cinquecento raffigurante \"San Raffaele\" ed attribuita a Bernardino Lanino in cui \u00e8 chiaramente visibile l'influenza stilistica di Gaudenzio Ferrari presso la cui bottega il pittore lavor\u00f2 negli anni della sua formazione artistica.\nLa pi\u00f9 importante tra le cappelle \u00e8 certamente quella dedicata a santa Francesca Cabrini dove troneggia una grande tela centrale del pittore Galizzi affiancata da altri due quadri del pittore Cesare Secchi. Sull'altare marmoreo si trova un prezioso reliquiario contenente il radio della santa."}
{"id": "8394267", "revid": "325224", "url": "https://it.wikipedia.org/wiki?curid=8394267", "title": "Consiglio dei ministri dell'Uruguay", "text": "Il Consiglio dei ministri dell'Uruguay (in spagnolo: \"Consejo de Ministros del Uruguay\") \u00e8 un organo costituzionale, politico e collegiale composto dal Presidente della Repubblica, dal vicepresidente e dai responsabili dei rispettivi portafogli ministeriali dell'Uruguay. Questo consiglio si riunisce di solito il luned\u00ec mattina nella Torre esecutiva di Montevideo, anche se a volte si incontra nella Residenza di Su\u00e1rez y Reyes o nell'Estancia presidenziale di Anchorena."}
{"id": "8394269", "revid": "438678", "url": "https://it.wikipedia.org/wiki?curid=8394269", "title": "Ventilatore polmonare", "text": ""}
{"id": "8394270", "revid": "1848118", "url": "https://it.wikipedia.org/wiki?curid=8394270", "title": "Gr\u00e1inne (ciclo feniano)", "text": "Gr\u00e1inne \u00e8 la figlia di Cormac mac Airt nel ciclo feniano della mitologia irlandese. \u00c8 una delle figure centrali nel testo medio irlandese \"Finn e Gr\u00e1inne\" e, soprattutto, nel racconto del XVII secolo \"The Pursuit of Diarmuid and Gr\u00e1inne\", che racconta il suo fidanzamento con Fionn mac Cumhaill, leader dei Fianna e la sua successiva fuga con il guerriero di Fionn Diarmuid Ua Duibhne.\nStoria.\nIn \"The Pursuit of Diarmuid and Gr\u00e1inne\", Gr\u00e1inne \u00e8 stata promessa in matrimonio all'ormai anziano Fionn ma, respinta dalla sua et\u00e0, inizia un rapporto con Diarmuid alla loro festa di fidanzamento. Dapprima lui la rifiuta, per lealt\u00e0 verso Fionn, ma lei pone un \"geis\" su di lui, per costringerlo a scappare con lei. La loro lunga fuga da Fionn \u00e8 aiutata dal padre adottivo di Diarmuid, Aengus \u00d3g. Alla fine, Fionn perdona Diarmuid dopo che Aengus intercede per loro; la coppia si stabilisce nel Kerry e produce cinque figli. Anni dopo Diarmuid viene ferito da un cinghiale mentre caccia con Fionn, che si ferma a curarlo fino a quando non \u00e8 troppo tardi; i testi variano sulle azioni successive di Gr\u00e1inne. In alcune versioni, ella piange il marito finch\u00e9 non muore; in altre, giura che i suoi figli vendicheranno la morte del padre su Fionn. In altri ancora, perdona Fionn o addirittura lo sposa.\nSecondo lo storico Peter Berresford Ellis, \"[Fionn Mac Cumhail] ha avuto molti amori durante la sua carriera, ma nessuno \u00e8 meglio conosciuto del suo amore non corrisposto per Gr\u00e1inne. Era anziano quando [il Re Supremo] Cormac Mac Airt gli diede sua figlia Gr\u00e1inne in matrimonio. Ma prima della cerimonia, Gr\u00e1inne fugge con uno dei guerrieri di Fionn, Diarmuid Ua Duibhne. \"The Pursuit of Diarmuid and Gr\u00e1inne\" \u00e8 una delle storie d'amore classiche e un'importante epopea del ciclo feniano. \" Ellis continua a notare: \"Il personaggio di Gr\u00e1inne \u00e8 sempre disegnato con coerenza nei miti. \u00c8 una persona superficiale, intenzionale, spietata e passionale, e ci\u00f2 che in termini moderni sarebbe descritto come un nevrotico.\"\nLa storia di Gr\u00e1inne e Diarmuid \u00e8 uno dei numerosi esempi della mitologia irlandese di un triangolo amoroso tra un giovane, una giovane donna e un corteggiatore anziano, con l'altro caso pi\u00f9 famoso tra Naoise, Deirdre e Conchobar mac Nessa nel ciclo dell'Ulster. Lo stesso tema si presenta anche in altre culture, in particolare nella leggenda arturiana. The Pursuit of Diarmuid e Gr\u00e1inne condivide una serie di somiglianze con la storia di Tristano e Isotta, e in una certa misura la relazione amorosa di Lancillotto e Ginevra."}
{"id": "8394273", "revid": "977683", "url": "https://it.wikipedia.org/wiki?curid=8394273", "title": "Dineobellator", "text": "Dineobellator (il cui nome significa \"guerriero Din\u00e9\") \u00e8 un genere estinto di dinosauro teropode dromaeosauride vissuto nel Cretaceo superiore, circa 67 milioni di anni fa (Maastrichtiano), in quella che oggi \u00e8 la Formazione Ojo Alamo, nel Nuovo Messico, USA. Il genere contiene una singola specie, ossia \"D. notohesperus\".\nDescrizione.\n\"Dineobellator\" era un teropode di piccola taglia, con una lunghezza di circa 2 metri (6,6 piedi), e si stima avesse un peso di circa 18-22 kg (40-49 libbre). Le caratteristiche uniche dello scheletro di questo animale suggeriscono che possedesse una maggiore flessibilit\u00e0 delle mani e dei piedi rispetto al normale per i dromaeosauri, una presa pi\u00f9 stretta e forte negli unguali della mano, e un maggiore movimento alla base della coda. Tutte queste caratteristiche indicherebbero una maggiore agilit\u00e0 durante la caccia. Inoltre, la presenza di papille ulnari sull'ulna suggerisce che l'animale possedesse penne primarie sulla braccia, e che fosse completamente piumato, come ipotizzato per tutti i dromaeosauridi.\nClassificazione.\nL'analisi filogenetica della descrizione di \"Dineobellator\" posizione quest'ultimo nella sottofamiglia Velociraptorinae. La presenza di \"Dineobellator\", insieme a quella di \"Acheroraptor\" e \"Dakotaraptor\", suggerisce che i dromaeosauri si stavano ancora diversificando alla fine del Cretaceo. La comparsa di un secondo velociraptorino nordamericano suggerisce la diversificazione di questi taxa in Nord America dopo un evento di dispersione Campaniano-Maastrichtiano.\nDi seguito \u00e8 riportata l'analisi filogenetica proposta dagli autori:\nStoria e denominazione.\nI resti dell'olotipo di \"Dineobellator\" vennero recuperati per la prima volta nel 2008, nella Formazione Ojo Alamo da Robert M. Sullivan, Steven E. Jasinski e James Nikas. Sullivan e Jasinski che rinvennero del materiale aggiuntivo nel 2009. Nel 2011, la scoperta \u00e8 stata riportata nella letteratura scientifica. Ulteriori scavi sono stati eseguiti da Jasinski nel 2015 e nel 2016.\nI resti sono stati identificati e assegnati ad un nuovo taxon, che \u00e8 stato nominato e descritto solo nel 2020, da Jasinski, Sullivan e Peter Dodson. Il nuovo taxon venne nominato \"Dineobellator notohesperus\"; il nome generico deriva da Din\u00e9, la parola Navajo usata per il popolo della Riserva Navajo, e \"bellator\", la parola latina per \"guerriero\". Il nome specifico, \"notohesperus\", deriva dal greco \"noto\"/\u03bd\u03cc\u03c4\u03bf\u03c2 ossia sud o meridionale, e \"hesperis\"/\u1f19\u03c3\u03c0\u03b5\u03c1\u03af\u03c2 che significa occidentale, ossia \"sud-ovest\", in riferimento al sud-ovest americano in cui \u00e8 stato rinvenuto l'esemplare.\nPaleobiologia.\nPaleopatologia.\nUno degli artigli da 10 centimetri (4 pollici) sulla destra dell'esemplare tipo di \"Dineobellator\" reca cicatrici che indicano che questo individuo rimase coinvolto in un combattimento intraspecifico con un altro membro della sua specie. Dallo stesso esemplare \u00e8 stata recuperata una costola rotta con segni di guarigione.\nPaleoecologia.\n\"Dineobellator\" fa parte della fauna della Formazione Ojo Alamo nella Laramidia meridionale, e condivideva il suo habitat con molti altri dinosauri tra cui i ceratopsidi \"Ojoceratops\" e \"Torosaurus\", gli hadrosauri \"Edmontosaurus\" e \"Kritosaurus\", due tipi di ankylosauri, incluso il nodosauride \"Glyptodontopelta\", ed il titanosauro \"Alamosaurus\". I principali predatori dell'ecosistema di questa formazione erano lo pterosauro azdarchide \"Quetzalcoatlus\" e \"Tyrannosaurus\" (che potrebbe eventualmente rappresentare una specie separata, \"T. brinkmani\" basandosi su teschi frammentari presso il Museo di storia naturale dello Utah e il Museo di storia naturale e scienza del New Mexico; potrebbero persino indicare un nuovo genere separato \"Alamotyrannus\" secondo Mortimer). La presenza di un dromaeosauro suggerisce che i dromaeosauri erano predatori attivi che avevano nicchie ecologiche discrete anche in presenza di grandi tyrannosauri. Altri teropodi con cui \"Dineobellator\" condivideva il suo habitat erano il caenagnathide \"Ojoraptorsaurus\", alcuni ornithomimidi e troodontidi, cos\u00ec come \"Richardoestesia\" dall'affinit\u00e0 incerta. Nella formazione sono presenti almeno otto resti di mammiferi, come \"Alphadon\", \"Essonodon\", \"Mesodma\" e \"Meniscoessus\", nonch\u00e9 ben cinque (forse sette) tipi di tartarughe come \"Aspideretoides\", \"Compsemys\", \"Hoplochelys\", \"Neurankylus\", \"Plastomenus\" e forse \"Adocus\" e \"Basilemys\", i quali potrebbero essere state le prede principali di \"Dineobellator\"."}
{"id": "8394279", "revid": "1953061", "url": "https://it.wikipedia.org/wiki?curid=8394279", "title": "Halton (borough)", "text": ""}
{"id": "8394281", "revid": "247222", "url": "https://it.wikipedia.org/wiki?curid=8394281", "title": "Exposure (Expos\u00e9)", "text": "Exposure \u00e8 il primo album del gruppo musicale statunitense Expos\u00e9, pubblicato nel 1987.\nDescrizione.\nL'album, pubblicato dalla Arista su LP, musicassetta e CD, \u00e8 prodotto da Lewis Martine\u00e9, che cura gli arrangiamenti e risulta autore unico di 8 dei 10 brani, oltre a partecipare alla stesura degli altri.\nIl disco contiene anche i brani \"Point of No Return\" ed \"Exposed to Love\", che erano stati pubblicati due anni prima come singoli, ai quali seguono \"Come Go with Me\", \"Let Me Be the One\" e \"Seasons Change\"."}
{"id": "8394282", "revid": "1953061", "url": "https://it.wikipedia.org/wiki?curid=8394282", "title": "St Helens (Regno Unito)", "text": ""}
{"id": "8394287", "revid": "1745361", "url": "https://it.wikipedia.org/wiki?curid=8394287", "title": "Amergin Gl\u00faingel", "text": "Amergin Gl\u00faingel (in irlandese, \"Amergin dal bianco ginocchio\"), conosciuto anche con il patronimico Amergin mac M\u00edled, \u00e8 un personaggio del ciclo mitologico della mitologia irlandese. Era figlio di M\u00edl Esp\u00e1ine e ricorpiva il ruolo di druido, bardo e giudice dei Milesi, secondo la tradizione il primo popolo gaelico d'Irlanda. A lui sono attribuiti diversi poemi riguardanti l'epopea di questo popolo mitico.\nLeggenda.\nGli invasori milesi, guidati dagli otto figli di M\u00edl, morto nella penisola iberica, terra da cui i Milesi sono originari, giungono in Irlanda assetati di vendetta per l'assassinio di Ith, un loro zio ed esploratore, ucciso a tradimento dai tre re dei T\u00faatha D\u00e9 Danann, Mac Cuill, Mac Cecht e Mac Gr\u00e9ine. Arrivati, ricevono il consenso ad insediarsi sull'isola in successione dalle tre regine, Banba, \u00c9riu e F\u00f3dla. Ognuna delle tre sorelle per\u00f2 chiede ad Amergin che dia il proprio nome al paese dopo la propria morte. Proprio dall'antico nome di \u00c9riu deriva quello moderno di \u00c9ire, mentre gli altri due appellativi sono rimasti piuttosto relegati al complesso del linguaggio poetico. \nMa se i Milesi volevano restare in quelle terre dovevano prima vincere i tre re e i loro uomini. Lo stesso Amergin figura come arbitro imparziale della contesa e fissa le regole per stabilire la vittoria. I Milesi accettano cos\u00ec di ritirarsi dall'Irlanda \"oltre la nona onda\" (un termine che non indica un confine geografico, bens\u00ec una frontiera magica). Al segnale convenuto essi muovono verso la spiaggia, ma i druidi dei T\u00faatha D\u00e9 Danann scatenano una tempesta magica che impedisce loro di toccare terra. Solo l'intervento di Amergin, che invoca cantando lo \"spirito d'Irlanda\", rompe la barriera e permette l'attracco delle navi. Questa canzone salvifica rimarr\u00e0 nota come la \"Canzone di Amergin\". Dopo gravi perdite da entrambe le parti i Milesi vincono la battaglia: i tre re dei T\u00faatha D\u00e9 Danann vengono vinti in duello dai tre superstiti figli di \nM\u00edl, \u00c9ber Finn, Eremon e lo stesso Amergin il Druido. Quest'ultimo poi divider\u00e0 l'isola cos\u00ec conquistata tra i suoi fratelli, dando a Eber la met\u00e0 meridionale, ad Eremon quella settentrionale. \nDa notare la somiglianza tra i poemi del leggendario poeta gallese Taliesin e quelli attribuiti all'irlandese Amergin mac M\u00edled."}
{"id": "8394293", "revid": "287204", "url": "https://it.wikipedia.org/wiki?curid=8394293", "title": "Profronde van Drenthe 2015", "text": "Il Ronde van Drenthe 2015, cinquantatreesima edizione della corsa e valida come evento dell'UCI Europe Tour 2015 categoria 1.1, si svolse il 14 marzo 2015 su un percorso totale di 197,9\u00a0km con partenza ed arrivo da Hoogeveen nei Paesi Bassi. La vittoria fu appannaggio del belga Edward Theuns che complet\u00f2 il percorso in 4h49'20\", alla media di 41,04\u00a0km/h, precedendo gli olandesi Bert-Jan Lindeman e Joey van Rhee a completare il podio.\n178\nAccreditati alla partenza 178 ciclisti, presero il via in 177, mentre coloro che tagliarono il traguardo furono 106."}
{"id": "8394317", "revid": "1444345", "url": "https://it.wikipedia.org/wiki?curid=8394317", "title": "Dance All Night", "text": ""}
{"id": "8394327", "revid": "438678", "url": "https://it.wikipedia.org/wiki?curid=8394327", "title": "La signora delle rose", "text": "La signora delle rose \u00e8 un film muto italiano del 1919, interpretato e diretto da Diana Karenne.\nTrama.\nNadia, dopo anni di umiliazioni come violinista in orchestrine di terz'ordine, grazie ad un colpo di fortuna diventa una famosa concertista. Il ricordo delle sofferenze patite la rende incurante dei sentimenti altrui per cui crudelmente porta alla disperazione uomini innamorati e donne tradite. Anche il giovane Lucien si invaghisce di lei perch\u00e9 assomiglia ad Agata, una fidanzata perduta, ma lei lo respinge e lo istiga a suicidarsi. All'ultimo per\u00f2, pentita, riesce a bloccarlo, ma questo sar\u00e0 per lei l'inizio di una parabola discendente che la condurr\u00e0 alla fine.\nProduzione.\n\"La signora delle rose\" fu uno dei primi film interpretati a Roma da Diana Karenne dopo il suo trasferimento da Torino,a seguito della morte, avvenuta nel marzo 1919, di Ernesto Pasquali che l'aveva lanciata come una delle principali attrici cinematografiche degli anni dieci in Italia, ed anche per via dello spostamento del baricentro della produzione cinematografica verso la capitale, dove l'attrice di origini russe lavor\u00f2 sia con la \"Tespi\" che con la \"Tiber Film\" ormai entrata nell'orbita dalla U.C.I. che infatti distribuir\u00e0 la pellicola. \nLa casa di produzione romana affid\u00f2 al giornalista de \"La Tribuna\", nonch\u00e9 direttore dell'ufficio soggetti, Gaetano Campanile Mancini, il compito di ideare vicende adatte alla personalit\u00e0 della Karenne, che si rivel\u00f2 una \u00abgentile a cara compagna di lavoro, con la quale si stava volentieri\u00bb e che volle non solo collaborare alla sceneggiatura, ma anche assumere il ruolo, del tutto insolito per una donna a quei tempi, di regista.\nIn tal modo si distingueva, almeno in parte, dallo stereotipo divistico in voga in quegli anni, venendo per questo descritta come \u00abuna donna d'ingegno che parla poco di se stessa e molto dell'arte, che si fa umile e piccola come una collegiale, come una lavoratrice, e come lavoratrice vuole apparire\u00bb. Fu affiancata in questo film da Lido Manetti, che girer\u00e0 assieme a lei alla \"Tiber\" anche \"La fiamma e la cenere\" diretta in questo caso da Antamoro.\nLa pellicola, presentata come parte della \"serie Karenne\", fu realizzata nell'estate-autunno del 1919 nello stabilimento della \"Tiber\" che si trovava nella Villa Sacchetti, in adiacenze della Villa Borghese, nell'area di Valle Giulia ed usc\u00ec sugli schermi nel novembre 1919.\nAccoglienza.\nI commenti del tempo oggi disponibili non ci trasmettono un giudizio positivo sul film, a parte qualche rispettoso accenno all'attivit\u00e0 letteraria di Campanile Mancini. Venne infatti descritto come \u00absoliti tappeti, solita pelle di zigrino, di tigri, di leopardo e di altri animali, pi\u00f9 o meno ragionevoli. E poi l'eterna donna fatale, anche contro l'azione, anche contro la logica della trama. In ogni lavoro in cui lei entri, la Karenne, \u00e8 donna fatale, sempre, o lo \u00e8 prima o lo \u00e8 dopo, ma la donna fatale quando c'\u00e8 lei non manca. Dio! ci pare che basti!\u00bb.\nOltre a questi commenti negativi, che anticiparono le critiche sulla qualit\u00e0 della cinematografia italiana del primo dopoguerra ancora legata a modalit\u00e0 interpretative anacronistiche e faconde e quindi destinato ad entrare in una crisi di pubblico a fronte di nuovi modi espressivi, altri ne furono avanzati per aver voluto essere la Karenne anche la regista di \u00abun ruminamento letterario, pretenzioso nella forma ma arido nella sostanza, lavoro farraginoso, oscuro, disorganico, incerto e lacrimoso come una prefica. Diana Karenne deve convincersi che non si pu\u00f2 interpretare e mettere in scena senza detrimento dell'una e dell'altra cosa\u00bb, per quanto in seguito vi sia stato chi ha considerato queste critiche come causate dal suo anticonformismo in un ambiente che non apprezzava le donne registe.\nImpossibile oggi valutare retrospettivamente le opinioni espresse su questo film dalla critica del tempo in quanto \"La signora delle rose\" \u00e8 attualmente considerato un film perduto."}
{"id": "8394334", "revid": "767487", "url": "https://it.wikipedia.org/wiki?curid=8394334", "title": "Johannes Laaksonen", "text": "Carriera.\nClub.\nLaaksonen ha giocato nelle giovanili del KTP e del KooTeePee. Ha esordito in Ykk\u00f6nen in data 3 maggio 2010, schierato in campo in sostituzione di Jukka Veltheim nel pareggio interno per 0-0 contro lo JIPPO.\n\u00c8 rimasto in squadra fino al termine della stagione 2012, per trasferirsi poi a partire dall'anno successivo allo SJK, sempre in Ykk\u00f6nen. Ha debuttato con questa casacca il 4 maggio 2013, impiegato da titolare nella vittoria per 2-1 sul PK-35 Vantaa. Il 27 giugno successivo ha trovato il primo gol in campionato, nel successo per 0-3 arrivato ancora sul PK-35 Vantaa. Al termine della stagione, lo SJK ha centrato la promozione in Veikkausliiga.\nDopo aver vinto la Liigacup, il 12 aprile 2014 ha giocato la prima partita nella massima divisione locale, in occasione del pareggio per 1-1 maturato sul campo del RoPS. Il 17 maggio successivo ha siglato la prima rete in Veikkausliiga, nel 3-0 inflitto all'IFK Mariehamn.\nIl 2 luglio 2015 ha debuttato nelle competizioni europee per club, nella sconfitta casalinga per 0-1 subita contro lo FH Hafnarfj\u00f6r\u00f0ur, nel primo turno di qualificazione all'Europa League.\nHa contribuito alla vittoria del campionato 2015 e della Suomen Cup 2016.\nIl 14 gennaio 2019 \u00e8 stato ingaggiato ufficialmente dai norvegesi del Sandnes Ulf, a cui si \u00e8 legato con un contratto biennale. Ha esordito in 1. divisjon il 31 marzo, schierato titolare nel pareggio esterno per 1-1 sul campo del Sogndal.\nL'11 agosto 2020 \u00e8 tornato in patria, per giocare nell'IFK Mariehamn.\nNazionale.\nLaaksonen ha giocato 3 partite per la . Ha esordito il 19 gennaio 2015, subentrando a Toni Kolehmainen in una vittoria per 1-0 in un'amichevole disputata ad Abu Dhabi.\nStatistiche.\nPresenze e reti nei club.\n\"Statistiche aggiornate al 31 marzo 2020.\""}
{"id": "8394341", "revid": "228587", "url": "https://it.wikipedia.org/wiki?curid=8394341", "title": "Matteo 1", "text": "Matteo 1 \u00e8 il primo capitolo del vangelo secondo Matteo nel Nuovo Testamento. Esso contiene due sezioni distinte. La prima parte \u00e8 la genealogia di Ges\u00f9 da Abramo dal suo padre putativo Giuseppe. La seconda parte, che inizia al versetto 18, da conto della Nascita di Ges\u00f9.\nTesto.\nIl testo originale venne scritto in greco antico. Questo capitolo \u00e8 diviso in 25 versi.\nTestimonianze scritte.\nTra le principali testimonianze documentali di questo capitolo vi sono:\nLa genealogia.\nMatteo 1,1-17.\nMatteo apre il proprio vangelo con la genealogia di Ges\u00f9, divisa in 14 generazioni: da Abramo a David, da David all'esilio babilonese e quindi sino a Giuseppe, padre putativo di Ges\u00f9. L'elenco si apre e si conclude con il titolo di \"Cristo\" abbinato alla figura di Ges\u00f9 (1,1, 1,18; raramente usato nel vangelo di Matteo). Le parole di apertura del vangelo mostrano che egli fu scritto da un ebreo per un pubblico di tradizione e cultura ebraica. La genealogia dimostra che Ges\u00f9 ha origine dal seme di Abramo ed appartiene alla Casa di David, e quindi ne \u00e8 l'erede. Il vangelo di Matteo asserisce inoltre che egli \u00e8 il Figlio di Dio e, pertanto, Giuseppe non \u00e8 il suo padre naturale, ma piuttosto egli ne \u00e8 il padre putativo. Ra McLaughlin ha notato come significativa l'adozione di Ges\u00f9 da parte di Giuseppe (con il dare il nome al bambino, come farebbe un vero padre naturale) che rende Ges\u00f9 il messia predetto nella linea di David.\nQuesta sessione inizia con Abramo che \u00e8 tradizionalmente ritenuto l'antenato di tutte le famiglie della Terra. Essa attraversa tutte le principali figure dell'Antico Testamento come Isacco, Giacobbe e Giuda. Il passaggio fa anche riferimento ai fratelli di Giuda che per\u00f2 non vengono inseriti nella genealogia presentata. Gundry ha sottolineato come Matteo abbia voluto inserire anche questo cenno in riferimento alla fratellanza che deve vivere il popolo di Dio.\nNumerosi sono i problemi riscontrati nella genealogia. L'elenco di membri della casata di Ges\u00f9 \u00e8 infatti significativamente differente rispetto a quello che si pu\u00f2 trovare in Luca 3, dove l'elenco dalla cattivit\u00e0 babilonese sino al nonno di Ges\u00f9 \u00e8 del tutto differente. Matteo omette diversi nomi in porzioni della genealogia dove essa \u00e8 ben nota al pubblico che la legge, come ad esempio Ioiakim non viene menzione in 1,11 ed altri quattro nomi sono saltati in 1,8. A differenza della maggior parte delle genealogie bibliche, quella di Matteo menziona diverse figure non in discendenza diretta di Ges\u00f9, tra cui quattro donne, Tamar, Ruth, Betsabea e Rahab.\nMolte teorie sono state sviluppate in merito, la pi\u00f9 popolare delle quali \u00e8 che, mentre Matteo d\u00e0 al lettore la genealogia di Giuseppe e di suo padre Giacomo, vangelo di Luca si soffermi invece sulla genealogia del suocero di Giuseppe, Heli. Pertanto, Matteo si focalizza maggiormente sul tema della discendenza regale di Ges\u00f9, piuttosto che su una precisa discendenza biologica (forse usata invece da Luca) alla quale forse non aveva accesso nei suoi documenti. McLaughlin ha suggerito che da Ioiachin si siano dipanati due gruppi per formare in tutto \"quattordici generazioni\" in 1,17, e come tanto quella genealogia non deve essere vista come storicamente completa, ma piuttosto come una deviazione letteraria per evidenziare quattro eventi significativi nella storia degli israeliti: l'Alleanza con Abramo, l'Alleanza con David, l'esilio babilonese e il regno del Messia che \u00e8 oggetto di tutto il resto del vangelo.\nAltri studiosi dubitano di queste teorie, e quanti non credono nella infallibilit\u00e0 della Bibbia credono che si tratti di mere inaccuratezze storiche. La genealogia di Luca contiene un numero pi\u00f9 realistico di nomi, in base al periodo, mentre la lista di Matteo manca dei tipici nomi papponimici in uso all'epoca. Gundry crede che l'ultima parte dell'elenco di Matteo sia \"una grande figura retorica\" e che fosse all'epoca alquanto ordinario riempire degli spazi in una narrazione storica con figure plausibili per quanto non comprovate.\nNascita di Ges\u00f9.\nMatteo 1,18-25.\nLa seconda parte del capitolo 1 del vangelo di Matteo collega alcuni degli eventi relativi alla nascita di Ges\u00f9 (. Mentre Luca e Matteo si focalizzano su vari dettagli, i punti salienti che emergono dal racconto sembrano essere la nascita virginale di Ges\u00f9 e la sua natura divina. A differenza del racconto di Luca, Matteo si focalizza sul personaggio di Giuseppe e sulla scoperta da parte di Giuseppe della sua paternit\u00e0 putativa (Matteo 1,18) e il messaggio dell'angelo che gli conferm\u00f2 la fedelt\u00e0 di Maria ed il progetto di Dio, citando Isaia 7,14 presagendogli la nascita del Messia.\nQuesta sessione focalizzata sulla figura di Giuseppe \u00e8 inusuale. Il teologo svizzero Eduard Schweizer ha suggerito che Matteo fosse lontano dal voler provare lo status legale di Ges\u00f9 come figlio adottivo di Giuseppe, e quindi volesse perlopi\u00f9 concentrarsi sulla legalit\u00e0 della discendenza da David, piuttosto che provare la nascita di Ges\u00f9 da Maria vergine. Schweizer ha notato come Matteo avesse scritto ci\u00f2 sapendo di trovarsi di fronte un pubblico prevalentemente ebraico per cultura e tradizione, una cosa che egli tiene ben presente in tutto il suo vangelo, dando importanza in continuazione al Vecchio Testamento. Hill ha evidenziato come la citazione di Isaia \u00e8, di fatto, l'elemento centrale di tutta la parte del capitolo, cio\u00e8 l'elemento che unisce Ges\u00f9 alla profezia delle Scritture.\nStendhal, per contro, ha visto questa seconda parte del capitolo come una lunga nota all'ultima linea della genealogia, una lunga spiegazione del perch\u00e9 Giuseppe sia unicamente il marito della madre di Ges\u00f9, e come possa nel contempo Ges\u00f9 essere erede di David."}
{"id": "8394343", "revid": "287204", "url": "https://it.wikipedia.org/wiki?curid=8394343", "title": "Igirma", "text": "L'Igirma () \u00e8 un fiume della Russia che scorre nel Ni\u017eneilimskij rajon dell'Oblast' di Irkutsk e sfocia nel Bacino di Ust'-Ilimsk.\nDescrizione.\nL'Igirma ha origine dalle pendici dei monti Tubinskij (\u0422\u0443\u0431\u0438\u043d\u0441\u043a\u0438\u0439 \u0445\u0440\u0435\u0431\u0442) nella parte sud-orientale dell'altopiano della Siberia centrale, 150\u00a0km a sud-est della citt\u00e0 di Ust'-Kut. Il fiume appartiene al bacino dell'Enisej. La lunghezza del fiume \u00e8 di 196\u00a0km, l'area del bacino \u00e8 di 4\u00a0490\u00a0km\u00b2. La sua portata media annua \u00e8 di 17,07\u00a0m\u00b3/s. \nIl fiume sfocia nell'insenatura Igirminskij (\u0418\u0433\u0438\u0440\u043c\u0438\u043d\u0441\u043a\u0438\u0439 \u0437\u0430\u043b\u0438\u0432) nella parte orientale del bacino idrico di Ust'-Ilimsk, poco a nord dell'insediamento di Novaja Igirma. Prima della formazione del lago artificiale, scorreva direttamente nel fiume Ilim, a 153 km dalla sua foce. \nIl fiume congela a ottobre - inizio novembre, sino a fine aprile - inizio maggio.\nCollegamenti esterni.\n&lt;"}
{"id": "8394347", "revid": "125182592", "url": "https://it.wikipedia.org/wiki?curid=8394347", "title": "National Coal Board", "text": "Il National Coal Board (NCB) fu l'ente pubblico creato per gestire l'industria mineraria del carbone nazionalizzata nel Regno Unito. Venne istituito ai sensi del Coal Industry Nationalization Act del 1946 e subentr\u00f2 nella gestione delle miniere di carbone del Regno Unito nel cosiddetto \"vesting day\", il 1\u00ba gennaio 1947. Nel 1987, l\u2019NCB fu ribattezzato British Coal Corporation e le sue attivit\u00e0 successivamente furono privatizzate.\nAntefatti.\nLe miniere di carbone furono messe sotto il controllo del governo durante la prima e la seconda guerra mondiale. La commissione Sankey nel 1919 diede a Richard Henry Tawney, Sidney James Webb e Sir Leo Chiozza Money la possibilit\u00e0 di sostenere la nazionalizzazione ma essi respinsero l'offerta.\nLe riserve di carbone furono nazionalizzate nuovamente nel 1942 e poste sotto il controllo della commissione del carbone ma l'industria mineraria rimase in mani private. All'epoca, molte compagnie carboniere erano piccole, sebbene negli anni prima della guerra fosse avvenuto un certo consolidamento.\nFormazione e organizzazione.\nIl NCB fu una di una serie di aziende pubbliche create dal governo laburista postbellico di Clement Attlee per gestire le industrie nazionalizzate. Il Coal Industry Nationalization Act ricevette la sanzione regia il 12 luglio 1946 e il NCB fu formalmente costituito il 15 luglio, con Lord Hyndley come presidente. Il 1\u00ba gennaio 1947 un avviso pubblicato in ogni miniera del paese recitava: \"Questa miniera \u00e8 ora gestita dal National Coal Board per conto del popolo\". Le operazioni a cielo aperto furono rilevate il 1\u00ba aprile 1952.\nIl NCB acquist\u00f2 958 miniere di carbone, precedentemente di propriet\u00e0 di circa 800 aziende. Ai precedenti proprietari venne pagato un risarcimento di \u00a3 per le miniere e di \u00a3 e per altri beni come 55 forni da coke, 85 forni per mattoni e 20 impianti di combustione senza fumo. Le miniere acquisite variavano considerevolmente per dimensioni e produzione. Il carbone veniva estratto in vene che variavano dai 20 ai 200 pollici di spessore e in media ogni pozzo produceva tonnellate all'anno. Pi\u00f9 di un terzo delle miniere di carbone producevano meno di tonnellate di carbone mentre 50 ne estraevano tonnellate.\nIl National Coal Board part\u00ec il paese in divisioni, corrispondenti ai principali giacimenti di carbone, e ogni divisione fu divisa in aree con una produzione di circa 4 milioni di tonnellate. Il consiglio di amministrazione rilev\u00f2 anche le centrali elettriche di alcune miniere e i binari ferroviari. Gestiva anche oltre abitazioni e oltre acri di terreni agricoli. Inizialmente il NCB impiegava quasi lavoratori, che rappresentavano il 4% della forza lavoro totale della Gran Bretagna. La sua sede nazionale fu stabilita a Hobart House, Londra.\nStoria.\nNel 1947, circa la met\u00e0 delle miniere necessitava di attenzioni immediate e fu avviato un programma di sviluppo. Tra il 1947 e il 1956, il NCB spese oltre 550 milioni di sterline per importanti miglioramenti e nuove prospezioni; molti furono spesi per meccanizzare il processo sotterraneo di estrazione del carbone e nel 1957 le miniere britanniche producevano carbone nel modo pi\u00f9 economico di tutta Europa. Il piano per il carbone prodotto elaborato nel 1950 mirava ad aumentare la produzione da 184 a 250 milioni di tonnellate entro il 1970.\nAlla fine degli anni '50 arriv\u00f2 la concorrenza delle importazioni di petrolio a basso costo e nel 1957 l'industria del carbone inizi\u00f2 a contrarsi. Tra il 1958 e il 1959, chiusero 85 miniere. Nel 1960, Alfred Robens divenne presidente del NCB e introdusse una politica di concentrazione sui pozzi pi\u00f9 produttivi. Durante il suo mandato decennale, la produttivit\u00e0 aument\u00f2 del 70%, ma con un numero di pozzi di gran lunga inferiori e una forza lavoro molto ridotta. Nel 1967, il NCB riorganizz\u00f2 la sua struttura in 17 nuove aree, impiegando ciascuna circa uomini. Nel 1956 uomini producevano 207 milioni di tonnellate di carbone; entro il 1971, meno di lavoratori producevano 133 milioni di tonnellate di carbone in 292 miniere.\nIl piano del carbone del 1974, elaborato in seguito allo sciopero dei minatori del 1972, prevedeva che l'industria carboniera avrebbe sostituito 40 milioni di tonnellate di capacit\u00e0 obsoleta e i pozzi pi\u00f9 vecchi mantenendo la sua produzione. Entro il 1983, il NCB avrebbe investito \u00a3 milioni nello sviluppo di nuove miniere.\nNel 1984 venne affermato che il NCB aveva un elenco di miniere destinate alla chiusura e il suo presidente, Ian MacGregor, indic\u00f2 che il consiglio stava cercando di ridurre la produzione di 4 milioni di tonnellate, un fattore che contribu\u00ec allo sciopero dei minatori del 1984-1985. Lo sciopero fu uno dei pi\u00f9 lunghi e pi\u00f9 amari della storia e cost\u00f2 oltre 7 miliardi di sterline ai contribuenti. Durante lo sciopero, il NCB perse i mercati e 23 miniere chiusero prima della fine del 1985.\nIl 5 marzo 1987 il Coal Industry Act ricevette la sanzione regia, segnando la fine del NCB e la formazione del suo successore, la British Coal Corporation. L'industria fu ulteriormente degradata dopo la privatizzazione dei fornitori di elettricit\u00e0 alla fine degli anni '80 e un aumento delle importazioni di carbone straniero a basso costo. Nel 1992 erano rimasti attive solo 51 miniere delle quali 31 destinate alla chiusura. Con l'approvazione del Coal Industry Act del 1994, le funzioni amministrative a livello settoriale della British Coal furono trasferite alla nuova Coal Authority. Le sue attivit\u00e0 economiche sono vennero privatizzate e le operazioni minerarie inglesi vennero fuse con RJB Mining per formare UK Coal plc. Al momento della privatizzazione, restavano attivi solo 15 pozzi.\nAltre attivit\u00e0.\nIl NCB gestiva estesi sistemi ferroviari industriali nelle sue miniere, impiegando in parte la trazione a vapore fino all'autunno del 1982, quando anche la miniera di Bold termin\u00f2 l'uso regolare di locomotive a vapore. L'istituto di ricerca del NCB a Stoke Orchard, nel Gloucestershire, venne fondato nel 1950 con Jacob Bronowski come direttore della ricerca. Esso chiuse in seguito alla privatizzazione dell'industria carboniera. La biblioteca di Stoke Orchard fu salvaguardata dopo la chiusura dell'ente e oggi \u00e8 conservata dall'Institute of Mining and Mechanical Engineers del nord dell'Inghilterra.\nLe filiali del NCB gestivano anche la produzione di prodotti chimici a base di carbone (divisione prodotti a base di carbone) e la produzione di caschi e altre attrezzature minerarie (Tredomen Engineering Ltd). A met\u00e0 degli anni '70 le attivit\u00e0 della \"divisione prodotti a base di carbone\" furono trasferite a due nuove societ\u00e0, la National Smokeless Fuels Ltd e la Thomas Ness Ltd, anche se rimasero interamente di propriet\u00e0 della BCN.\nNel 1952 il NCB istitu\u00ec un'unit\u00e0 cinematografica. L'ente era pronto a formare il suo personale e le nuove reclute e avviarono un programma per produrre film tecnici e commissionare film a societ\u00e0 esterne. Pi\u00f9 di novecento pellicole vennero realizzate prima della chiusura del NCB nel 1984."}
{"id": "8394348", "revid": "1987609", "url": "https://it.wikipedia.org/wiki?curid=8394348", "title": "Cristiano Ernesto di Stolberg-Wernigerode", "text": "Biografia.\nCristiano Ernesto era il decimo figlio del conte Luigi Cristiano di Stolberg e della seconda moglie Cristina di Meclemburgo-G\u00fcstrow, figlia del duca Gustavo Adolfo.\nIn base alle ultime volont\u00e0 e al testamento del padre, stilato il 23 gennaio 1699, Cristiano Ernesto avrebbe ereditato la Contea di Wernigerode, che fino a quel momento era stata governata dallo zio, Ernesto di Stolberg, la foresta di Hohnstein a Sud di Benneckenstein nonch\u00e9 il diritto ad ottenere il distretto di Elbingerode, all'epoca soggetto ad ipoteca. Dopo la morte del padre avvenuta nel 1710, Cristiano Ernesto entr\u00f2 nei suoi possedimenti sotto la reggenza della madre e da quel momento si fece chiamare \"Graf zu Stolberg-Wernigerode\" (Conte di Stolberg-Wernigerode). Egli riport\u00f2 la sede del ducato a Wernigerode da Ilsenburg, avviando un progetto di rinnovamento del castello di Wernigerode.\nCon un accordo (\"Rezess\") del 1714 Cristiano Ernesto venne obbligato a riconoscere la sovranit\u00e0 del Brandeburgo-Prussia sulla Contea di Wernigerode.\nIl 21 maggio 1738 eman\u00f2 un editto di primogenitura con il quale limitava il diritto di ereditare la contea ai discendenti maschi e impediva future ulteriori divisioni territoriali.\nQuando il fratello Enrico Augusto mor\u00ec nel 1748, Cristiano Ernesto eredit\u00f2 il territorio di Schwarza, in Turingia.\nCristiano Ernesto era un cavaliero dell'Ordine dell'Aquila nera e dell'Ordine \"de l'Union Parfaite\". Dal 1735 al 1745 funse da consigliere privato del cugino per parte materna, re Cristiano VI di Danimarca.\nDurante il regno di Cristiano Ernesto vennero portati avanti numerosi cantieri. Il giardino di piacere (\"Lustgarten\") di Wernigerode venne restaurato in stile francese, aggiungendo un\"'orangerie\", e venne costruito il casino di campagna \"Wolkenh\u00e4uschen\" (capanna nelle nuvole) sul Brocken, la pi\u00f9 alta montagna dell'Harz.\nMatrimonio e discendenza.\nIl 31 marzo 1712 Cristiano Ernesto spos\u00f2 Sofia Carlotta di Leiningen-Westerburg (22 febbraio 1695 - 10 dicembre 1762), figlia di Giovanni Antonio, conte di Leiningen-Westerburg in Schadeck, e di Cristina Luisa di Sayn-Wittgenstein.\nEbbero un unico figlio, Enrico Ernesto (1716 - 1778), che spos\u00f2 in prime nozze la contessa Maria Elisabetta II di Promnitz, dalla quale non ebbe discendenza, e in seconde nozze spos\u00f2 la principessa Cristiana Anna di Anhalt-K\u00f6then (1726 - 1790), figlia del principe Augusto Luigi."}
{"id": "8394350", "revid": "125109873", "url": "https://it.wikipedia.org/wiki?curid=8394350", "title": "Palazzo Fattiboni", "text": "Palazzo Fattiboni \u00e8 uno storico palazzo di San Silvestro Colle, nel comune di Pescara, in Abruzzo.\nStoria.\nSituato nell'unica frazione cittadina di San Silvestro Colle, Palazzo Fattiboni sorse nel XVII secolo sopra un fortino militare spagnolo. Successivamente, con regio decreto borbonico divenne sede del Municipio di San Silvestro, accorpando le frazioni di Fontanelle Vecchia e Torremontanara, fino a quando, nel 1868, il comune divenne nuovamente frazione di Pescara con Fontanelle.\nDescrizione.\nSi tratta della principale architettura civile della localit\u00e0. Il palazzo si presenta come un edificio a pianta rettangolare, composto da un chiostro interno, ed \u00e8 dotato di ordine regolare di aperture a tutto sesto."}
{"id": "8394351", "revid": "92723", "url": "https://it.wikipedia.org/wiki?curid=8394351", "title": "Campionato australiano di scacchi", "text": "Il Campionato australiano di scacchi \u00e8 un torneo che si svolge in Australia per determinare il campione nazionale di scacchi. \u00c8 organizzato dalla Federazione australiana degli scacchi (\"Australian Chess Federation\").\nGran parte dei partecipanti sono australiani, ma in alcune edizioni sono stati ammessi anche scacchisti di altri paesi. In tal caso il titolo di \"campione australiano di scacchi\" viene attribuito al giocatore australiano con la migliore classifica.\nSi gioca normalmente con il sistema svizzero ad inviti. Nel caso in cui due o pi\u00f9 giocatori terminano a pari punti viene giocato un play-off di spareggio. Il primo campionato australiano \"open\", a cui possono partecipare entrambi i sessi, si \u00e8 svolto a Melbourne nel 1885. \nIl campionato femminile ha avuto inizio nel 1966. Nei primi anni era un torneo a s\u00e9 stante, ma ultimamente il titolo di \"campionessa australiana di scacchi\" viene attribuito alla giocatrice con il miglior punteggio nell'\"Australian Open\", un torneo annuale a cui possono partecipare giocatori di ogni paese. "}
{"id": "8394360", "revid": "706090", "url": "https://it.wikipedia.org/wiki?curid=8394360", "title": "Brock O'Hurn", "text": "Biografia.\nSecondogenito della domestica Paige (nata \"Hillenbrand\") e Adam Hurn, i quali si separarono quando lui aveva nove anni. Ha quattro fratelli: Aspyn, Carly, Dagan e Drake. Ha origini inglesi, irlandesi, francesi e tedesche. Ha frequentato nove diverse scuole in tutta la California, cosa che non ha fatto bene alla sua istruzione. Durante il suo secondo anno di liceo entra in contatto col bodybuilding, perch\u00e9 insoddisfatto del suo corpo, arrivando a pesare 135 kg in quel periodo.\nDopo la laurea, O'Hurn ha lavorato brevemente con la societ\u00e0 di suo zio che si occupava di installazione dei sistemi di riscaldamento e raffreddamento prima di trovare lavoro da Abercrombie &amp; Fitch e True Religion.\nCarriera.\nO'Hurn ha guadagnato fama internazionale attraverso il suo account Instagram dove si \u00e8 fatto notare per l'altezza (2,01m) e il fisico, oltre che per aver reso popolare lo chignon tra il pubblico maschile. Ha ammesso di essere rimasto confuso dall'improvvisa fama, dicendo: \"Ho pensato: '\u00c8 uno scherzo? Devo solo continuare a sollevare persone? Questa \u00e8 la mia vita?'\". Al cinema ha esordito nel 2016 con \"Boo! A Madea Halloween\" di Tyler Perry, nel ruolo di Horse, ripreso nel sequel \"Boo 2! A Madea Halloween\" (2017). Nello stesso periodo recita anche in \"Too Close to Home\", nel ruolo di Brody Allen."}
{"id": "8394361", "revid": "1924342", "url": "https://it.wikipedia.org/wiki?curid=8394361", "title": "Perfect (Topic e Ally Brooke)", "text": "Perfect \u00e8 un singolo del DJ tedesco Topic e della cantante statunitense Ally Brooke, pubblicato il 26 gennaio 2018.\nPubblicazione.\nIl 22 gennaio 2018 Brooke ha annunciato il brano attraverso il proprio profilo Twitter, affermandone nell'occasione anche la data di pubblicazione prevista per il venerd\u00ec seguente.\nVideo musicale.\nIl videoclip del brano \u00e8 stato pubblicato il 26 gennaio 2018, in concomitanza con l'uscita del singolo.\nTracce.\nTesti e musiche di Matt Radosevich, Noonie Bao e Sasha Sloan."}
{"id": "8394362", "revid": "287204", "url": "https://it.wikipedia.org/wiki?curid=8394362", "title": "Portrait of a Dying Heart", "text": "Portrait of a Dying Heart \u00e8 il settimo album discografico dei Secret Sphere pubblicato dalla Sleaszy Rider Records nel 2012. L'album fu considerato da Metal Hammer come uno dei migliori 10 dischi di heavy metal italiano del decennio."}
{"id": "8394368", "revid": "111857617", "url": "https://it.wikipedia.org/wiki?curid=8394368", "title": "Marchesi di Mantova", "text": ""}
{"id": "8394369", "revid": "499531", "url": "https://it.wikipedia.org/wiki?curid=8394369", "title": "Modello delle cinque configurazioni organizzative di Mintzberg", "text": "Il modello delle cinque configurazioni organizzative \u00e8 uno schema sviluppato dall'accademico canadese Henry Mintzberg.\nIl modello illustra differenti strutture organizzative, determinate da particolari caratteristiche (et\u00e0, dimensioni, gerarchia, coordinamento) che le rendono esemplari nel loro funzionamento."}
{"id": "8394373", "revid": "111857673", "url": "https://it.wikipedia.org/wiki?curid=8394373", "title": "Conti di Guastalla", "text": ""}
{"id": "8394377", "revid": "287204", "url": "https://it.wikipedia.org/wiki?curid=8394377", "title": "Padiglione &quot;Kosmos&quot; della VDNCh", "text": "Il padiglione n. 34 \"Kosmos\" () \u00e8 un padiglione dell'Esposizione delle conquiste dell'economia nazionale (VDNCh) di Mosca, costruito tra il 1938 e il 1939. Noto come Centro \"Cosmonautica e aviazione\" (), \u00e8 dedicato alla storia del programma spaziale sovietico e ai futuri progetti della Roscosmos riguardanti l'esplorazione dello spazio. \nStoria.\n1937-1954.\nIl complesso espositivo doveva essere creato nel 1937 in onore del 20\u00ba anniversario della Rivoluzione d'ottobre. L'edificio si inseriva nel piano originale di Vja\u010deslav Oltar\u017eevskij per la piazza Mechanizacii, prevedendo uno sviluppo verso l'alto. Tuttavia, il bianco \"grattacielo di legno\" non offriva abbastanza spazio per ospitare grandi mietitrebbie, trattori e piccoli aeroplani, inoltre non era in grado di ottimizzare il flusso dei visitatori. La commissione governativa ordin\u00f2 quindi la demolizione del sito e successivamente, a causa dei continui ritardi ed errori di calcolo, nel giugno 1938 Oltar\u017eevskij fu esiliato a Vorkuta.\nIl padiglione fu riprogettato nel 1938-1939 dagli architetti Victor Andreev, Ivan Taranov e Nade\u017eda Bykova. La nuova struttura fu modellata sulla forma di un hangar per i dirigibili ed era abbastanza grande da poter inserirvi le macchine agricole. La facciata era decorata con portici in vetro d'acciaio e gallerie a due livelli. Inoltre, la galleria interna creava l'effetto di un arco la cui profondit\u00e0 continuava lungo la via principale del centro espositivo e non chiudeva la prospettiva fino ai laghi artificiali della VSChV. Secondo gli architetti, la soluzione adottata era in grado di offrire un \"quadro impressionante del potere industriale dell'agricoltura sovietica\".\nSulle pareti terminali dello stilobate vi erano decorazioni e bassorilievi dello scultore Sergej Merkurov raffiguranti operai di varie professioni agricole, nonch\u00e9 pareti con citazioni di Lenin.\nInizialmente, l'edificio fu intitolato padiglione \"Meccanizzazione\" () ed ospitava un'esposizione dedicata alla meccanizzazione dell'agricoltura sovietica. La mostra era stata suddivisa in sezioni tematiche, tra cui \"Industria automobilistica e dei trattori\", \"Ingegneria meccanica agricola\", \"Tecnologie per meccanizzare la coltivazione di cereali ed erbe\", \"Nuovi metodi per lo sviluppo e il drenaggio delle zone umide\", \"Meccanizzazione nella produzione agricola e zootecnia \", e altri. Nella parte coperta del padiglione, venivano mostrati dei modelli e dei campioni di attrezzature e mezzi agricoli.\n1954-1961.\nL'ultima versione dell'edificio \u00e8 stata realizzata nel 1954 su progetto di Viktor Andreev e Ivan Taranov, in occasione della ricostruzione postbellica della VDNCh. Rinominato in padiglione \"Meccanizzazione ed elettrificazione dell'agricoltura dell'URSS\" () \u00e8 stato ampliato con l'aggiunta di una sala a due piani con una cupola di vetro alta 60 m. \nL'interno della sala era decorato con la composizione scultorea dorata \"Processione del popolo sovietico verso il comunismo\" () di Nikolaj Tomskij.\nNel 1956, il padiglione ospit\u00f2 l'esposizione dedicata alla \"Ingegneria meccanica\", nella quale furono esposte in 26 sale varie macchine e attrezzature industriali prodotte dall'ingegneria sovietica, dalle attrezzature per la metallurgia agli strumenti di precisione.\nNel 1961, il padiglione ospit\u00f2 temporaneamente l'esposizione dedicata all'\"Urbanistica\". \n1967-1991.\nNell'ambito della creazione di una fiera alla VDNCh dedicata al 50\u00ba anniversario della Rivoluzione d'ottobre, l'esposizione nel padiglione fu ampliata con una mostra dedicata ai risultati nel campo dell'esplorazione spaziale. Dal 1967, la mostra sull'ingegneria inizi\u00f2 ad occupare solo met\u00e0 del padiglione, e nell'altra met\u00e0 fu ospitata la mostra \"Kosmos\", che introdusse i visitatori alla storia e alle ultime conquiste del programma spaziale sovietico. Furono esposti gli stand sullo sviluppo della tecnologia missilistica, i modelli dei satelliti artificiali, i Lunochod, i sistemi di supporto vitale dei cosmonauti e la navicella Vostok originale. La composizione scultorea \"Processione del popolo sovietico al comunismo\" \u00e8 stata smantellata e sostituita con un ritratto di Jurij Gagarin, il primo uomo a volare nello spazio.\nDato che ospitava due esposizioni diverse, al padiglione furono contrassegnati i numeri 32 e 34.\nNel 1975 furono installate copie ancorate della navicella spaziale utilizzata per il Programma test Apollo-Sojuz.\nNel 1991, sotto gli archi del padiglione, si tenne il festival \"Gagarin-pati\". Successivamente, l'esposizione \u00e8 stata smantellata e il padiglione \u00e8 stato utilizzato come centro per bancarelle e negozi.\n2014-2018.\nTra il 2014 e il 2015, il padiglione ha ospitato temporaneamente la mostra \"Miracoli della meccanica\" (), un'esposizione degli oggetti di scena impiegati durante la cerimonia d'apertura delle Olimpiadi di So\u010di.\nNel 2016, il sindaco di Mosca Sergej Sobjanin ha annunciato l'apertura del centro \"Cosmonautica e aviazione\" () all'interno del padiglione, in collaborazione con la Roscosmos tramite la consociata ORKK. Tra il 2017 e il 2018 l'edificio \u00e8 stato oggetto di restauro: durante i lavori, sono stati restaurati la cupola di vetro e gli interni dell'edificio. Nel 2017 \u00e8 iniziata l'installazione della mostra e a ottobre dello stesso anno \u00e8 stato consegnato al padiglione un prototipo del modulo Kristall della stazione orbitale Mir. Il lampadario in vetro rubino a forma di stella rossa, perduto negli anni settanta, \u00e8 stato ricostruito. Nel dicembre 2017 \u00e8 stato restaurato un pannello dedicato all'ingegneria meccanica in acciaio con smalto dorato all'interno del padiglione.\nIl rinnovato centro \"Cosmonautica e aviazione\" \u00e8 stato inaugurato il 12 aprile 2018, in occasione del giorno dei cosmonauti, dal presidente Vladimir Putin e dal sindaco di Mosca Sergej Sobjanin, alla presenza dei cosmonauti Valentina Tere\u0161kova, F\u00ebdor Jur\u010dichin, Sergej Krikal\u00ebv e altri.\nDescrizione.\nIl progetto del 1954 si basava sullo stile e lo sfarzo del classicismo socialista staliniano.\nL'ingresso al padiglione dal lato della piazza \u00e8 costituito da un arco di vetro a specchio incastonato in una parete. Su entrambi i lati sono presenti due torri con bassorilievi sul tema della meccanizzazione e dell'elettrificazione dell'agricoltura, con ai vertici le sculture smaltate in oro di un trattorista e di una kolchoziana. Al centro dell'arco vi era un'antefissa decorata con l'emblema dell'Unione Sovietica, e sopra di esso vi era il profilo di Lenin circondato da fiori, covoni e nastri. La composizione centrale \u00e8 andata persa negli anni settanta.\nInizialmente, accanto al profilo di Lenin, vi era anche quello di Stalin, ma fu rimosso a seguito del XX congresso del PCUS del 1956 e alla destalinizzazione.\nCon la ricostruzione del 2018, \u00e8 stata ricreata una copia del cartiglio priva del profilo di Lenin.\nEsposizione.\nNel padiglione sono esposti pi\u00f9 di 120 oggetti e ricostruzioni di velivoli spaziali e pi\u00f9 di due mila documenti, foto e video d'archivio. Sono presenti inoltre simulatori e giochi interattivi dedicati ai pi\u00f9 giovani, nonch\u00e9 un cinema 4D dove viene raccontata la storia dell'esplorazione spaziale."}
{"id": "8394401", "revid": "1354930", "url": "https://it.wikipedia.org/wiki?curid=8394401", "title": "Coppa Agostoni 1995", "text": "La Coppa Agostoni 1995, quarantanovesima edizione della corsa, si svolse il 16 agosto 1995 su un percorso di 207\u00a0km. La vittoria fu appannaggio dell'italiano Gianni Bugno, che complet\u00f2 il percorso in 5h03'33\", precedendo i connazionali Stefano Della Santa e Francesco Casagrande."}
{"id": "8394403", "revid": "767487", "url": "https://it.wikipedia.org/wiki?curid=8394403", "title": "Vivere due volte", "text": "Vivere due volte (\"Vivir dos veces\") \u00e8 un film del 2019 diretto da Mar\u00eda Ripoll.\nLa pellicola, a tratti anche con ironia, racconta la reazione di un uomo all'insorgenza della malattia di Alzheimer e i riflessi nella sua vita e nei rapporti con i suoi familiari.\nTrama.\nUn docente di matematica in pensione avverte i primi sintomi dell'Alzheimer e non appena va a visitarsi \u00e8 scoperto dalla figlia Julia, informatrice scientifica, che si offre di ospitarlo a casa sua.\nEmilio non accetta, ma non potr\u00e0 rinunciare alla compagnia della piccola nipote Blanca, che gli d\u00e0 lezioni sull'uso del cellulare, mezzo indispensabile per rimanere in contatto.\nLa bambina, affetta da zoppia, intelligente e cinica, si lega al nonno che peggiora di giorno in giorno. Vedovo da anni, l'uomo pensa insistentemente a Margarita, un innocente amore da ragazzino, che non ha mai dimenticato. Con l'aiuto della nipote, trova su internet che Margarita ha insegnato in Navarra.\nCos\u00ec un giorno decide di partire per la Navarra alla ricerca di una persona che non vede da sessant'anni. La nipote insiste per accompagnarlo, ma dopo non molto, ad una stazione di servizio, lo stato confusionale di Emilio convince un negoziante a chiamare la polizia. Giungono cos\u00ec la figlia Julia e il genero Felipe, che, nel tradire la stessa, ha anche appena distrutto la loro auto. Fuori uso anche l'auto del nonno, i quattro sono costretti a pernottare in loco. Julia fatica ad accettare i sentimenti che il padre rivolge ad una donna che non \u00e8 sua madre. Ma il giorno seguente, anzich\u00e9 tornare a Valencia, si dirige verso la Navarra, per assecondare il desiderio del padre malato, che vuole solo scoprire se quella donna l'abbia mai pensato.\nLe ricerche vanno a vuoto ma, in seguito, Blanca scopere che Margarita, con il marito, \u00e8 tornata a Valencia, nella casa in riva al mare che Emilio ricorda. Di nuovo con la complicit\u00e0 di Julia, Emilio si introduce in quella casa, dove scopre che Margarita \u00e8 inferma e con una forma di demenza senile pi\u00f9 grave della sua. Prima di lasciarla per\u00f2, da un ricamo a cui lei stava lavorando, ha la prova che cercava.\nEmilio si aggrava e va ad abitare da Julia che nel frattempo ha lasciato Felipe. In breve, nonostante gli sforzi della figlia, l'uomo diventa ingestibile necessitando cure in una struttura apposita.\nOrmai privato di memoria e di coscienza del presente, tra decine di ospiti del pensionato, Emilio ritrova Margarita e, insieme a lei, trascorre momenti romantici in riva al mare."}
{"id": "8394413", "revid": "1702319", "url": "https://it.wikipedia.org/wiki?curid=8394413", "title": "Chiesa dei Santi Michele Arcangelo e Nazario", "text": "La chiesa dei Santi Michele Arcangelo e Nazario \u00e8 la parrocchiale di Gaggio Montano, in citt\u00e0 metropolitana ed arcidiocesi di Bologna; fa parte del vicariato dell'Alta Valle del Reno.\nStoria.\nSi sa che nel XI secolo venne edificata a Gaggio Montano una chiesa in stile romanico, ma \u00e8 probabile che prima di questa ne esistesse un'altra sorta forse nell'VII secolo.\nNel XV secolo una frana distrusse la vicina chiesa di San Lazzaro di Montilocco e il 15 settembre del 1556 il cardinale Lorenzo Campeggi un\u00ec questa parrocchia a quella di San Michele di Gaggio, che assunse il doppio titolo di \"San Michele e San Lazzaro\", poi cambiato in \"San Michele e San Nazario\".\nVerso il 1780 la chiesa si rivel\u00f2 insufficiente a soddisfare le esigenze della popolazione e, in pi\u00f9, versava in pessime condizioni, ma perch\u00e9 la situazione cambiasse si dovette aspettare pi\u00f9 di un secolo. Infatti, nel 1889 il campanile sub\u00ec un intervento di rifacimento, mentre nel 1892 fu posta la prima pietra dell'attuale parrocchiale; il nuovo edificio, progettato da Vincenzo Brighenti, venne terminato nel 1897.Nel 1938 fu posato il pavimento e la chiesa venne decorata nel secondo dopoguerra. Altri lavori di ristrutturazione furono condotti tra il 1990 ed il 1997.\nDescrizione.\nLa facciata della chiesa \u00e8 a salienti ed \u00e8 divisa in due registri da una cornice marcapiano; la parte centrale presenta due coppie di paraste binate, mentre quelle laterali solo una coppia ciascuna.&lt;br&gt;L'interno \u00e8 a tre navate e a cinque campate; opere di pregio qui conservate sono la pala che rappresenta la \"Madonna col Bambino assieme ai santi Michele, Antonio Abate e Nazario\", eseguita nel XVII secolo, e gli affreschi della cupola raffiguranti le \"Quattro apparizioni dell'Arcangelo Michele\", realizzati nel XX secolo da Luciano Bettini."}
{"id": "8394415", "revid": "6923", "url": "https://it.wikipedia.org/wiki?curid=8394415", "title": "Hans Peter Bimler", "text": "Biografia.\nHans Peter Bimler nacque da Walter Bimler, dentista in Slesia, in Germania. Hans si iscrisse alla facolt\u00e0 di medicina di Breslavia, in Germania, nel 1935. Poi, nel 1939, si rec\u00f2 a Vienna, in Austria, per studiare con Artur Martin Schwarz. Due anni dopo, a causa della seconda guerra mondiale, Hans torn\u00f2 in Germania per lavorare con suo padre.\nSi arruol\u00f2 nell'esercito tedesco e fu catturato dall'esercito britannico, in seguito rilasciato come prigioniero di guerra. Dopo essere stato rilasciato, si specializz\u00f2 in otorinolaringoiatria e lavor\u00f2 ad ad Amburgo sotto la direzione di Schuchardt. Hans nel 1939 svilupp\u00f2 il \"Roentgenphotogramm\" e present\u00f2 i suoi risultati nello stesso anno durante il 75\u00ba congresso della \"European Orthodontic Society\" a Wiesbaden, in Germania.\nIl \"Roentgenphotogramm\" mostrava un'immagine in cui la teleradiografia, in visione latero-laterale (LL) e una fotografia del paziente si sovrapponevano l'un l'altro per avere una visione globale dello stesso tramite la visione dei tessuti molli.\nDopo la seconda guerra mondiale, si trasfer\u00ec con la famiglia in Occidente, dove svilupp\u00f2 l'analisi cefalometrica che da lui prese il nome.\nCome chirurgo durante la seconda guerra mondiale, oper\u00f2 un paziente che aveva perso parte della sua mandibola attraverso l'utilizzo di un apparecchio che permise l'inserimento del tratto mancante all'interno dell'apparecchio stesso. Da questa tecnica ebbe origine lo sviluppo dell'apparecchio di Bimler.\nNel 1953, spos\u00f2 Erika da cui ebbe un'unica figlia, Barbara Bimler, anch'essa ortodontista.\nMor\u00ec il 28 giugno 2003."}
{"id": "8394417", "revid": "76963", "url": "https://it.wikipedia.org/wiki?curid=8394417", "title": "Cesare Pietroiusti", "text": "Biografia.\nLaureato in Medicina con una tesi in Clinica Psichiatrica (1979), \u00e8 noto per la sua pratica fondata sulla generosit\u00e0, sui paradossi delle azioni ordinarie e degli scambi economici, tra cui il rifiuto di vendere le proprie opere, e per avere contribuito a creare numerosi gruppi, spazi di ricerca e progetti collettivi.\nLa frequentazione di Sergio Lombardo, che nella primavera del 1977 aveva aperto il suo studio in un grande appartamento per farlo diventare uno spazio espositivo, \u00e8 stata determinante nello sviluppare il suo interesse per l'arte. Nello spazio di Lombardo, in cui co-fonda il Centro Studi Jartrakor, Pietroiusti partecipa alla sua prima mostra, una collettiva dal titolo \"Quattro artisti inediti\" (22 novembre 1977). Al gruppo iniziale di Jartrakor, composto da Sergio Lombardo, Anna Homberg e Pietroiusti, si aggiunse Domenico Nardone, con cui andarono a formare la redazione della \"Rivista di Psicologia dell'Arte\", il cui primo numero \u00e8 datato dicembre 1979. In seguito entrarono a tutti gli effetti a far parte del gruppo Giovanni Di Stefano, Miriam Mirolla e Paola Ferraris e Carolyn Christov-Bakargiev.\nNella seconda met\u00e0 degli anni Ottanta, insieme a Salvatore Falci, Stefano Fontana, Pino Modica e Domenico Nardone d\u00e0 vita al cosiddetto Gruppo di Piombino, con cui comincia a sperimentare le interazioni dell'opera d'arte anche con un pubblico inconsapevole.\nInvitato alla XII Quadriennale di Roma del 1996, rinuncia ad esporre un'opera individuale per proporre una partecipazione aperta e collettiva ad artisti amici. Nella lista di nomi, che sostituisce l'immagine dell'opera in catalogo, compaiono alcuni degli artisti del gruppo Jartrakor, dei Piombinesi, di artisti milanesi e bolognesi conosciuti in quegli anni, e della importante presenza di Sensibili alle foglie, casa editrice e archivio di manufatti artistici provenienti da istituzioni come manicomi e carceri.\nNel 1997, grazie all'impulso iniziale di Mario Pieroni, \u00e8 il principale promotore del Progetto Oreste (1997-2001), con il quale partecipa in seguito alla 48\u00aa Biennale di Venezia, nella mostra internazionale dAPERTutto curata da Harald Szeemann. Nello stesso anno organizza al Link di Bologna, insieme a Salvatore Falci, Eva Marisaldi, Giancarlo Norese, Anteo Radovan, Cesare Viel e Luca Vitone, il convegno \"Come spiegare a mia madre che ci\u00f2 che faccio serve a qualcosa? Comunicazione, quotidianit\u00e0, soggettivit\u00e0: un convegno sulle nuove ricerche artistiche italiane\", i cui atti sono stati pubblicati da Charta, nella collana I libri di Zerynthia, nel 1998.\nNel 1999 gli \u00e8 stato assegnato a Bologna il Premio Francesca Alinovi, oggi Premio Alinovi Daolio.\nNel 2000 \u00e8 stato fra gli iniziatori del progetto Nomads &amp; Residents a New York. Dal 2006 \u00e8 membro del Comitato Scientifico e co-curatore del Corso Superiore di Arti Visive della Fondazione Ratti di Como; \u00e8 stato inoltre docente allo IUAV di Venezia e MFA Faculty presso LUCAD, Lesley University di Boston.\nNel 2007 ha fondato, con il collettivo Space di Bratislava (Juraj Carny, Diana Majdakova e Lydia Pribisova), \"Evolution de l'art\", una galleria d'arte che tratta soltanto opere immateriali. Nello stesso anno, insieme a Emilio Fantin, Luigi Negro e Giancarlo Norese (a cui si aggiunger\u00e0 in seguito Luigi Presicce), \u00e8 tra gli iniziatori del progetto collettivo \" Lu Cafausu\" che in seguito, nel 2015, ha dato origine alla Fondazione Lac o Le Mon e all'acquisizione, come fondazione, di un palazzo storico insito in un parco nelle campagne salentine, la cosiddetta \"Casa cafausica\". Con Lu Cafausu, Pietroiusti \u00e8 stato anche tra i promotori di un evento annuale, \"La Festa dei Vivi (che riflettono sulla morte)\", fin dal 2010.\nDal 2015 \u00e8 inoltre membro del comitato promotore del \"Forum dell'Arte Contemporanea italiana\", e presidente del CdA dell'Azienda Speciale PalaExpo di Roma.\nNegli ultimi anni il suo lavoro si concentra sul tema dell'economia e dello scambio e sui relativi paradossi nei sistemi sociali, realizzando e distribuendo gratuitamente al pubblico migliaia di disegni, oppure ingerendo banconote offerte durante aste pubbliche che vengono poi restituite ai proprietari dopo l'evacuazione. In altre occasioni organizza cene dove si viene rimborsati anzich\u00e9 pagare, o allestisce mostre in cui le opere vengono vendute in cambio di idee.\nTra le mostre si ricordano quelle al Louisiana Museum di Humleb\u00e6k (1996), Art in General, New York (2001); Ikon gallery, Birmingham (2007); Biennale di Atene (2009); MAXXI, Roma (2010), nonch\u00e9 la sua prima retrospettiva in una istituzione museale che si tiene al MAMbo di Bologna nel 2019: un'opera aperta, una mostra-racconto fatta di sessantatr\u00e9 \"oggetti-anno\".\nMostre.\nPrincipali esposizioni personali.\n1978\n1982\n1987\n1989\n1990\n1992\n1995\n1997\n1998\n1999\n2000\n2001\n2002\n2003\n2004\n2006\n2007\n2007\n2008\n2009\n2010\n2016\n2019\nPrincipali esposizioni collettive.\n1977\n1981\n1983\n1985\n1987/88\n1988\n\"1989\"\n1990\n1991\n1992\n1995\n1996\n1997\n1998\n1999\n2000\n2001\n2002\n2003\n2004\n2005\n2006\n2007\n2008\n2009\n2010\n2011\n2012\n2013\n2015\n2016\n2017\n2018\n2019"}
{"id": "8394419", "revid": "767487", "url": "https://it.wikipedia.org/wiki?curid=8394419", "title": "The Honeymoon (film 1917)", "text": "The Honeymoon \u00e8 un film muto del 1917 diretto da Charles Giblyn da un soggetto di E. Lloyd Sheldon. Prodotto dalla Select Pictures Corporation, aveva come interpreti Constance Talmadge, Earle Foxe, Maude Turner Gordon, Russell Bassett.\nTrama.\nSubito dopo la cerimonia di nozze Susan, la sposa, si ingelosisce vedendo Richard, il marito, intrattenersi a parlare con Marion Starr, una delle damigelle. Il fratello di Susan, Phil, vorrebbe sposare Marion, ma non pu\u00f2 farlo a causa di una sua relazione con l'attrice Maizie Middleton che in quel momento si trova a recitare con la sua compagnia alle cascate del Niagara. Nel tentativo di riuscire a convincerla a lasciare Phil, quando Richard si reca in viaggio di nozze a Niagara Falls, va a trovarla senza dire niente alla moglie. Susan, sempre pi\u00f9 gelosa, crede che lui la stia tradendo e chiede allo zio Jimmy, che \u00e8 un avvocato, di occuparsi del suo divorzio. Lo zio, volendo guarire Susan dalla gelosia, anche se non fa niente per la richiesta di divorzio, le dice che la richiesta \u00e8 stata accettata e che lei, ora, \u00e8 di nuovo libera. Ignaro delle sue intenzioni, il socio di Jimmy si precipita in tribunale per ottenere veramente il divorzio che viene concesso. Quando la notizia giunge a Susan, lei si mostra talmente disperata che lo zio si vede ora costretto a trovare in tutta fretta un nuovo pastore per poter permettere ai due ex sposi di celebrare un nuovo matrimonio e poter ricominciare una nuova luna di miele.\nProduzione.\nIl film - girato in esterni alle cascate del Niagara (sia a Niagara Falls negli Stati Uniti che in Canada) - fu prodotto dalla Select Pictures Corporation.\nDistribuzione.\nIl copyright del film, richiesto dalla Select Pictures Corp., fu registrato il 1 dicembre 1917 con il numero LP11784.&lt;br&gt;\nDistribuito dalla Select Pictures Corporation, il film usc\u00ec nelle sale statunitensi il 22 dicembre 1917. In Danimarca, fu distribuito il 6 ottobre 1919 con il titolo \"To om en hustru\"; in Svezia, il 7 dicembre 1920 come \"Syndafallet i Niagara\"; in Portogallo, come \"Lua de Mel\", usc\u00ec il 22 settembre 1922.\nNon si conoscono copie ancora esistenti della pellicola che viene considerata presumibilmente perduta."}
{"id": "8394424", "revid": "666668", "url": "https://it.wikipedia.org/wiki?curid=8394424", "title": "Riserva naturale guidata Lecceta di Torino di Sangro", "text": ""}
{"id": "8394426", "revid": "2110845", "url": "https://it.wikipedia.org/wiki?curid=8394426", "title": "Paul Boulet", "text": "Biografia.\nBoulet divenne esperantista nel 1902, fu segretario del Comitato Organizzatore del primo Congresso Universale di esperanto nel 1905 a Boulogne-sur-Mer. Fu tra i fondatori del gruppo esperantista di Rouen, guid\u00f2 corsi di esperanto e collabor\u00f2 con la rivista \"La Revuo\". Membro del Lingva Komitato dal 1909, si dimise da questa carica per l'eccessivo lavoro."}
{"id": "8394428", "revid": "120695238", "url": "https://it.wikipedia.org/wiki?curid=8394428", "title": "Chery A5", "text": "La Chery A5 (ribattezzata Chery Cowin 3 dal 2010) \u00e8 un'autovettura prodotta dal 2006 al 2013 dalla casa automobilistica cinese Chery Automobile.\nStoria.\nLa Chery A5 \u00e8 stata la prima berlina di classe media (segmento C) progettata in modo indipendente dalla Chery. Il progetto venne varato ad inizio degli anni 2000 e dur\u00f2 circa 5 anni. Il compito della nuova vettura (codice progettuale A21) era quello di raccogliere l\u2019eredit\u00e0 della vecchia Chery Fulwin che altro non era che una Seat Toledo di prima generazione prodotta su licenza dal 1996. \nIl pianale di base era una profonda evoluzione di quello della vecchia Fulwin, la Lotus Engineering si occupo di riprogettare la parte delle sospensioni. La scocca era tutta nuova mentre la gamma motori venne sviluppata dalla neonata Chery Powertrain insieme alla AVL (nacquero cos\u00ec i nuovi propulsori Acteco). Nel 2005 venne svelata la vettura in forma di prototipo semi definitivo ribattezzata A21 (il nome del progetto) e solo nel 2006 debutta il modello di produzione denominato Chery A5. \nLa vettura era destinata al mercato cinese e alcuni mercati emergenti asiatici, per l\u2019export infatti la Chery aveva gi\u00e0 varato un secondo progetto studiato con Pininfarina che diventer\u00e0 la berlina A3. \nLunga 4,55 metri la A5 esteticamente richiama la Nissan Maxima americana serie 2003, possiede un abitacolo a 5 posti e motori benzina da 1.6 litri, 1.8 litri e 2,0 litri a quattro cilindri. Di serie tutti i modelli disponevano di doppio airbag frontale, ABS ed EBD e venne introdotto optional anche il controllo di stabilit\u00e0 e di trazione. La scocca era realizzata con acciai ad alta resistenza da 400 MPa nella zona frontale e con acciai a deformazione programmata nel restante della cellula dell\u2019abitacolo. La vettura era molto economica in quanto la si voleva posizionare ad un prezzo concorrenziale in Cina per andare a competere direttamente contro i modelli Volkswagen fabbricati dalla FAW e dalla SAIC. \nIl telaio a trazione anteriore possedeva sospensioni anteriori a ruote indipendenti McPherson e posteriori indipendenti Multilink a quattro bracci. I freni anteriori erano a disco ventilati e i posteriori a disco. \nNel 2008 dopo il lancio della A3, pi\u00f9 costosa ma anche pi\u00f9 moderna, venne introdotto sull\u2019A5 il motore base 1.5 16V Acteco benzina da 109 cavalli abbinato al cambio manuale a 5 rapporti al fine di abbassare i prezzi di listino.\nVersioni ibride.\nPoco dopo il debutto la casa annuncia due versioni ibride che saranno prodotte a partire dal 2008. \nLa prima \u00e8 di tipo mild hybrid BSG equipaggiata con un motore 1.6 16 valvole benzina con cambio manuale a 5 rapporti e abbinato al sistema Belt driven Starter Generator a 48 Volt che tramite un alternatore/generatore-starter azionato a cinghia aiuta il motore termico nelle fasi di minor efficienza, inoltre \u00e8 presente il sistema start e stop. \nLa seconda \u00e8 di tipo Hybrid ISG (Integrated Starter Generator), sviluppata da Ricardo, con tecnologia a 48 Volt che tramite un motore elettrico sincrono a magneti permanenti, posizionato tra motore termico (1.3 benzina) e cambio (manuale a 5 rapporti), funge da motorino di avviamento e di alternatore/generatore in modo da assistere il motore termico e ricaricare la batteria in frenata. Il motore elettrico fornisce 15 kW di potenza e 220 Nm di coppia al motore termico ed \u00e8 abbinato allo start &amp; stop. La pompa dell\u2019acqua e il compressore del climatizzatore vengono azionati elettricamente dal sistema a 48 volt. La batteria \u00e8 posizionata dietro lo schienale dei sedili posteriori."}
{"id": "8394431", "revid": "599013", "url": "https://it.wikipedia.org/wiki?curid=8394431", "title": "Elliot Benchetrit", "text": "Carriera.\nDebutta in un torneo del Grande Slam al Roland Garros del 2018 grazie a una wild card, venendo immediatamente eliminato da Ga\u00ebl Monfils in quattro set.\nNel 2019 partecipa nuovamente al Roland Garros, questa volta passando dalle qualificazioni, ottenendo la prima vittoria in un Grande Slam contro Cameron Norrie, per poi essere sconfitto al turno successivo da Du\u0161an Lajovi\u0107. Ottiene una wild card anche per il torneo di doppio insieme a Geoffrey Blancaneaux, fermandosi anche in questa occasione al secondo turno.\nNello stesso anno si qualifica anche per lo US Open, dove per\u00f2 viene eliminato immediatamente da Damir D\u017eumhur.\nNel 2020 si qualifica per l'Australian Open, ma esce al primo turno contro Y\u016bichi Sugita.\nDal 2021, pur mantenendo la nazionalit\u00e0 francese, rappresenta il Marocco.\nStatistiche.\n\"Aggiornate al 26 agosto 2020.\""}
{"id": "8394432", "revid": "729019", "url": "https://it.wikipedia.org/wiki?curid=8394432", "title": "Adolphe Girod", "text": "Biografia.\nNacque a Verri\u00e8res, nel cantone di Neuch\u00e2tel (Svizzera), il 13 agosto 1872, figlio di Jean Claude Fortun\u00e9 e Marie Am\u00e9lie Belle. Frequent\u00f2 il Collegio di Pontarlier, e poi Liceo di Besan\u00e7on, interrompendo gli studi allo morte del padre, avvenuta nel 1890. Arruolatosi nell'Arm\u00e9e de terre il 17 ottobre 1892 inizi\u00f2 a frequentare l'\u00c9cole sp\u00e9ciale militaire de Saint-Cyr da cui usc\u00ec con il grado di sottotenente assegnato alla fanteria e in forza, a partire dal 1 ottobre 1894, al 98\u00e8me Regiment d'Infanterie. \nFu promosso tenente il 1 ottobre 1896, ma il 3 novembre successivo lasci\u00f2 l'esercito per iniziare l'attivit\u00e0 di giornalista. Entrato a far parte della redazione del \"Progr\u00e8s de Lyon\", condusse delicate indagini nei centri di Le Creusot, Montceau-les-Mines, Saint-\u00c9tienne e Cluses, scrivendo documentati articoli, e segu\u00ec a Rennes il dibattimento della revisione del processo del colonnello Alfred Dreyfus. Collabor\u00f2 anche ai giornali \"Petit Parisien\", \"Matin\", \"La France Militaire\", \"L'Air\" e \"L'Aviation Fran\u00e7aise\". La sua carriera militare continu\u00f2 comunque nei ranghi della riserva, promosso primo tenente del 158\u00e8me Regiment d'Infanterie il 29 marzo 1897, capitano della riserva il 25 luglio 1903 (16\u00e8me RI), e venendo trasferito al 158\u00e8me RI il 22 gennaio 1904.\nNel 1903 inizi\u00f2 ad interessarsi al mondo dell'aviazione, dopo aver seguito i voli dei fratelli Wright, e datosi alla politica, nel 1906 fu eletto deputato all'Assemblea nazionale per il dipartimento di Doubs, militando nel gruppo parlamentare della Gauche radicale. Entrato in confidenza con Cl\u00e9ment Ader incominci\u00f2 ad interessarsi all'uso militare dell'aeroplano, seguendo ed aiutando i costruttori Hanriot e Junod a Pontarlier. Partecip\u00f2 a vari raduni aerei, tra cui quello tenutosi a Pontarlier il 2 e 3 luglio 1911 (\"Grandes Journ\u00e9es d'aviation\"), con gli aviatori Auguste Junod, R\u00e9ne Hanriot e \u00c9mile Obr\u00e9. Vol\u00f2 sull'aereo sperimentale a stabilizzazione automatica Moreau che non era ancora stato messo a punto, e con pilota Adolphe P\u00e9goud, volando su di un Bl\u00e9riot XI si esib\u00ec in acrobazie aeree, tra cui il looping, sul canale della Manica. Strenuo difensore dell'aviazione militare in Parlamento, volle dimostrare con il suo esempio le possibilit\u00e0 dell'aeroplano, e con un suo amico, il capitano Joseph-\u00c9douard Bar\u00e8s, effettu\u00f2 un tour per la Francia su un velivolo Farman. I due percorsero 2.000 km, toccando in particolare Pontarlier, Aix-les-Bains, Chamb\u00e9ry, Lione, Nevers, Tours, Houlgate.\nPromosso maggiore del 59\u00e8me RI il 23 giugno 1913, in quello stesso anno il costruttore aeronautico Robert Esnault-Pelterie gli mise a sua disposizione, per i suoi viaggi di propaganda, un monoplano turistico pilotato da Molla. Con decreto del 5 marzo 1914, fu nominato membro del Consiglio superiore dell'A\u00e9ronautique Militaire, e nel mese di giugno fu eletto Segretario della Camera dei deputati, riconfermato nell'incarico anche nel 1915 e nel 1916.\nLa prima guerra mondiale.\nSebbene dispensato dal servizio militare per il suo mandato parlamentare, rientr\u00f2 in servizio attivo all'atto della mobilitazione generale del 4 agosto 1914. Dal giorno successivo comand\u00f2 un battaglione di fanteria coloniale impegnato nei combattimenti in Alsazia, e poi fu assegnato in qualit\u00e0 di osservatore al Stato maggiore del VII Corpo d'armata (IVe Arm\u00e9e) operante in Alsazia.\nIl 9 settembre 1914 fu assegnato come assistente al servizio aeronautico del Grand Quartier General (GQG), partecipando alla campagna della Marna. Si accorse della deviazione verso est dell'armata del feldmaresciallo Alexander von Kluck, che fu alla base della vittoria della Marna, informandone immediatamente il comandante dell'esercito francese generale Joseph Joffre. Il 19 settembre 1914 fu nominato comandante del 1er Groupe de bombardement (GB 1) sperimentando personalmente le pericolose bombe a ossigeno liquido di Georges Claude. Grazie agli efficaci bombardamenti effettuati dai suoi aerei sui reggimenti di cavalleria tedeschi, contribu\u00ec al successo di generale Ferdinand Foch nella cosi detta \"corsa al mare\", venendo per questo citato all'ordine del giorno dell'Arm\u00e9e du Nord. Il 12 ottobre divenne comandante del servizio aeronautico del campo trincerato di Parigi, organizzando la difesa aerea della capitale e del dipartimento della Senna dal campo d'aviazione di Le Bourget. \nIl 26 febbraio 1915 il suo velivolo cadde in fiamme, con sei bombe a bordo, da un'altezza di 400 m vicino a Compi\u00e8gne, ed egli rimase gravemente ferito e ustionato, riprendendo il servizio attivo dopo lunghi mesi di sofferenza. Il 16 maggio venne citato all'Ordine del giorno dell'esercito dal generale Joseph Simon Gallieni. Nel mese di agosto consegu\u00ec il brevetto di aviatore, concludendo un addestramento che era iniziato a Buc gi\u00e0 nel giugno 1914. Il 19 settembre fu nominato Direttore delle Scuole e dei depositi dell'aviazione, creando un'organizzazione che port\u00f2, al novembre 1918, alla formazione di 18.600 piloti francesi ed alleati. Il 18 aprile 1916 fu promosso tenente colonnello, e il 7 maggio divenne Ispettore generale delle scuole e dei depositi. Promosso colonnello il 25 aprile 1918, dopo la fine del conflitto rimase per un breve periodo in servizio, venendo definitivamente congedato il 21 luglio 1919.\nRieletto deputato il 19 novembre nella lista dell'Union d\u00e9mocratique, fu riconfermato anche nel 1924, rimanendo in parlamento fino al 1928. Tra il 1922 e il 1929 fu sindaco di Frasne.\nContinu\u00f2 sempre ad interessarsi al mondo dell'aviazione, nominato Ispettore tecnico dell'aviazione dal 27 settembre 1920, continu\u00f2 a volare presso il 34e Regiment d'a\u00e9ronautique a Le Bourget e fu nominato generale di brigata della riserva il 24 febbraio 1926. Membro dell'Aero Club de France per venire in soccorso alle vedove e agli orfani dei suoi comilitoni caduti sui campi di battaglia fu tra i fondatori della societ\u00e0 \"Ailes Bris\u00e9es\", della cassa degli \"H\u00e9ros de l'Air\" e dell' \"l'Orphelinat de l'A\u00e9ronautique\". \nIl 1 luglio 1928 fu nominato tesoriere pagatore della Martinica, dove trascorse i successivi cinque anni, fondando un Aero Club a Fort-de-France facendo arrivare personalmente due velivoli dalla Francia. Si spense a Saint-Mand\u00e9 il 5 novembre 1933."}
{"id": "8394434", "revid": "537521", "url": "https://it.wikipedia.org/wiki?curid=8394434", "title": "Palazzo del Municipio (Trieste)", "text": "Il palazzo del Municipio di Trieste si trova in piazza dell'Unit\u00e0 d'Italia ed \u00e8 la sede del comune di Trieste. \u00c8 stato realizzato in stile eclettico tra il 1873 e il 1875 su progetto dell'architetto triestino Giuseppe Bruni. \nStoria.\nPiazza Unit\u00e0 d'Italia in origine si chiamava piazza San Pietro, dal santo a cui era dedicata una cappella tardo-medievale che si trovava all'incirca dove oggi si trova palazzo Modello, anche se era comunemente conosciuta semplicemente come piazza Grande. Assunse il nome di piazza Unit\u00e0 d'Italia nel 1918 in seguito all'annessione di Trieste all'Italia. \nPrima del XIX secolo la piazza aveva un'estensione di circa la met\u00e0 rispetto all'attuale e il lato sud est, opposto al mare, era occupato dal Palazzo Pubblico o palazzo del Magistrato. Nella seconda met\u00e0 del XIX secolo l'aspetto della piazza venne rivoluzionato interrando l'antico mandracchio che delimitava il lato nord ovest della piazza e ricostruendo gli edifici che la circondavano. In tale occasione si decise anche di demolire il vecchio palazzo del Magistrato, costruendo sul suo sedime un nuovo edificio destinato ad ospitare gli uffici del comune.\nPer il nuovo palazzo venne scelto il progetto dell'architetto triestino Giuseppe Bruni, che pochi anni prima aveva firmato il progetto del palazzo Modello sulla stessa piazza, in quanto oltre a rispettare la spesa preventivata non stravolgeva l'aspetto dell'area in quanto riprendeva le forme e le caratteristiche architettoniche del palazzo del Magistrato demolito nel 1871.\nIl progetto venne approvato il 17 settembre 1873 e i lavori iniziarono alla fine dello stesso anno sotto la direzione dell'ingegnere e architetto Eugenio Geiringer. La maggior parte del lavori terminarono entro il 1875, ma alcuni disegni raffiguranti particolari architettonici realizzati da Bruni nel 1876 fanno pensare che alcuni lavori di finitura continuarono almeno fino a tale anno.\nL'ampliamento del palazzo, gi\u00e0 previsto nei piani urbanistici del 1926 e del 1934, fu realizzato tra il 1937 e il 1940 dall'ingegnere Vittorio Privileggi; la porzione aggiuntiva, di forma trapezoidale smussata agli angoli con accesso principale su Largo dei Granatieri, si raccorda all'edificio esistente mediante un cortile semicircolare, spazio monumentale concepito come sala di consultazione della documentazione archivistica conservata al piano inferiore. \nDa un palco davanti al palazzo del Municipio nel 1938 Mussolini annunci\u00f2 la promulgazione delle leggi razziali in Italia, mentre il 4 novembre 1954 dal balcone centrale del palazzo il presidente Luigi Einaudi e il sindaco della citt\u00e0 Gianni Bartoli salutarono la folla riunita in piazza durante i festeggiamenti per il ritorno di Trieste all'Italia. \nDescrizione.\nLa facciata principale del palazzo, che affaccia su piazza Unit\u00e0 d'Italia, \u00e8 realizzata in stile eclettico ed \u00e8 composta da due corpi laterali di quattro piani di altezza, e da un corpo centrale pi\u00f9 alto di un piano e dotato di un maggiore apparato decorativo. Il piano terra \u00e8 scandito da archi a tutto sesto che riproducono l'idea di un porticato, mentre ai piani superiori si aprono numerose finestre divise in bifore e trifore.\nNel progettare la facciata l'architetto Giuseppe Bruni cerc\u00f2 di riprendere le caratteristiche architettoniche del palazzo del Magistrato che si trovava in precedenza nello stesso sito, ma il risultato non piacque inizialmente ai triestini, che coniarono per il palazzo alcuni fantasiosi soprannomi: \"palazzo Cheba\" per il suo ricordare una grande gabbia per uccelli, \"palazzo Sipario\" in quanto la sua mole nascondeva a chi si trovava sulla piazza i brutti edifici della citt\u00e0 vecchia alle sue spalle, \"Budel de Lionfante\" o \"Castel de Mandolato\".\nAl centro del corpo centrale si innalza la torre dell'orologio, in cima alla quale si trovano le statue di due mori che battono su una campana i rintocchi delle ore. Le due sculture, soprannominate Micheze e Jacheze (dallo sloveno Mihec e Jakec), furono volute da Bruni in ricordo dei due mori che battevano i rintocchi in cima alla torre del Mandracchio o torre dell'Orologio che un tempo rappresentava la porta di accesso al porto e che era stata demolita nel 1838.&lt;br&gt;\nLe statue originali furono realizzate in bronzo dallo scultore Fausto Asteo da Ceneda e installate in cima alla torre tra il 5 e il 7 gennaio 1876, entrando in funzione per la prima volta a mezzogiorno del successivo 14 gennaio. Nel 1972 le statue sono state rimosse e sostituite con delle copie per evitarne il deterioramento; le originali sono rimaste in un magazzino fino al 2004 quando sono state infine restaurate e collocate all'ingresso del castello di San Giusto."}
{"id": "8394437", "revid": "120877455", "url": "https://it.wikipedia.org/wiki?curid=8394437", "title": "Edmund Davies", "text": "Primi anni di vita, formazione e carriera iniziale.\nHerbert Edmund Edmund-Davies nacque a Mountain Ash, Glamorgan (oggi Rhondda Cynon Taf), in Galles, il 15 luglio 1906 ed era il terzo figlio di Morgan John Davies e Elizabeth Maud Edmunds. La sua era una famiglia di minatori. Studi\u00f2 alla Mountain Ash Grammar School, al King's College di Londra e all'Exeter College dell'Universit\u00e0 di Oxford dove ricevette la vinerian scholarship. Nel 1929 si qualific\u00f2 al Gray's Inn e poi lavor\u00f2 anche come esaminatore e docente presso la London School of Economics dal 1930 e al 1931. Durante la seconda guerra mondiale, prest\u00f2 servizio nella Army Officers' Emergency Reserve e nei Royal Welch Fusiliers. Fu recorder a Merthyr Tydfil dal 1942 al 1944, a Swansea dal 1944 al 1953 e a Cardiff dal 1953 al 1958. Tra il 1953 e il 1964 fu presidente delle Denbighshire Quarter Sessions.\nCarriera giudiziaria.\nNel 1958 il lord cancelliere David Maxwell Fyfe lo nomin\u00f2 giudice della Corte suprema della Queen's Bench Division, un incarico che mantenne fino al 1966. Sempre nel 1958 venne nominato cavaliere.\nIl nome Davies attir\u00f2 immediatamente l'attenzione del pubblico quando tocc\u00f2 a lui giudicare un tedesco di nome Guenther Podola, che aveva sparato e ucciso un sergente di polizia; Podola fu condannato per omicidio capitale e impiccato nel novembre del 1959. Podola afferm\u00f2 di essere stato picchiato dalla polizia e che di conseguenza aveva perso la memoria degli eventi. Una perizia ordinata dal tribunale disse che stava fingendo la sua condizione. Nel 1964 fu inviato ad Aylesbury per giudicare il noto caso dell'assalto al treno postale Glasgow-Londra. La severit\u00e0 delle frasi che pronunci\u00f2 fu e rimane controversa.\nNel 1966 venne nominato membro del Consiglio privato di sua maest\u00e0 e fu lord justice of appeal dal 1966 al 1974. Nel 1967 il Segretario di Stato per il Galles lo nomin\u00f2 presidente del tribunale d'inchiesta per il disastro di Aberfan. Il 1\u00ba ottobre 1974 venne nominato lord of appeal in ordinary e nominato pari a vita con il titolo di barone Edmund-Davies, di Aberpennar nella contea di Mid Glamorgan. Per consentirgli di ottenere questo titolo, cambi\u00f2 il suo cognome in \"Edmund-Davies\", in modo che il suo nome, che aveva fatto parte del suo titolo giudiziario per pi\u00f9 di 15 anni, potesse essere incorporato al titolo.\nIn seguito a gravi problemi con il reclutamento e il mantenimento di agenti di polizia in Inghilterra e Galles a causa della retribuzione cronicamente bassa e ormai rimasta molto indietro rispetto alla retribuzione di professionisti comparabili, nell'agosto del 1977 il Segretario di Stato per gli affari interni Merlyn Rees lo nomin\u00f2 presidente di una commissione d'inchiesta sui meccanismi di negoziazione per le retribuzioni e le condizioni della polizia. Nel dicembre del 1977 i suoi termini di riferimento furono ampliati per includere i livelli di retribuzione. Il suo rapporto fu pubblicato nel luglio del 1978. Esso raccomandava un aumento sostanziale della retribuzione per gli agenti di polizia nell'ordine del 45%. Le sue raccomandazioni furono attuate integralmente nel 1979 dal nuovo governo conservatore e gli elementi essenziali del regime retributivo Edmund-Davies sono rimasti inalterati da allora. La revisione di Edmund-Davies divenne una pietra miliare per le retribuzioni della polizia e della Federazione di Polizia di Inghilterra e Galles - l'organo di rappresentanza per gli ufficiali di polizia fino al grado di ispettore capo compreso - che tenacemente difende il regime di Edmund-Davies.\nNel 1981 si ritir\u00f2 dall'ufficio di lord of appeal in ordinary. Dal 1974 al 1985 fu pro-cancelliere dell'Universit\u00e0 del Galles. Dal 1982 al 1988 fu presidente del London Welsh Trust, che gestisce il London Welsh Centre.\nMor\u00ec il 26 dicembre 1992 all'et\u00e0 di 86 anni.\nFamiglia.\nNel 1935 spos\u00f2 Eurwen Williams-James. Dalla loro unione nacquero tre figlie."}
{"id": "8394439", "revid": "599013", "url": "https://it.wikipedia.org/wiki?curid=8394439", "title": "Michal Obro\u010dn\u00edk", "text": "Carriera.\nClub.\nHa giocato nella massima serie dei campionati slovacco e ceco."}
{"id": "8394445", "revid": "124730393", "url": "https://it.wikipedia.org/wiki?curid=8394445", "title": "Apollo e Marsia (Ribera Napoli)", "text": "L'Apollo e Marsia \u00e8 un dipinto olio su tela (182\u00d7232 cm) di Jusepe de Ribera del 1637 conservato nel Museo nazionale di Capodimonte di Napoli.\nIntriso dei modi appresi dal Caravaggio, il dipinto rappresenta uno dei momenti pi\u00f9 alti raggiunti dal pittore in questione e, pi\u00f9 in generale, della pittura napoletana del Seicento.\nSempre al 1637 risale un'altra versione del dipinto, sempre di Ribera, oggi al Museo di Belle Arti di Bruxelles.\nStoria.\nLe prime notizie afferenti la tela del Ribera si hanno a partire dalla seconda met\u00e0 del Seicento, quando la stessa venne catalogata negli inventari della collezione d'Avalos, in occasione del passaggio della raccolta da Giovanni d'Avalos, probabilmente il committente, al figlio, il principe Andrea di Montesarchio. \nIl tema era particolarmente in voga in quegli anni per il Ribera, che infatti si ciment\u00f2 pi\u00f9 volte in rappresentazioni di questa storia mitologica. Giulio Cesare Capaccio gi\u00e0 nel suo \"Il Forastiero\" del 1630, cita una tela dell\"'Apollo e Marsia\" di Ribera presso la villa privata del mercante e collezionista d'arte fiammingo Gaspar Roomer, sita alle porte di Napoli, il quale possedeva una delle pi\u00f9 ricche collezioni d'arte della citt\u00e0 e probabilmente, una primissima versione dell'opera.\nAd oggi non vi \u00e8 certezza su quale dipinto abbia fatto parte della collezione Roomer, in quanto sia quello di Capodimonte che una seconda versione della tela, eseguita nello stesso anno (1637) sempre da Ribera e confluita oggi al Museo di Belle Arti di Bruxelles, riportano una datazione successiva al testo del Capaccio (1630, forse anche 1634). L'ipotesi pi\u00f9 verosimile sarebbe quindi quella di ritenere che il mecenate fiammingo abbia avuto con s\u00e9 un'altra versione dell\"'Apollo e Marsia\", oggi dispersa o non ancora identifica, probabilmente coeva a un'altra tela di Ribera presente negli inventari di Roomer, il \"Sileno ebbro\", anch'esso confluito poi nelle raccolte di Capodimonte.\nL\"'Apollo e Marsia\" di Ribera rimase nella collezione d'Avalos di Napoli fino al 1862, allorquando Alfonso V d'Avalos don\u00f2 la stessa allo Stato italiano appena nato. La valutazione della tela fu di 800 ducati, la cifra pi\u00f9 alta assegnata a un singolo quadro della collezione (in termini assoluti l'opera col valore pi\u00f9 alto spettava invece alla serie di \"arazzi della battagli di Pavia\", stimati per 5.500 ducati per ciascun singolo panno).\nDal 1957 la tela trov\u00f2 stabile esposizione al Museo nazionale di San Martino, con accanto la versione dell\"'Apollo e Marsia\" eseguita da Luca Giordano: entrambe le opere furono poi spostate nei primi anni 90 nel Museo nazionale di Capodimonte.\nDescrizione e stile.\nIl soggetto trattato nel dipinto si rif\u00e0 ai versi epici di Ovidio ne Le Metamorfosi, immortalando il momento in cui Apollo \u00e8 in procinto di attuare il supplizio (lo scuoiamento) nei confronti di Marsia, quest'ultimo sdraiato in terra con i piedi/zampe legati a un albero. Secondo la leggenda infatti, la dea Atena, che aveva inventato lo strumento del flauto, mentre suonava il medesimo venne derisa da Eros per via delle smorfie buffe (rossore in viso e guance gonfie) che faceva il suo volto nel mentre suonava lo strumento. Cos\u00ec la dea, infastidita da ci\u00f2, lasci\u00f2 cadere il flauto sulla Terra. Successivamente questo fu raccolto da Marsia, un satiro (essere mezzo uomo e mezzo capra) che viveva a guardia di un piccolo fiume affluente del Meandro, in Anatolia, e cominci\u00f2 a suonare lo strumento e ad esercitarsi finch\u00e9 non divenne tanto bravo da ritenersi addirittura pi\u00f9 capace di Apollo, dio della musica. Apollo sfid\u00f2 cos\u00ec Marsia in una gara di musica, dove, il primo avrebbe suonato la lira mentre il secondo, per l'appunto, il flauto. Se inizialmente la sfida si pot\u00e9 ritenere in pareggio, alla fine Apollo riusc\u00ec comunque a vincere grazie alla sua astuzia; infatti propose al satiro di suonare gli strumenti al contrario e, mentre la lira emise comunque melodie armoniose, il flauto non fece alcun suono. A questo punto il mito si conclude con la punizione inflitta a Marsia che, infatti, fu legato a un albero e scorticato vivo da Apollo.\nIl dipinto di Ribera, firmato e datato sul grande sasso in basso a destra, testimonia la piena maturit\u00e0 acquisita dal pittore spagnolo, dove, accanto al realismo crudo e immediato della composizione scenografica, frutto essenzialmente dei modi caravaggeschi, affianca lo stile tenebrista tipico del periodo pittorico napoletano del Seicento, il quale \u00e8 caratterizzato dall'accentuazione dei caratteri drammatici e violenti dei personaggi. Marsia \u00e8 ritratto con lo sguardo rivolto all'esterno verso lo spettatore, che a questo punto assume una veste di \"testimone\" del supplizio, mentre Apollo apre una profonda ferita sulle zampe caprine del satiro senza lasciar trapelare alcun sentimento in volto, forse solo un sottile ghigno. Infine, mentre ai due estremi della diagonale su cui \u00e8 costruita la scena troviamo i due strumenti musicali che rievocano la causa di tanta violenza, la lira da braccio e il flauto a sette canne, nell'angolo destro del dipinto sono raffigurati tre satiri che assistono straziati alla morte del loro compagno, dalle cui lacrime nascer\u00e0 proprio il fiume che prender\u00e0 il nome di Marsia.\nDi particolare pregio \u00e8 l'uso dei colori, che assume il punto pi\u00f9 elevato nella mantella di Apollo, nel cielo sullo sfondo e nel corpo del satiro, dal cui volto inoltre, straziato e urlante, con la pelle corrugata, si pu\u00f2 notare anche il notevole dettaglio dei denti turpi.\nAltre versioni e modelli.\nRibera esegu\u00ec sempre intorno al 1637 altre versioni dell\"'Apollo e Marsia\", una giunta fino al museo di belle arti di Bruxelles, un'altra (attribuita poi ad un seguace del pittore, identificato con Antonio De Bellis) giunta al museo di Sarasota, mentre qualche anno prima, intorno al 1630, \u00e8 registrata presso la casa di Gaspar Roomer a Napoli quella che molto probabilmente \u00e8 la prima versione del soggetto in questione, che tanto successo riscuoter\u00e0 negli ambienti artistici napoletani. Sempre al 1637 risale poi una tela sempre del Ribera della \"Venere e Adone\" oggi alla galleria di palazzo Corsini a Roma, che rimanda molto nello stile alle due versioni coeve dello scorticamento di Marsia oggi note, quella di Napoli e di Bruxelles, come a voler ritenere che le opere facessero parte di un medesimo gruppo di commesse in relazione tra loro.\nNon si sa quale sia il motivo per il quale il pittore effettu\u00f2 \"contemporaneamente\" pi\u00f9 tele con medesimo soggetto, o comunque quali legami di committenza intercorrano tra l'una e l'altra opera, tuttavia \u00e8 comunque possibile ipotizzare che nel momento in cui il pittore ha compiuto l'opera chiesta dal mercante e collezionista fiammingo Gaspar Roomer (presumibilmente una non ancora rintracciata) questa abbia riscosso talmente successo da ricevere commesse per altre opere consimili sia da lasciare in citt\u00e0, come quella d'Avalos oggi a Capodimonte, sia per committenza estera, che magari era stata richiesta direttamente da un amico residente gi\u00e0 all'estero e che aveva potuto ammirare la tela in casa Roomer, come quella oggi a Bruxelles. In quest'ultima ipotesi viene ricondotta, per esempio, la richiesta dell'amico connazionale Ferdinando van den Eynde, altro mercante d'arte e collezionista attivo a Napoli, che commission\u00f2 a Luca Giordano una sua versione dell\"'Apollo e Marsia\", che infatti compare nel lascito del 1688 tra i quadri di casa. \nIl dipinto di Bruxelles \u00e8 ad ogni modo molto simile a quello di Napoli, seppur la versione belga \u00e8 leggermente pi\u00f9 grande di quella napoletana (202\u00d7255 cm contro 182\u00d7232 cm); le uniche sostanziali differenze si riscontrano infatti nelle figure dell'Apollo: in quella di Capodimonte questi \u00e8 ripreso frontalmente a pieno viso con una mantella di color glicine, mentre nella versione belga \u00e8 ripreso di profilo con una mantella color rosa.\nL'opera di Jusepe de Ribera divenne inoltre modello dell\"'Apollo e Marsia\" (205\u00d7259 cm) di Luca Giordano del 1659-1660. Le similitudini tra la versione di Ribera e quella del suo allievo appaiono immediatamente evidenti anche se, comunque, la tela di Giordano \u00e8 concepita in generale su tonalit\u00e0 pi\u00f9 scure e pennellate pi\u00f9 rapide e sfumate, apprese queste ultime durante la sua esperienza veneta. Analogie con la versione del maestro spagnolo sono riscontrabili oltre che nella struttura generale della composizione, costruita sulla diagonale dell'albero, seppur speculare rispetto alla versione di Ribera, anche nei pi\u00f9 piccoli dettagli, quali: il volto straziato di Marsia, la disperazione dei satiri sullo sfondo della scena, gli strumenti musicali oggetto della contesa posti sui vertici della diagonale, la scelta di rappresentare il supplizio nella sua fase iniziatica, il colore glicine della mantella di Apollo, lo stesso dio che, posto in primo piano, si appresta a scorticare il satiro partendo dalle sue zampe legate all'albero."}
{"id": "8394448", "revid": "1544245", "url": "https://it.wikipedia.org/wiki?curid=8394448", "title": "Germania all'Eurovision Song Contest 2016", "text": ""}
{"id": "8394453", "revid": "1310927", "url": "https://it.wikipedia.org/wiki?curid=8394453", "title": "Roi Kehat", "text": ""}
{"id": "8394454", "revid": "767487", "url": "https://it.wikipedia.org/wiki?curid=8394454", "title": "Pa-d\u00f6-d\u0151", "text": "Le Pa-d\u00f6-d\u0151 sono un duo musicale ungherese formato da Gy\u00f6rgyi Lang e Mariann Falusi e attivo dal 1988.\nCarriera.\nGy\u00f6rgyi Lang e Mariann Falusi hanno deciso di fondare il duo Pa-d\u00f6-d\u0151, il cui nome \u00e8 la trascrizione fonetica in lingua ungherese dell'espressione francese \"pas de deux\", dopo essersi incontrate sulla scena del musical \"A r\u00e9ms\u00e9gek kicsiny boltja\". Il loro primo concerto si \u00e8 svolto all'Interpop Festival del 1988.\nNel 1990 hanno pubblicato il loro maggiore successo, \"Bye-bye Sz\u00e1sa\", divenuta la canzone simbolo della ritirata dei soldati sovietici e della fine del comunismo in Ungheria. Il successo ha portato il duo ad esibirsi oltre i confini ungheresi in Francia, Unione Sovietica, Cecoslovacchia, Romania e Hong Kong. Il loro album del 1996 \"K\u00e9rem a k\u00f6vetkez\u0151t\" \u00e8 stato certificato disco d'oro in Ungheria con oltre 25.000 copie vendute a livello nazionale.\nNel 1999 hanno lanciato un programma d'intrattenimento trasmesso sul canale TV2 chiamato \"A l\u00e1nyok (nem) angyalok\"; hanno inoltre condotto un programma radiofonico del mattino sulla stazione Klubr\u00e1di\u00f3."}
{"id": "8394458", "revid": "287204", "url": "https://it.wikipedia.org/wiki?curid=8394458", "title": "Alfred Michaux", "text": "Biografia.\nAvvocato a Boulogne-sur-Mer dal 1885, si interess\u00f2 anche molto di sport e fu a lungo delegato del Touring-Club de France. Dapprima studioso della lingua pianificata Neo-Latin di E. Courtonne, egli fu convinto a studiare l'esperanto da Louis de Beaufront. \nMichaux rimane famoso soprattutto per l'organizzazione del primo Congresso Universale di esperanto nel 1905 a Boulogne-sur-Mer; egli convinse anche L. L. Zamenhof, l'ideatore della lingua, a parteciparvi. \nGi\u00e0 un anno prima Michaux aveva organizzato con successo un evento con molto esperantisti: il 7 agosto 1904 si tenne una escursione a Calais e Dover, con la partecipazione di circa 120 esperantisti, tra cui molti inglesi e due cechi. Fu in quella occasione che Michaux ebbe l'idea di organizzare il primo Congresso Universale di esperanto, dichiarando: \"Ora vi invitiamo per il prossimo anno a Boulogne per un vero, grande congresso esperantista\".\nDurante il primo Congresso Universale fu Michaux a ospitare L. L. Zamenhof. Michaux fu uno dei pi\u00f9 convinti sostenitori dell'esperanto del suo tempo. Tenne numerosi discorsi in Francia e anche in Belgio, Paesi Bassi, Regno Unito. Fu anche presidente della Societ\u00e0 Internazionale dei Giuristi Esperantisti (\"Societo Internacia de Juristoj Esperantistaj\"), membro del Lingva Komitato e presidente onorario del gruppo esperantista di Boulogne-sur-Mer. \nAlfred Michaux si interess\u00f2 anche di altre lingue internazionali: fu membro della Academia pro Interlingua e propose, almeno in alcuni campi come quello medico, l'uso del Romanal, un esempio di latino semplificato che tuttavia non ebbe successo. \nOltre a molti articoli per riviste francesi, Michaux scrisse assieme a Paul Boulet \"Nouvelle methode pour apprendre seul l'Esperanto\"."}
{"id": "8394460", "revid": "547034", "url": "https://it.wikipedia.org/wiki?curid=8394460", "title": "Apollo e Marsia (Luca Giordano Napoli)", "text": "L'Apollo e Marsia \u00e8 un dipinto olio su tela (205\u00d7259 cm) di Luca Giordano del 1659-1660 conservato nel museo nazionale di Capodimonte di Napoli.\nIl dipinto, uno dei pi\u00f9 felici esempi di pittura del Seicento napoletano, \u00e8 esposto nel museo napoletano accanto all\"'Apollo e Marsia\" eseguito da Jusepe de Ribera nel 1637 e di cui ne ha costituito il prototipo.\nNel corso della sua vita il pittore napoletano ripeter\u00e0 pi\u00f9 volte la scena dell\"'Apollo e Marsia\", variando talune volte la composizione scenografica; la versione di Capodimonte fu invece replicata circa un anno dopo con un'altra analoga, di formato leggermente ridotto, oggi in collezione privata.\nStoria.\nLe notizie certe sulla tela di Capodimonte riportano che questa era nelle propriet\u00e0 del genovese Stefano De Marini (o Marinis), marchese di Genzano con diversi interessi nella citt\u00e0 partenopea, nella cui dimora rimase fino al 1673, per poi passare in eredit\u00e0 a altri componenti della famiglia, presso la quale rimase fino al 1698. Successivamente l\u2019opera and\u00f2 ai di Sangro, principi di Fondi, che la collocarono nel palazzo familiare di via Medina a Napoli, i quali poi la vendettero allo Stato italiano nel 1879.\nUn'altra versione precedentemente accreditata e oggi divenuta poco credibile, riconduce la tela a quella che comparve nel 1688 nel catalogo della collezione Vandeneynden, di propriet\u00e0 del mercante e collezionista fiammingo Ferdinando, I marchese di Castelnuovo, figlio di Jan. Ferdinando era amico e frequentatore di Gaspare Roomer, il committente di un precedente \"Apollo e Marsia\" di Ribera presumibilmente non ancora rintracciato, pertanto diventa plausibile pensare la sua commessa a Luca Giordano, considerato pittore di corte per i Vandeneynden e di scuola riberiana, sia avvenuta proprio in quanto il nobile ha avuto modo ammirare ed elogiare la versione di mano dello Spagnoletto in casa dell'amico connazionale. L'opera citata nel lascito di Ferdinando Vandeneynden, valutata 100 ducati, risale tuttavia solo al 1688, mentre questa di Capodimonte risulta dai documenti di archivio legata alla famiglia de Marinis fino al 1698. Tale assunzione induce a considerare che il dipinto di propriet\u00e0 del mercante fiammingo non pu\u00f2 essere identificato con quello oggi nel museo napoletano, seppur le misure dell\"'Apollo e Marsia\" che vengono riportate nel testamento di Ferdinando appaiono congrue con quello di Capodimonte, o comunque con la sua replica in collezione privata, di cui pi\u00f9 oscura \u00e8 la sua storia.\nIl dipinto di Napoli, databile tra il 1659 e il 1660, risulta essere una vera e propria celebrazione verso la pittura del maestro Jusepe de Ribera (intanto morto sette anni prima alla data di esecuzione della versione di Giordano), il quale circa venti-trenta anni prima esegu\u00ec una cospicua serie di dipinti riprendenti il mito di Apollo e Marsia che tanto successo ebbe nell'ambiente artistico locale, di cui una versione anch'essa a Capodimonte (proveniente dalla collezione d'Avalos del principe Andrea di Montesarchio), un'altra a Bruxelles e un'altra (quella gi\u00e0 in collezione Roomer) non rintracciata.\nIntorno agli anni 90 del Novecento la tela di Luca Giordano, che era esposta proprio accanto all\"'Apollo e Marsia\" di Ribera nel Museo nazionale di San Martino, considerate anche le assonanze con la versione del maestro, fu ricollocata assieme a essa nel Museo di Capodimonte.\nDescrizione e stile.\nIl dipinto si rif\u00e0 ai versi epici di Ovidio ne Le Metamorfosi, immortalando il momento in cui Apollo \u00e8 in procinto di attuare il supplizio (lo scuoiamento) nei confronti di Marsia, quest'ultimo sdraiato in terra con i piedi/zampe legati a un albero. Secondo la leggenda infatti, la dea Atena, che aveva inventato lo strumento del flauto, mentre suonava il medesimo venne derisa da Eros per via delle smorfie buffe (rossore in viso e guance gonfie) che faceva il suo volto nel mentre suonava lo strumento. Cos\u00ec la dea, infastidita da ci\u00f2, lasci\u00f2 cadere il flauto sulla Terra. Successivamente questo fu raccolto da Marsia, un satiro (essere mezzo uomo e mezzo capra) che viveva a guardia di un piccolo fiume affluente del Meandro, in Anatolia, e cominci\u00f2 a suonare lo strumento e ad esercitarsi finch\u00e9 non divenne tanto bravo da ritenersi addirittura pi\u00f9 capace di Apollo, dio della musica. Apollo sfid\u00f2 cos\u00ec Marsia in una gara di musica, dove, il primo avrebbe suonato la lira mentre il secondo, per l'appunto, il flauto. Se inizialmente la sfida si pot\u00e9 ritenere in pareggio, alla fine Apollo riusc\u00ec comunque a vincere grazie alla sua astuzia; infatti propose al satiro di suonare gli strumenti al contrario e, mentre la lira emise comunque melodie armoniose, il flauto non fece alcun suono. A questo punto il mito si conclude con la punizione inflitta a Marsia che, infatti, fu legato a un albero e scorticato vivo da Apollo.\nLa tela di Giordano \u00e8 concepita per essere un vero e proprio elogio della pittura del maestro de Ribera, seppur la sua raffigurazione della scena appare espressa su tonalit\u00e0 pi\u00f9 scure e con pennellate pi\u00f9 rapide e sfumate, apprese queste ultime durante la sua esperienza a Roma e Venezia, rispetto alla versione riberesca. Evidenti analogie con la tela del maestro spagnolo sono invece riscontrabili oltre che nella struttura generale della composizione, costruita sulla diagonale dell'albero, seppur speculare rispetto alla versione di Ribera, anche nei pi\u00f9 piccoli dettagli, quali: il volto straziato di Marsia, la disperazione dei satiri sullo sfondo della scena, gli strumenti musicali oggetto della contesa posti sui vertici della diagonale, la scelta di rappresentare il supplizio nella sua fase iniziatica, il colore glicine della mantella di Apollo, ed infine lo stesso dio che, posto in primo piano, si appresta a scorticare il satiro partendo dalle sue zampe legate all'albero.\nAltre versioni.\nLuca Giordano si trov\u00f2 a raffigurare la scena del supplizio ovidiano svariate volte nel corso della sua vita. Oltre a quella di Capodimonte, infatti, si segnalano da parte di Giordano una replica della tela in collezione privata (di formato leggermente inferiore rispetto a quella napoletana), le versioni al museo di palazzo Bardini di Firenze, del 1678, e quella del monastero dell'Escorial in Spagna, 190\u00d7190 cm datata 1696.\nIn entrambi gli ultimi due dipinti citati, il pittore stravolse la scena, tant'\u00e8 che Marsia non si vede pi\u00f9 legato all'albero dalle zampe, come nel modello riberesco, ma bens\u00ec dalle braccia, dove proprio da queste partiva lo scuoiamento. Entrambe le versioni conservano comunque alcune analogie rispetto al suo dipinto di Capodimonte: su tutte l'Apollo, che \u00e8 rappresentato similarmente anche nei colori delle vesti (mantella glicine, abito e scarpe blu), seppur nella versione fiorentina \u00e8 pi\u00f9 evidente questa somiglianza. Inoltre il dipinto toscano si somiglia a quello napoletano anche nell'ambientazione notturna della scena e nella figura dei satiri sullo sfondo, mentre la versione spagnola \u00e8 ambientata di giorno. Il dipinto dell'Escorial inoltre presenta pi\u00f9 figure sparse sullo sfondo, tra cui anche il Re Mida con le orecchie d'asino, mentre richiama la versione partenopea della tela nel dettaglio del piede di Apollo che sovrasta il corpo di Marsia. \nUn'altra raffigurazione di Luca Giordano di questo mito \u00e8 infine esposta nella reggia di Caserta, 118\u00d7172 cm del 1687-1689. In questa versione, ripresa a pi\u00f9 ampio raggio, \u00e8 ritratto il momento immediatamente posteriore al supplizio: sulla sinistra in alto \u00e8 Apollo su un carro che si dirige via dalla scena centrale, in basso \u00e8 Marsia svenuto successivamente al supplizio, mentre sulla destra \u00e8 la figura di Re Mida con le orecchie d'asino (secondo la leggenda, affibbiategli da Apollo in quanto il re della Frigia aveva decretato vincitore della sfida proprio il satiro)."}
{"id": "8394466", "revid": "599013", "url": "https://it.wikipedia.org/wiki?curid=8394466", "title": "Tobias Arndal", "text": "Carriera.\nClub.\nArndal ha giocato con le maglie di Tarup-Paarup e Oure. Il 12 luglio 2017, l'Horsens ha ufficializzato l'ingaggio di Arndal, che si \u00e8 legato al nuovo club con un contratto annuale: ha scelto di vestire la maglia numero 19. Il 14 luglio ha debuttato in Superligaen, subentrando a Kjartan Finnbogason nella vittoria per 1-2 arrivata sul campo dell'Aarhus. Il 23 luglio ha siglato la prima rete nella massima divisione danese, nel 4-1 inflitto al Lyngby. Il 21 agosto 2017 ha prolungato il contratto che lo legava al club fino al 30 giugno 2021.\nIl 31 gennaio 2019, Arndal \u00e8 stato ceduto in prestito al N\u00e6stved. A marzo \u00e8 tornato all'Horsens. Il 12 giugno 2019 ha rescisso il contratto che lo legava al club.\nIl 4 luglio 2019 ha firmato un contratto valido fino al 31 dicembre 2020 con i norvegesi dell'Arendal, a cui si \u00e8 legato fino al 31 dicembre 2020. Ha esordito in 2. divisjon l'11 agosto, subentrando a Conrad Wallem nella sconfitta per 0-1 arrivata contro il Kvik Halden. L'8 settembre ha trovato la prima rete, nella vittoria per 2-7 maturata sul campo del By\u00e5sen.\nIl 18 febbraio 2021, Arndal ha fatto ritorno in Danimarca, per giocare nelle file dell'Hiller\u00f8d: ha firmato un contratto valido fino al termine della stagione.\nStatistiche.\nPresenze e reti nei club.\n\"Statistiche aggiornate al 18 febbraio 2021.\""}
{"id": "8394467", "revid": "1924342", "url": "https://it.wikipedia.org/wiki?curid=8394467", "title": "K\u00e9rem a k\u00f6vetkez\u0151t", "text": "K\u00e9rem a k\u00f6vetkez\u0151t \u00e8 il sesto album in studio del duo musicale ungherese Pa-d\u00f6-d\u0151, pubblicato il 13 maggio 1996 su etichetta discografica EMI Quint."}
{"id": "8394468", "revid": "2159805", "url": "https://it.wikipedia.org/wiki?curid=8394468", "title": "Valico di Rabuiese", "text": "Il valico di Rabuiese \u00e8 un valico di frontiera fra l'Italia e la Slovenia. Rappresenta, per volume di traffico, uno dei principali valichi confinari tra i due Paesi, e il principale punto di passaggio tra l'Europa occidentale e le coste dell'Istria occidentale. \nCollega le localit\u00e0 di Rabuiese (in comune di Muggia, nella provincia di Trieste) e di Scoffie (\"Spodnje \u0160kofije\", nota anche come Albaro Vescov\u00e0; nel comune di Capodistria). Da parte slovena \u00e8 chiamato, per l'appunto, valico confinario di Scoffie (\"mejni prehod \u0160kofije\").\nDescrizione.\nIl valico \u00e8 detto di Rabuiese dal nome della localit\u00e0 nei pressi del quale \u00e8 posizionato. Il nome sloveno deriva dalla localit\u00e0 pi\u00f9 vicina al valico, Scoffie. \nIl valico \u00e8 sia stradale che collegato con strade extraurbane principali. Da parte italiana vi terminava l'ex strada statale 15, proveniente da Trieste, e l'Autostrada Sistiana-Rabuiese, che lo collega con il Raccordo autostradale 13 e, tramite questo, con l'autostrada per Venezia. Da parte slovena vi finisce la strada 741, che inizia da Fortezza, per poi connettersi con la strada per Capodistria, e la Superstrada H5, che connette il valico con l'autostrada per Lubiana. L'H5 prosegue, senza soluzione di continuit\u00e0, con la superstrada H6, che termina a Isola d'Istria. Da qui non sono distanti i principali valichi tra Slovenia e Croazia di Sicciole e di Dragogna, da cui il traffico prosegue lungo la autotsrada A9 fino a Pola.\nIl traffico \u00e8 sia turistico che commerciale. Da tale valico, infatti, si raggiungono le localit\u00e0 balneari dell'Istria slovena (come Pirano e Portorose) e croata (come Rovigno e Umago). \nStoria.\nIl valico \u00e8 stato istituito nel 1954 quando, a seguito del Memorandum di Londra, l'Italia prese il controllo della Zona A del Territorio Libero di Trieste, mentre la Jugoslavia inglob\u00f2 la Zona B. In base a tale accordo venne rettificato il confine nei pressi di Muggia, a favore della Jugoslavia, che port\u00f2 all'apposizione del valico in localit\u00e0 Baita di Rabuiese. Rabuiese venne, di fatto, tagliata in due, con la parte meridionale dell'insediamento che si trov\u00f2 sotto il controllo jugoslavo. Il nuovo confine tagli\u00f2 la Via Flavia, che congiungeva Trieste con Pola, nel periodo interbellico. L'apertura del valico venne fissata per il 26 ottobre.\nIl valico era di I\u00b0 categoria, ovvero poteva essere attraversato da qualsiasi persona dotata di un documento valido per l'espatrio, e non solo chi era dotato di lasciapassare, che consentiva il passaggio anche sui valichi di II\u00b0 categoria. Il valico era sempre aperto.\nDal 1991 subentr\u00f2 alla Jugoslavia la neoindipendente Slovenia. In occasione dell'entrata della Slovenia nell'accordo di Schengen, il 21 dicembre 2007, il passaggio al valico venne liberalizzato. Al valico venne organizzata una cerimonia in occasione dell'evento, a cui parteciparono diverse autorit\u00e0 come Jos\u00e9 Barroso, presidente della Commissione Europea, e il primo ministro sloveno Janez Jan\u0161a.\nDall'11 marzo 2020 le autorit\u00e0 slovene, al fine di prevenire un aumento del numero dei contagi da COVID-19, stante la situazione italiana, decidono di incrementare i controlli sanitari al confine, lasciando aperti solo i valichi pi\u00f9 importanti. Il valico di Rabuiese \u00e8 tra quelli che rimangono aperti. Dal 13 giugno 2020 le autorit\u00e0 slovene liberalizzano il passaggio per i cittadini del Friuli-Venezia Giulia, mentre il 15 giugno il transito viene liberalizzato per tutti i residenti in Italia."}
{"id": "8394469", "revid": "76963", "url": "https://it.wikipedia.org/wiki?curid=8394469", "title": "Ana Pastor", "text": "Biografia.\nNata in un piccolo villaggio della Provincia di Zamora da una famiglia di origine galiziana, ha due fratelli ed \u00e8 sposata con Jos\u00e9 Benito Su\u00e1rez. Si \u00e8 laureata in medicina all'Universit\u00e0 di Salamanca, per poi entrare nel Cuerpo Superior de Salud P\u00fablica y Administraci\u00f3n Sanitaria della Galizia."}
{"id": "8394474", "revid": "834", "url": "https://it.wikipedia.org/wiki?curid=8394474", "title": "Canottaggio ai I Giochi del Mediterraneo", "text": "Le competizioni di canottaggio ai I Giochi del Mediterraneo sono svolte nel 1951 ad Alessandria d'Egitto, in Egitto."}
{"id": "8394475", "revid": "827882", "url": "https://it.wikipedia.org/wiki?curid=8394475", "title": "Hearsay (album Alexander O'Neal)", "text": "Hearsay \u00e8 il secondo album del cantante statunitense Alexander O'Neal, pubblicato il 29 luglio 1987.\nDescrizione.\nL'album, pubblicato dalla Tabu su LP, musicassetta e CD, \u00e8 prodotto dal duo Jimmy Jam &amp; Terry Lewis, autori di tutti i brani a eccezione di \"Criticize\", firmato da Garry Johnson e lo stesso Alexander O'Neal. Ciascuno dei 9 brani \u00e8 preceduto da una \"Intro\" o \"Interlude\"."}
{"id": "8394484", "revid": "76963", "url": "https://it.wikipedia.org/wiki?curid=8394484", "title": "Robert Petkoff", "text": "Biografia.\nRobert Petkoff \u00e8 nato a Sacramento, quinto dei sette figli i Carolyn ePeter Petkoff. Dopo gli studi all'Illinois State University, Petkoff ha fatto il suo debutto sulle scene di Chicago, per poi continuare con l'attivit\u00e0 teatrale a Los Angeles e Washington, recitando in numerose opere di Shakespeare tra cui \"Giulio Cesare, Romeo e Giulietta, Troilo e Cressida\" e \"Riccardo II\". Nel 1999 ha fatto il suo debutto a Broadway nella commedia \"Epic Proportions\", prima di unirsi brevemente alla Royal Shakespeare Company e recitare per la regia di Sir Peter Hall. Hall lo diresse successivamente anche nel West End londinese, dove Perkoff recit\u00f2 accanto a Judi Dench ed Emily Blunt in \"The Royal Family\" all'Haymarket Theatre (2001) e nel tour statunitense de \"L'importanza di chiamarsi Ernesto\" con Lynn Redgrave (2007). Nei primi anni 2000, Petkoff cominci\u00f2 ad affiancare all'attivit\u00e0 di attore di prosa anche quella di cantante da musical, interpretando Georges Seurat nel musical Premio Pulitzer \"Sunday in the Park with George\" a Chicago nel 2002. \nNel 2004 pi\u00f9 tardi torn\u00f2 a Broadway, dove recit\u00f2 in acclamato revival di \"Fiddler on the Roof\" con Alfred Molina e Harvey Fierstein. Nel 2008 fu diretto da Mike Nichols nel musical \"Spamalot\" in scena a Broadway e nel tour statunitense, mentre l'anno successivo fu il co-protagonista Tateh nel musical \"Ragtime\" a Broadway. Dopo aver interpretato Buddy in \"Follies\" a Chicago, nel 2011 Petkoff torn\u00f2 a Broadway per recitare in un acclamato revival di \"Anything Goes\" con Sutton Foster e il premio Oscar Joel Grey. Nel 2014 recit\u00f2 ancora a Broadway nel dramma \"All the Way\" con Bryan Cranston. Nel 2015 fu ancora a Broadway con la commedia farsesca \"The 39 Steps\", mentre nella stagione teatrale 2016/2017 fu il protagonista Bruce Bechdel nella tourn\u00e9e statunitense di \"Fun Home\", candidato al Premio Pulitzer per la drammaturgia. Nel corso della sua carriera ha recitato in numerose serie televisive, tra cui \"The Good Wife\", \"Law &amp; Order\" ed \"Elementary\"."}
{"id": "8394488", "revid": "6923", "url": "https://it.wikipedia.org/wiki?curid=8394488", "title": "Videografia delle Ha*Ash", "text": "Questa che segue \u00e8 una lista dei videografia delle Ha*Ash, gruppo musicale musica latino-americana statunitensi formatosi a Lake Charles nel 2002 e composto da Ashley Grace e Hanna Nicole.\nCanzoni utilizzate.\nLista di brani utilizzati in Le colonne sonore."}
{"id": "8394493", "revid": "767487", "url": "https://it.wikipedia.org/wiki?curid=8394493", "title": "Panthea", "text": "Panthea \u00e8 un film muto del 1917 diretto da Allan Dwan. Il nome del regista appare anche quale sceneggiatore (insieme a Mildred Considine) e produttore (insieme a Joseph M. Schenck e a Norma Talmadge). La sceneggiatura del film si basa sull'omonimo lavoro teatrale di Monckton Hoffe, andato in scena in prima a Londra nel 1913 e a Broadway il 23 marzo 1914.\nTrama.\nPanthea Romoff \u00e8 una giovane e brillante pianista russa sposata al compositore inglese Gerard Mordaunt. Suo marito, in grave crisi, sta addirittura perdendo la ragione a causa di una sua opera che non riesce a fare rappresentare. Vedendo la sofferenza di Gerard, Panthea giunge a sacrificarsi cedendo alle voglie del barone de Duisitor a patto che l'opera possa arrivare ad essere messa in scena. L'opera riscuote un grande successo ma Panthea non riesce a goderne perch\u00e9 viene arrestata a causa di un suo presunto coinvolgimento in un complotto nichilista. La donna, condannata, viene deportata in Siberia. Gerard, venuto a conoscenza delle condizioni alle quali \u00e8 riuscito ad ottenere il tanto sospirato successo, dapprima si ribella. Ma poi, comprendendo la grandezza del sacrificio della moglie, la segue in Siberia. Nel frattempo suo padre riesce, attraverso la propria influenza politica, a ottenere il perdono per la coppia. I due vengono liberati e, raggiunta, l'Inghilterra, possono ricominciare da capo la loro vita.\nProduzione.\nIl film fu prodotto dalla Norma Talmadge Film Corporation. Fu il primo film che Norma Talmadge gir\u00f2 per Selznick e venne girato nei vecchi studi della Biograph di New York.\nDistribuzione.\nIl copyright del film, richiesto dalla Norma Talmadge Film Corp., fu registrato l'8 gennaio 1917 con il numero LP9961.&lt;br&gt;\nDistribuito dalla Lewis J. Selznick Enterprises, il film usc\u00ec nelle sale statunitensi il 7 gennaio 1917. In Danimarca, fu distribuito il 24 marzo 1919.\nLa Selznick cur\u00f2 in seguito una riedizione del film che usc\u00ec negli Stati Uniti il 2 agosto 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8394495", "revid": "1444345", "url": "https://it.wikipedia.org/wiki?curid=8394495", "title": "Native", "text": ""}
{"id": "8394499", "revid": "729019", "url": "https://it.wikipedia.org/wiki?curid=8394499", "title": "Gerardus Mooyman", "text": "Biografia.\nGiovinezza.\nGerardus Leonardus Mooyman nacque ad Apeldoorn da una famiglia cattolica della classe media. Suo padre era un lattaio e divenne membro del NSB durante la crisi.\nAll'et\u00e0 di 18 anni Mooyman si offr\u00ec volontario per la SS-Freiwilligen Legion Niederlande nell'aprile 1941. Il suo primo confronto frontale fu nel gennaio 1942 sul Volchov. Durante la battaglia intorno al lago Ladoga nel febbraio 1943, nell'operazione Iskra, Mooyman distrusse 13 carri armati sovietici in un giorno.\nQuesto lo ha reso il primo olandese e il primo non tedesco a ricevere la Croce di Cavaliere della Croce di Ferro. In totale riusc\u00ec a eliminare 23 carri armati.\nLa figura di Mooyman fu usata dai nazisti per una campagna pubblicitaria dell'esercito e come esempio per i giovani olandesi.\nVerso la fine di agosto del 1943 si addestr\u00f2 per diventare Scharf\u00fchrer (sottufficiale) a Radolfzell, partendo per l'addestramento ufficiale presso la SS-Junkerschule a Bad T\u00f6lz, cadetto nell'11\u00b0 Kriegsjunkerlehrgang. Nella primavera del 1944 torn\u00f2 al fronte orientale a Narva come SS-Standarten-Oberjunker e fu promosso al grado di SS-Untersturmf\u00fchrer der Reserve (riserva sottotenente).\nDopoguerra.\nDivenuto prigioniero di guerra il 4 maggio 1945 pochi giorni dopo fugg\u00ec e si nascose in Germania. Fu arrestato nei Paesi Bassi nel marzo del 1946. Durante un trasporto da Scheveningen a Delft, Mooyman fugg\u00ec per la seconda volta, ma fu nuovamente arrestato nell'agosto 1946. Verso la fine di agosto del 1949 sub\u00ec un processo penale, con una condanna a 6 anni di reclusione, ma fu rilasciato.\nIl continuo della vita.\nDopo la sua liberazione, Mooyman visse una vita poco appariscente come imprenditore nella citt\u00e0 di Groninga, si spos\u00f2 ed ebbe una figlia.\nL'ultima volta che ottenne una pubblicit\u00e0 fu nel 1967, quando fu intervistato dalla rivista Revue. In questo articolo, Mooyman espresse il suo disgusto per i crimini dei nazisti, per i quali si ritenne parzialmente responsabile. Diede la sua croce da cavaliere a un collezionista. Mor\u00ec il 21 giugno 1987 a seguito di un incidente stradale nei pressi di Anloo."}
{"id": "8394506", "revid": "713714", "url": "https://it.wikipedia.org/wiki?curid=8394506", "title": "Eremo di Santa Maria della Ritornata", "text": "L'eremo di Santa Maria della Ritornata, detto anche \"santuario della Madonna del Monte\", \u00e8 un luogo di culto situato nel comune di Civita d'Antino (AQ) in Abruzzo. \nStoria.\nIl nucleo originario dell'eremo di Civita d'Antino risale con ogni probabilit\u00e0 al XII secolo. La cappella risulta citata nella bolla pontificia del 1183 di Papa Lucio III come \"Santa Maria de Tornaro\". In alcuni documenti e inventari ecclesiastici del XVI secolo viene citata come \"ecclesia di S. Mariae de Tornara\" e \"S. Mariae de Tornata\". Infine tra il Cinquecento e il Seicento appare come chiesa di Santa Maria della Ritornata. Il nome della piccola chiesa, secondo una leggenda, deriverebbe dalla scomparsa dell'icona della Madonna del Monte che sarebbe successivamente ricomparsa, da cui l'appellativo \"ritornata\". Questo evento avrebbe favorito la crescita del culto tra gli abitanti del borgo sottostante.\nL'edificio nel corso dei secoli \u00e8 stato pi\u00f9 volte restaurato, per via anche della sua posizione e dell'addossamento alle rocce della struttura. Nei primi anni del Settecento il vescovo di Sora, mons. Matteo Gagliani fece effettuare i lavori di rimaneggiamento e consolidamento delle pareti con il rifacimento del tetto.\nAlla fine del XVIII secolo la chiesa, di nuovo ridotta in pessimo stato, fu abbandonata anche a causa della pericolosit\u00e0 del sentiero di contrada Serra Lunga. Il quadro, probabilmente duecentesco, raffigurante la Madonna, riporta la data del 1421 che forse \u00e8 riferito all'anno di un restauro. Nel 1769 fu spostato in modo permanente nella chiesa parrocchiale di Santo Stefano. \nPrima del terremoto della Marsica del 1915 il parroco di Civita d'Antino fece realizzare una copia fedele dell'opera originale. L'autore della copia fu Daniel Hvidt della scuola estiva dei pittori danesi, mentre una copia diversa dall'icona originale fu realizzata da Kristian Zahrtmann e successivamente collocata nella chiesa danese di S\u00f8borg (Gribskov), nei pressi di Copenaghen. Al termine della seconda guerra mondiale partirono i nuovi lavori di messa in sicurezza del sentiero e di recupero architettonico della chiesa e del romitorio che terminarono negli anni sessanta del Novecento. \nNegli anni ottanta sono stati restaurati gli affreschi della cappella.\nDescrizione.\nChiesa e romitorio sono situati nel territorio montuoso del versante rovetano della Serra Lunga, tra Civita d'Antino e Morrea, in Abruzzo. \nIl romitorio \u00e8 addossato alla roccia e si compone di due piani, ognuno con tre stanze. Nella lunetta che sovrasta l'ingresso c'\u00e8 l'antico affresco in cui \u00e8 raffigurata la Madonna. All'ingresso della chiesetta si trova una statua lignea che potrebbe rappresentare san Lidano, abate benedettino originario di Civita d'Antino e vissuto tra l'XI e il XII secolo, oppure san Barnaba. La cappella di piccole dimensioni presenta un'abside decorata da affreschi raffiguranti Cristo Redentore, gli angeli e gli apostoli.\nAccessibilit\u00e0.\nL'eremo \u00e8 raggiungibile dal comune di Civita d'Antino (uscita Civita d'Antino-Morino della strada statale 690 Avezzano-Sora). Dalla fonte del lavatoio, all'ingresso del borgo, si percorre a piedi il sentiero della contrada di Serra Lunga, attraversando le localit\u00e0 di Fonte Murata, Colle Rivolano, Sant'Elmo e il vallone di Santa Maria. L'eremo \u00e8 posizionato a mezza costa su una parete rocciosa."}
{"id": "8394510", "revid": "111859749", "url": "https://it.wikipedia.org/wiki?curid=8394510", "title": "San Omobono Imagna", "text": ""}
{"id": "8394526", "revid": "253269", "url": "https://it.wikipedia.org/wiki?curid=8394526", "title": "Patrick Cassidy", "text": "Biografia.\nPatrick Cassidy \u00e8 nato a Los Angeles nel 1962, figlio di Shirley Jones e Jack Cassidy; Patrick \u00e8 fratello di Ryan e Shaun Cassidy, fratellastro di David Cassidy e zio di Katie Cassidy. \nAttivo in campo televisivo, cinematografico e teatrale, Cassidy \u00e8 noto soprattutto come interprete di musical a Broadway e nel resto degli Stati Uniti. Nel 1982 ha fatto il suo debutto a Broadway nell'operetta di Gilbert e Sullivan \"The Pirates of Penzance\", mentre nel 1985 fu Jeff Barry in \"Leader of the Pack\", sempre a Broadway. Apprezzato interprete dell'opera di Stephen Sondheim, Cassidy interpret\u00f2 il narratore nella prima del musical \"Assassins\" nell'Off Broadway (1990), Robert in \"Company\" a Los Angeles (1992), John Wilkes Booth in \"Assassins\" (1995) e Fredrick in \"A Little Night Music\" a San Francisco (2015).\nNel 1998 fu Macheath ne \"L'opera da tre soldi\" a Los Angeles, mentre nel 1999 fu il protagonista Giuseppe nella tourn\u00e9e statunitense del musical \"Joseph and the Amazing Technicolor Dreamcoat\". Nel 2000 recit\u00f2 nel musical \"Anything Goes\" a Broadway, dove torn\u00f2 a recitare anche nel 2001 in \"Aida\" e nel 2004 in \"42nd Street\", in cui interpretava Juliam Marsh accanto alla madre Shirley Jones. Nel 2017 ha interpretato il co-protagonista Kodaly in \"She Loves Me\" a Boca Raton, un ruolo di cui il padre fu il primo interprete a Broadway nel 1963.\nCassidy \u00e8 sposato con Melissa Hurley e la coppia ha avuto due figli."}
{"id": "8394530", "revid": "729019", "url": "https://it.wikipedia.org/wiki?curid=8394530", "title": "Stachanovskaja", "text": "Stachanovskaja () \u00e8 una stazione della linea 15 della metropolitana di Mosca. Inaugurata il 27 marzo 2020, la stazione serve il quartiere di Rjazanskij. \u00c8 una delle poche stazioni della rete ad avere banchine laterali e non ad isola. La stazione \u00e8 intitolata al leggendario minatore sovietico Aleksej Stachanov ed \u00e8 costruita in uno stile che vuole omaggiare le avanguardie sovietiche degli anni '20 e '30.. "}
{"id": "8394531", "revid": "1573940", "url": "https://it.wikipedia.org/wiki?curid=8394531", "title": "Decapterus macrosoma", "text": "Il sugarotto (Decapterus macrosoma ) \u00e8 un pesce osseo marino appartenente alla famiglia Carangidae.\nDescrizione.\nCome tutti i \"Decapterus\" \"D. macrosoma\" \u00e8 abbastanza simile ai membri del genere \"Trachurus\" con cui condividono la forma generale del corpo slanciata e fusiforme. Sul peduncolo caudale, dietro le pinne dorsale e anale sono presenti due pinnule una nella parte dorsale e una nella parte ventrale. La colorazione \u00e8 blu-verde sul dorso e bianco argenteo sul ventre. Sull'opercolo branchiale c'\u00e8 una macchiolina scura. La pinna caudale \u00e8 giallastra. La taglia massima nota \u00e8 di 356\u00a0cm, la taglia media degli individui \u00e8 di circa 25\u00a0cm.\nDistribuzione e habitat.\nQuesta specie si trova in gran parte nell'Indo-Pacifico e nell'Atlantico sudorientale, compresi il Golfo persico e il Mar Rosso.\n\u00c8 principalmente pelagico e vive tra i 20 e i 200 metri di profondit\u00e0.\nBiologia.\nAlimentazione.\nSi nutre soprattutto di zooplancton.\nRiproduzione.\nDepone uova pelagiche.\nPesca.\nQuesta specie ha importanza sia per la pesca commerciale che per la pesca sportiva. Viene frequentemente usato come esca, commerciato fresco, essiccato o salato."}
{"id": "8394537", "revid": "4175", "url": "https://it.wikipedia.org/wiki?curid=8394537", "title": "Rugby Challenge 2018", "text": "Il Rugby Challenge 2018 (), per esigenze di sponsorizzazione SuperSport Rugby Challenge 2018, fu la 2\u00aa edizione del Rugby Challenge, competizione cadetta della Currie Cup organizzata dalla South African Rugby Union.\n divise in 3 gironi secondo la stessa configurazione della stagione precedente; da esse uscirono le 8 miglior compagini per i \"play-off\"\nQuattordici di tali quindici squadre erano sudafricane, la quindicesima, i Welwitschias, un club di Windhoek, capitale della confinante Namibia.\nAd aggiudicarsi il torneo furono i che, nella gara per il titolo a Oudtshoorn, batterono 32-30 i alla loro seconda finale consecutiva e ancora a zero vittorie: la vittoria giunse nei secondi finali grazie a un \"drop\" di van Staden che ribalt\u00f2 il risultato che vedeva i Pumas indietro per 29-30.\nLa formazione di Nelspruit vinse il torneo con 11 vittorie su altrettante gare.\nFormula.\nLe 15 squadre furono ripartite in 3 gironi geografici, in ciascuno dei quali le cinque squadre che li componevano si incontrarono in doppia gara di andata e ritorno su 10 fine settimana (8 incontri + 2 riposi a testa).\nAi quarti di finali accedettero le prime due di ogni girone pi\u00f9 le due migliori terze in base al punteggio acquisito.\nI turni a eliminazione diretta, compresa la finale, si tennero in gara unica in casa della squadra con il punteggio migliore in prima fase.\nIn tale edizione di torneo furono collaudate alcune varianti al regolamento, tra cui la possibilit\u00e0 di utilizzare 12 cambi volanti durante la partite, 4 dei quali riservati ai giocatori di prima linea, e l'eventualit\u00e0 di terminare l'incontro con un uomo in meno qualora si fosse la causa in partita di mischie no-contest; tuttavia nessuna di tali varianti fu adottata a livello professionistico maggiore."}
{"id": "8394540", "revid": "767487", "url": "https://it.wikipedia.org/wiki?curid=8394540", "title": "Victor Bulat", "text": ""}
{"id": "8394545", "revid": "1513836", "url": "https://it.wikipedia.org/wiki?curid=8394545", "title": "Vidbir 2016", "text": "La prima edizione del Vidbir si \u00e8 tenuta dal 6 al 21 febbraio 2016 presso gli studi STB di Hostomel' e ha selezionato il rappresentante dell'Ucraina all'Eurovision Song Contest 2016.\nLa vincitrice \u00e8 stata Jamala con \"1944\".\nOrganizzazione.\nDopo un anno di assenza a causa della crisi finanziaria contratta dall'emittente nazionale ucraina Nacional'na Telekompanija Ukra\u00efny (NTU), la stessa emittente ha annunciato il ritorno dell'Ucraina all'Eurovision Song Contest 2016, ospitato dalla capitale svedese di Stoccolma, il 16 settembre 2015.\nDue mesi dopo, il 18 novembre, NTU annunci\u00f2 che avrebbe dato il via ad una collaborazione con l'emittente televisiva privata STB al fine di produrre un metodo di selezione nazionale per il rappresentante della nazione alla manifestazione musicale.\nGli aspiranti partecipanti hanno potuto candidare i propri brani tra il 19 novembre 2015 e il 20 gennaio 2016 via internet; tuttavia \u00e8 stato concesso agli artisti di prendere parte ad apposite audizioni organizzate nelle citt\u00e0 ucraine di Zapori\u017e\u017eja e Charkiv (5 e 6 dicembre), Odessa e Leopoli (12 e 13 dicembre), Dnipro e Kiev (19 e 20 dicembre).\nNel mese di dicembre \u00e8 stato annunciato che il compositore e produttore discografico Konstantin Meladze sar\u00e0 il direttore artistico dell'evento.\nIl giorno successivo all'annuncio dei partecipanti, i 18 artisti sono stati divisi nelle due semifinali dell'evento e l'ordine di esibizione \u00e8 stato deciso tramite un sorteggio presentato da Ruslana Ly\u017ey\u010dko.\nFormat.\nLo show si \u00e8 articolato in due semifinali da 9 partecipanti e una finale con i 6 finalisti qualificati dalle precedenti serate. Il voto, in tutte e tre le serate, \u00e8 stato deciso dalla combinazione di una giuria di tre membri e dal televoto.\nGiuria.\nLa giuria per la selezione \u00e8 stata composta da:\nPartecipanti.\nLa lista dei partecipanti in ordine alfabetico, annunciati dall'emittente il 26 gennaio 2016:\nSemifinali.\nPrima semifinale.\nLa prima semifinale si \u00e8 tenuta il 6 febbraio 2016 e ha visto competere i primi 9 artisti. Tramite una combinazione di giuria e televoto si sono qualificati in tre per la finale: gli Hardkiss, Jamala e i Brunettes Shoot Blondes.\nIvan, rappresentante della Bielorussia all'Eurovision Song Contest 2016, si \u00e8 esibito come \"interval act\" con \"Help You Fly\".\nSeconda semifinale.\nLa seconda semifinale si \u00e8 tenuta il 13 febbraio 2016 e ha visto competere gli ultimi 9 artisti. Tramite una combinazione di giuria e televoto si sono qualificati in tre per la finale: le NuAngels, i Pur:Pur e i SunSay.\nBarei, rappresentante della Spagna all'Eurovision Song Contest 2016, si \u00e8 esibita come \"interval act\" con \"Say Yay!\".\nFinale.\nLa finale si \u00e8 tenuta il 21 febbraio 2016 e ha visto competere i 6 artisti qualificati nelle due precedenti semifinali. Essa si \u00e8 conclusa con un pareggio, tuttavia d'accordo con il regolamento della competizione, Jamala \u00e8 stata proclamata vincitrice avendo ottenuto il maggior numero di voti dal televoto.\nNicky Byrne, rappresentante dell'Irlanda all'Eurovision Song Contest 2016, si \u00e8 esibito come \"interval act\" con \"Sunlight\".\nControversie.\nAlcuni politici tatari hanno manifestato il proprio dissenso in quanto gli spettatori residenti in Crimea non hanno avuto la possibilit\u00e0 di votare nella competizione. Refat \u010cubarov ha detto: \"Se gli abitanti della Crimea non hanno la possibilit\u00e0 di votare in simili competizioni ucraine, ci stiamo silenziosamente accordando con coloro che sostengono che la Crimea non sia parte dell'Ucraina\". La Crimea infatti \u00e8 stata annessa alla Federazione russa nel 2014, annessione contestata a livello internazionale.\nIl brano \"1944\", interpretato da Jamala, \u00e8 stato pi\u00f9 volte contestato a causa del parallelo tra l'argomento del testo, ossia la deportazione dei tatari di Crimea nell'Unione Sovietica, e l'annessione della Crimea da parte della Russia ponendo sullo stesso piano i due eventi.\nIn seguito alla vittoria dello stesso brano, alcuni parlamentari della Duma di Stato si sono appellati all'Unione europea di radiodiffusione (UER) affinch\u00e9 esso fosse squalificato dall'Eurovision Song Contest 2016 a causa del suo contenuto politico, contrario al regolamento della manifestazione. Dal canto suo l'interprete ha respinto le accuse, negando qualsiasi significato politico del brano.\nAll'Eurovision Song Contest.\nVerso l'evento.\nNonostante le accuse sul contenuto politico, il brano \u00e8 stato ammesso dal gruppo di referenza dell'UER all'Eurovision Song Contest 2016 il 9 marzo 2016.\nIl 25 gennaio 2016 si \u00e8 tenuto il sorteggio che ha determinato la composizione delle due semifinali: l'Ucraina \u00e8 stata sorteggiata per partecipare nella seconda met\u00e0 della seconda semifinale, venendo poi posta al 15\u00ba posto nell'ordine di esibizione, dopo i danesi Lighthouse X e prima della norvegese Agnete. In seguito alla squalifica della Romania tuttavia, l'Ucraina si \u00e8 spostata al 14\u00ba posto.\nJamala, per promuovere il proprio brano, ha preso parte all'Eurovision in Concert (Amsterdam, 9 aprile 2016).\nL'Ucraina ha affrontato le prove tecniche il 5 e 7 maggio, seguite da quelle generali l'11 e 12 maggio, includendo lo show riservato alle giurie nazionali.\nVoto.\nGiuria e portavoce.\nLa giuria ucraina per l'Eurovision Song Contest 2016 \u00e8 stata composta da:\nIl portavoce dei voti della giuria in finale \u00e8 stato Vjerka Serdju\u010dka."}
{"id": "8394549", "revid": "1544245", "url": "https://it.wikipedia.org/wiki?curid=8394549", "title": "Ucraina all'Eurovision Song Contest 2016", "text": ""}
{"id": "8394551", "revid": "1185701", "url": "https://it.wikipedia.org/wiki?curid=8394551", "title": "Beneck", "text": ""}
{"id": "8394558", "revid": "615138", "url": "https://it.wikipedia.org/wiki?curid=8394558", "title": "Maurizio Martusciello", "text": "Biografia.\nNato a Napoli nel 1961, nei primi anni '80 studia percussioni al Liceo Musicale di Napoli.\nNel 1995 pubblica in duo con Elio Martusciello il CD Meta-Harmonies, un omaggio all'artista visivo svizzero a Jean Tinguely. \nNel 2000 pubblica il primo lavoro in solo, dal titolo \u201cUnsettled Line\u201d opera di Musica concreta ispirata all\u2019opera poetica di Claudio Mutini . \nLo stesso anno fonda con Filippo Paolini aka \u00d8kapi il duo Metaxu e pubblica il Cd Metaxu , cui segue nel 2003 il concept-album sulla atrocit\u00e0 della guerra dal titolo \u201cRumors of War\u201d.\nNel 2001 \u00e8 invitato in Francia per un Composer in Residence presso il Centro di Ricerca di Albi (G.M.E.A., Groupe de Musique Electro-Acoustique di Albi). Negli studi francesi del GMEA compone \u201cDissectio\u201d un'opera di musica concreta.\nNel 2001 fonda il duo Z.E.L.L.E. con Nicola Catalano, un duo di minimalismo digitale elettronico pubblicando il Cd \"Nth\" seguito nel 2003 dal secondo Cd dal titolo \"Rjctd\u201d. \nNel 2002 fonda con Filippo Paolini aka \u00d8kapi e Massimo Pupillo il gruppo Dogon, pubblicando il Cd \"Before and after Dogon\" a cui segue nel 2003 \u201cWho is playing shadow of whom?\u201d. Partecipa al progetto discografico \"Koin\u00e9\" con Rita Marcotulli, Entra a far parte del gruppo insieme ad Arto Tuncboyaciyan percussioni, Andy Sheppard ai sassofoni, Anders Jormin al contrabbasso, Philippe Garcia alla batteria e a Gianmaria Testa.\nDal 2003 al 2005 \u00e8 curatore e direttore artistico di Sensoralia, rassegna di arte elettronica audiovisiva del Romaeuropa Festival, presso il Teatro Palladium di Roma.\nNel 2003 progetta due installazioni audiovisive: \"Exceptio\" commissionata dal Comune di Roma, nel suggestivo luogo delle Terme di Diocleziano, e \"Fronte d'Onda\" per la Fondazione Armellini. Numerose le collaborazioni con gruppi di arte audiovisiva, con il gruppo di cinema sperimentale Canecapovolto e Atelier MTK (Marsiglia) e Metamkine e Skoltz_Kolgen. Compone lavori per la Radio Nazionale Italiana RAI RadioTre, per Journees Electro-Radio Days Canadese e per la televisione suonando nella trasmissione Mediamente. \nNel 2004 \u00e8 invitato alla Biennale Musica di Venezia presentando il progetto X-Scape. Con il compositore di musica contemporanea Giorgio Battistelli nasce il lavoro \u201cExperimentum Mundi Remix\u201d, che viene presentato in prima mondiale all'Auditorium Parco della Musica di Roma nella serata elettronica del Festival RomaEuropa 2004. Nello stesso anno \u00e8 invitato al Sonar di Barcellona.\nNel 2005 pubblica il Cd \u201cExceptio\u201d, colonna sonora dell'omonima installazione. Nel 2006 dalla collaborazione con Enrico Ghezzii nasce un progetto performativo audio-visivo dal titolo \"Fuorioraria: D(r)rive Out Of Time\", una performance realizzata in un classico \"Blob Style\".\nNel 2007 in duo con Mario Masullo con lo pseudonimo XM pubblica un LP di estetica, minimal techno dal titolo \u201cWoy Out Lines\u201d a cui segue nello stesso anno il vinile dal titolo \"Gimme Some Truth\". \nSempre nel 2007 torna a collaborare con l\u2019artista visivo Mattia Casalegno con cui realizza l\u2019opera audiovisiva dal titolo: \u201cX-SCAPE\u201d che viene presentata per la prima volta come installazione multischermo presso l\u2019Auditorium Parco della Musica di Roma e di cui successivamente viene pubblicato un DVD.\nLo stesso anno crea il progetto elettroacustico Gazelab , una produzione Auditorium Parco della Musica, un progetto live in omaggio alla prestigiosa etichetta tedesca ECM. A completare il progetto live, alcuni tra i migliori musicisti di area ECM: Jon Hassell, Terje Rypdal, Jon Balke, Anja Lechner, Miki N'Doye.\nRisale al 2008 il suo primo progetto in duo con il pianista Danilo Rea con cui realizza il CD \"Reminiscence\", in cui i due, partendo dalle contaminazioni tra jazz, lirica, e l\u2019elettronica, riescono a creare una musica governata dal solo lirismo e dalla pura ispirazione.\nNel 2009 crea e pubblica a proprio nome il progetto \u201cAbout in a Silent way\u201d, una reinterpretazione elettronica originale del famoso album di Miles Davis. Quattro musicisti lo accompagnano in questo progetto: il trombettista Fabrizio Bosso, il sassofonista Francesco Bearzatti, il chitarrista Eivind Aarset, il contrabbassista Aldo Vigorito.\nNel 2010 partecipa come unico artista italiano alla prima edizione della mostra internazionale di arte digitale DigitalLife insieme ad artisti internazionali come Ryuichi Sakamoto.\nRealizza, sempre insieme a Mattia Casalegno, un'installazione audiovisiva per la Fondazione Roberto Capucci dal titolo \u201cIl gesto sospeso\u201d presso il Tempio di Adriano a Roma. L\u2019installazione esplorava il tema della metamorfosi.\nCon la Martux_m Crew (con Enzo Varriale - Alias Zeno e Gianpasquale Rina - Alias Kocleo) pubblica nel 2013 il Cd \u201cImagine\u201d. Un concept album di suoni pensato sul testo della famosa canzone di John Lennon e concepito come elogio dell\u2019immaginazione e atto d\u2019amore verso uno dei massimi inni di pace del secolo scorso. In questo progetto musicale si intersecano sonorit\u00e0 elettroniche e sonorit\u00e0 acustiche. Insieme a lui suonano Fabrizio Bosso (tromba), Francesco Bearzatti (sassofono) e Eivind Aarset (chitarra) .\nNel 2015, sempre con la Martux_m Crew, realizza una collaborazione con il trombettista e compositore tedesco Markus Stockhausen con il quale pubblica l'Ep di musica elettronica \"Atlas\". Nello stesso anno viene anche pubblicato il cd \"My Love Supreme\u201d con la Martux_m Crew e Francesco Bearzatti. Un album di New Jazz elettronico, omaggio al famoso album di \u201cA Love Supreme\u201d di John Coltrane che fa seguito all\u2019omaggio a Miles Davis pubblicato nel 2009.\nNel 2017 realizza, insieme a Mattia Casalegno, il progetto audivisuale \u201cIntervallo\u201d in collaborazione con l\u2019Ambasciatore d\u2019Italia a Sofia, Stefano Baldi. Intervallo \u00e8 un omaggio alla storia e alla cultura d\u2019Italia attraverso una sequenza di immagini, di paesaggi e di monumenti italiani che hanno fatto da sfondo ad una originale composizione di musica elettronica.\nNel 2019 realizza il progetto \u201cApollo 11 Reloaded\u201d, un\u2019orchestrazione elettronica per i 50 anni di Apollo 11, la missione spaziale che per la prima volta ha permesso all\u2019uomo di mettere piede sulla luna . Il relativo disco \u00e8 stato prodotto dalla Parco della Musica Records e sostenuto da ASI, Agenzia Spaziale Italiana. e comprende anche una reinterpretazione elettronica di due brani che pi\u00f9 di tutti hanno interiorizzato gli anni dei primi voli spaziali; Us and Them dei Pink Floyd da The Dark Side of the Moon e Space Oddity di David Bowie.\nNel 2019 con la partecipazione dell'Ambasciata della Comunit\u00e0 Europea in Ruanda realizza in collaborazione con Danilo Rea lo spot \"Listen to coffee\" per Illy Caff\u00e8. Lo spot \u00e8 stato realizzato durante una permanenza di un mese in Ruanda, dove sono state campionate tutte le sonorit\u00e0 legate alle differenti fasi di produzione del caff\u00e8, ed \u00e8 stato presentato con un concerto live in occasione dell'international Coffeee Day presso il Lincoln Center di New York. \nMaurizio Martusciello ha suonato e collaborato con musicisti e gruppi quali Michiko Hrayama, Wolfgang Fuchs, Fernando Grillo, MEV (Musica Elettronica Viva), Dagmar Krause, Tim Hodgkinson, Chris Cutler, Yoshihide Otomo, Giorgio Battistelli, Danilo Rea, Markus Stockhausen.\nHa suonato al Villette Num\u00e9rique, nel 2004, in Parigi e alla Biennale Musica in Venezia. Ha partecipato al MUTEK Festival, al Sonar Festival, al Romaeuropa Festival e AltaRoma Festival."}
{"id": "8394560", "revid": "92723", "url": "https://it.wikipedia.org/wiki?curid=8394560", "title": "Nordmark", "text": "La Nordmark fu una petroliera tedesca, entrata in servizio il 6 gennaio 1939 nella Kriegsmarine. Serv\u00ec come nave appoggio ai sommergibili tedeschi e italiani operanti nell'Atlantico. Quando le forze britanniche entrarono a Copenaghen nel maggio del 1945, fu acquisita dalla Royal Navy come riparazione; ribattezzata Northmark, rientr\u00f2 in servizio, venendo rima ribattezzata HMS \"Bulawayo\", e poi dismessa nel 1950 e smantellata nel 1955."}
{"id": "8394566", "revid": "785863", "url": "https://it.wikipedia.org/wiki?curid=8394566", "title": "MCA Home Video", "text": ""}
{"id": "8394567", "revid": "436907", "url": "https://it.wikipedia.org/wiki?curid=8394567", "title": "Waking Up", "text": ""}
{"id": "8394575", "revid": "729019", "url": "https://it.wikipedia.org/wiki?curid=8394575", "title": "Ni\u017eegorodskaja (metropolitana di Mosca)", "text": "Ni\u017eegorodskaja () \u00e8 una stazione della linea 15 della metropolitana di Mosca. Inaugurata il 27 marzo 2020, la stazione serve il quartiere di Ni\u017eegorodskij. La stazione presenta uno stile particolare che ricorda molto le costruzioni realizzate con i mattoncini Lego, enfatizzato da forme semplici e grandi elementi di colore a volume unico, mentre il pavimento \u00e8 realizzato in granito,di colore grigio o marrone. La stazione \u00e8 stata divisa in parti usando il colore, permettendo ai passeggeri di orientarsi meglio: \u00e8 stata infatti pensata per essere un comodo interscambio tra le linee 11, 14, 15 e la vicina stazione di Karacharovo, servita da treni Elektri\u010dka. \nInterscambi e progetti futuri.\nA poca distanza dalla stazione si trova la stazione di Karacharovo, luogo di sosta di numerosi treni Elektri\u010dka. A poca distanza si trova inoltre l'omonima stazione dell'anello centrale di Mosca, inaugurata nel settembre 2016. Nel 2023 diverr\u00e0 inoltre interscambio anche con la linea 11. Terminati i lavori, la stazione diverr\u00e0 uno dei pi\u00f9 grandi hub di trasporto di tutta Mosca."}
{"id": "8394583", "revid": "1305772", "url": "https://it.wikipedia.org/wiki?curid=8394583", "title": "Aviamotornaja", "text": ""}
{"id": "8394631", "revid": "111860943", "url": "https://it.wikipedia.org/wiki?curid=8394631", "title": "Duomo di San Giovanni (Ciri\u00e8)", "text": ""}
{"id": "8394643", "revid": "1149807", "url": "https://it.wikipedia.org/wiki?curid=8394643", "title": "CCP Games", "text": "CCP Games \u00e8 una societ\u00e0 islandese di sviluppo di videogiochi fondata nel 1997 .\nLa CCP Games \u00e8 principalmente conosciuta per aver sviluppato il videogioco online \"EVE Online\" che \u00e8 stato rilasciato nel 2003 e da allora \u00e8 stato mantenuto.\nNovator Partners e General Catalyst avevano precedentemente posseduto collettivamente una partecipazione di maggioranza nella societ\u00e0 e, nel settembre 2018, CCP \u00e8 stata acquisita dall'editore di videogiochi sudcoreano Pearl Abyss per $ 425 milioni.\nStoria.\nNei primi anni.\nCCP Games \u00e8 stata fondata nel giugno 1997 da Reynir Har\u00f0arson, \u00de\u00f3r\u00f3lfur Beck Kristj\u00f3nsson e \u00cdvar Kristj\u00e1nsson allo scopo di creare MMORPG. Il nome \"CCP\" \u00e8 l'abbreviazione di (Crowd Control Productions). Per finanziare lo sviluppo iniziale di EVE Online, CCP Games ha sviluppato e pubblicato un gioco da tavolo, chiamato H\u00e6ttuspil (\"Danger Game\"). Il gioco ha venduto oltre copie alle famiglie islandesi. Nell'aprile 2000 la societ\u00e0, con Sigur\u00f0ur Arnlj\u00f3tsson come CEO, ha raccolto $ 2,6 milioni, attraverso un'offerta chiusa organizzata da Kaupthing Bank, da investitori privati in Islanda, tra cui la compagnia telefonica islandese S\u00edminn. \u00c8 stato con la compagnia dal 1999 al 2002, durante il quale la societ\u00e0 ha raccolto due round di finanziamenti e si \u00e8 assicurata un contratto con l'editore Simon &amp; Schuster. Circa la met\u00e0 dei 21 dipendenti iniziali proveniva dalla societ\u00e0 islandese dot-com OZ Interactive.\nAcquisizione di White Wolf Publishing e CCP North America.\nL'11 novembre 2006, \u00e8 stato annunciato che CCP Games aveva stipulato un accordo di fusione con White Wolf Publishing. Con l'unione, la societ\u00e0 combinata ha pianificato di produrre \"i giochi pi\u00f9 innovativi del settore sfruttando sia i sistemi online che offline\". Mentre CCP Games cercava di creare giochi online basati sulle propriet\u00e0 di White Wolf Publishing, White Wolf Publishing avrebbe a sua volta creato giochi di carte basati su Eve Online. Il 3 ottobre 2007, CCP Games ha annunciato che CCP North America, una nuova filiale focalizzata sui videogiochi, sarebbe stata installata nella sede di Stone Mountain, Georgia, della White Wolf Publishing, il 12 ottobre, assumendo 100 sviluppatori. Il presidente della White Wolf Publishing Mike Tinney \u00e8 stato inoltre promosso capo del CCP North America. Nel febbraio 2011, CCP Games ha annunciato l'intenzione di espandere la posizione dalle attuali 150 posizioni a 300, e di spostare lo studio in nuovi alloggi a Decatur, in Georgia. Tuttavia, quando i Giochi del PCC lasciarono andare il 20% del loro personale in tutto il mondo, la maggior parte di questi licenziamenti avvenne nel Nord America del CCP. Il 27 febbraio 2012, Tinney ha dichiarato di essersi allontanato da entrambe le operazioni per concentrarsi sulla sua nuova startup di gioco e salute, UtiliFIT. Nel dicembre 2013, altre 15 persone del team di sviluppo di World of Darkness Online sono state lasciate andare.\nWhite Wolf Publishing \u00e8 stata acquisita da Paradox Interactive il 29 ottobre 2015. L'accordo comprendeva una somma non dichiarata in contanti per CCP Games e le attivit\u00e0 della White Wolf Publishing, la loro propriet\u00e0 intellettuale e i diritti di World of Darkness Online per Paradox Interactive.\nRistrutturazione (2011-2017).\nAlla fine del 2011 CCP Games ha rilasciato un annuncio alla sua comunit\u00e0 ammettendo di aver fatto un errore rilasciando l'espansione Incarna nella sua attuale fase di sviluppo. Sulla scia dell'espansione di Incarna e in seguito a una protesta di massa da parte dei giocatori di EVE Online, CCP Games ha annunciato di aver deciso di dare priorit\u00e0 e spostare la propria attenzione dal MMO World of Darkness ai prodotti EVE-Universe, EVE Online e Dust 514.\nLa ristrutturazione ha comportato licenziamenti del 20% del personale di CCP Games in tutto il mondo. La maggior parte di questi licenziamenti ha interessato l'ufficio di Atlanta, negli Stati Uniti, ma ha interessato anche diverse posizioni nel quartier generale del CCP a Reykjav\u00edk, in Islanda. Anche se dopo un considerevole ridimensionamento, CCP Games afferma che EVE Online e il suo sviluppo sono pi\u00f9 forti che mai e che la societ\u00e0 continuer\u00e0 a crescere. CCP Games ha confermato di essersi allontanato dal progetto Incarna / Ambulation per concentrarsi sulle meccaniche di gioco principali e che Incarna potrebbe essere rivisitato ulteriormente lungo la linea.\nNell'ottobre 2011, a seguito di una grande controversia sull'introduzione di microtransazioni nel gioco EVE Online, CCP Games ha annunciato che avrebbe ridotto il suo staff. Come affermato in un comunicato stampa di CCP Games, i licenziamenti hanno interessato circa il 20% di tutti i lavori in tutto il mondo all'interno di CCP Games, la maggior parte nel loro ufficio di Atlanta. Questi licenziamenti riguardavano principalmente il personale legato allo sviluppo di World of Darkness Online.\nIl 28 agosto 2014, CCP Games ha chiuso il suo studio di San Francisco per concentrare i propri sforzi su EVE Online. Allo stesso tempo, il direttore finanziario Joe Gallo e il CMO David Reid si sono dimessi. A partire dal 2015, nessuno dei fondatori originali di CCP Games faceva ancora con l'azienda.\nIl 30 ottobre 2017, CCP Games ha annunciato che avrebbe chiuso il suo studio di Atlanta e venduto il suo studio di Newcastle, colpendo circa 100 dipendenti. Ha annunciato che avrebbe spostato la sua attenzione dallo sviluppo della realt\u00e0 virtuale allo sviluppo di giochi per PC e dispositivi mobili.\nAcquisizione di Pearl Abyss (2018-oggi).\nPearl Abyss, l'editore sudcoreano di Black Desert Online, ha annunciato il 6 settembre 2018 di aver accettato di acquisire i giochi CCP per circa 425 milioni di dollari. Gli studi di sviluppo di CCP a Reykjav\u00edk, Londra e Shanghai continuerebbero con CCP Games, mentre le funzioni di pubblicazione e marketing di CCP sarebbero integrate con Pearl Abyss. All'epoca, CCP Games contava 250 dipendenti in tre studi di sviluppo."}
{"id": "8394647", "revid": "62004", "url": "https://it.wikipedia.org/wiki?curid=8394647", "title": "Carlos Iv\u00e1n Oyarz\u00fan", "text": ""}
{"id": "8394649", "revid": "62004", "url": "https://it.wikipedia.org/wiki?curid=8394649", "title": "Carlos Oyarzun", "text": ""}
{"id": "8394652", "revid": "6923", "url": "https://it.wikipedia.org/wiki?curid=8394652", "title": "H. W. J. Thiersch", "text": "Biografia.\nEra figlio del noto classicista Friedrich Thiersch e fratello del chirurgo Karl Thiersch e del pittore Ludwig Thiersch. Studi\u00f2 filologia all'Universit\u00e0 di Monaco dal 1833 al 1835, principalmente sotto il padre ma anche con Friedrich Wilhelm Joseph Schelling e Joseph G\u00f6rres. Pass\u00f2 alla teologia e si trasfer\u00ec all'Universit\u00e0 di Erlangen, dove dal 1835 al 1837 studi\u00f2 sotto Hermann Olshausen e Gottlieb von Harless, e poi all'Universit\u00e0 di Tubinga dal 1837 al 1838, conseguendo una laurea in teologia.\nFu docente a Erlangen dal 1839, e poi professore di teologia all'Universit\u00e0 di Marburg dal 1843. Tra i suoi primi lavori, la sua monografia del 1841 \"De Pentateuchi Versione Alexandrine\" (Le versioni del Pentateuco di Alessandria) \u00e8 accreditata come una delle prime a sottolineare l'importanza dei papiri scoperti di recente per la ricerca sulla Septuaginta .\nGi\u00e0 nel 1836, Thiersch si era interessato alla Chiesa cattolica apostolica (\"Irvingismo\"). Nel 1847 si convert\u00ec e nel 1850 si dimise dalla sua cattedra per dedicarsi come ministro a quella chiesa. Visse in varie citt\u00e0 come ministero della congregazione dispersa di Irvingite, tra cui Marburgo, Monaco di Baviera, Augusta e Basilea. Fu docente a Marburg dal 1853 al 1858, ma per il resto non ricopr\u00ec posizioni permanenti nella sua vita successiva a causa della sua eterodossia religiosa.\nLa \"Nuova enciclopedia di conoscenza religiosa Schaff-Herzog\" (\"Schaff-Herzog Encyclopedia of Religious Knowledge\") del 1911 descrisse la sua vita dopo la conversione come segue: "}
{"id": "8394654", "revid": "62004", "url": "https://it.wikipedia.org/wiki?curid=8394654", "title": "Jan Valach", "text": ""}
{"id": "8394657", "revid": "62004", "url": "https://it.wikipedia.org/wiki?curid=8394657", "title": "Veljko Stojnic", "text": ""}
{"id": "8394671", "revid": "729019", "url": "https://it.wikipedia.org/wiki?curid=8394671", "title": "Aviamotornaja (linea 11)", "text": "Aviamotornaja () \u00e8 una stazione della metropolitana di Mosca, posta provvisoriamente sulla linea 15. Inaugurata il 27 marzo 2020 assieme ad un lungo tratto della linea Nekrasovskaja, la stazione serve il quartiere di Lefortovo. Nel 2023 la stazione verr\u00e0 inclusa nel tracciato della linea 11."}
{"id": "8394677", "revid": "1305887", "url": "https://it.wikipedia.org/wiki?curid=8394677", "title": "Shonan Junai Gumi", "text": ""}
{"id": "8394683", "revid": "729019", "url": "https://it.wikipedia.org/wiki?curid=8394683", "title": "Lefortovo (metropolitana di Mosca)", "text": "Lefortovo () \u00e8 una stazione della metropolitana di Mosca, posta provvisoriamente sulla linea 15. Inaugurata il 27 marzo 2020 assieme ad un lungo tratto della linea Nekrasovskaja, la stazione serve il quartiere omonimo, intitolato alla figura di Fran\u00e7ois Lefort, militare svizzero e consigliere personale dello zar Pietro il Grande. Nel 2023 la stazione sar\u00e0 inclusa nel tracciato della linea 11."}
{"id": "8394688", "revid": "76963", "url": "https://it.wikipedia.org/wiki?curid=8394688", "title": "Ludwig Thiersch", "text": "Biografia.\nEra figlio del classicista e filellenico Friedrich Thiersch e fratello del chirurgo Karl Thiersch e del teologo H.W.J. Thiersch. Frequent\u00f2 l' Accademia di Belle Arti di Monaco per studiare scultura, ma dopo alcuni anni si dedic\u00f2 alla pittura, divenendo allievo di Heinrich Maria von Hess, Julius Schnorr von Carolsfeld e Karl Schorn. Dopo l'Accademia, dipinse una rappresentazione del Sakuntala (1848) e una scena diella Rivolta dei Camisardi, quindi si rec\u00f2 a Roma, dove disegn\u00f2 scene della vita quotidiana italiana e dipinse \"Hiob unter seinen Freunden\" . \nNel 1852, si rec\u00f2 con suo padre ad Atene, dove sostitu\u00ec Rafaello Ceccoli alla Scuola di Belle Arti di Atene e si interess\u00f2 all'arte bizantina. Dipinse numerosi affreschi nelle chiese greche e fu in prima linea in un movimento per \"modernizzare\" l'arte bizantina introducendo elementi dell'arte occidentale come la prospettiva naturalistica e l'anatomia. Per questo, a volte gli viene attribuito il merito di aver fatto scoprire l'arte bizantina al mondo dell'arte moderna, ma tale riforma fu controversa in Grecia, trovando una forte opposizione da parte di coloro che si opponevano a quelli che vedevano come tentativi di sostituire le tradizioni greche di lunga data con quelle straniere. Numerosi editoriali di giornali si opposero alla nomina di Thiersch a professore e continuarono a opporsi alla sua ricezione di commissioni per dipingere affreschi della chiesa. Tuttavia, le riforme occidentalizzanti furono favorite dalla monarchia bavarese dal re Ottone di Grecia, cos\u00ec come da Lysandros Kaftanzoglou, un architetto di spicco e capo del Politecnico di Atene, e quindi i suoi avversari non ebbero molto successo. \nTra gli allievi di Thiersch durante i suoi anni ad Atene ci furono Kleoniki Gennadiou e in particolare Nikolaos Gyzis, che sarebbe diventato uno dei pi\u00f9 noti pittori greci del XIX secolo e che sarebbe riuscito a coinvolgere le tradizioni occidentali pur continuando a produrre arte vista come autenticamente greca. L'affresco pi\u00f9 notevole di Thiersch ad Atene si trova nella chiesa di San Nikodimos. \nPer il resto della sua vita, viaggi\u00f2 di citt\u00e0 in citt\u00e0, lavorando alternativamente per dipingere affreschi di chiese e per produrre dipinti ad olio per clienti privati. La sua arte sacra \u00e8 particolarmente degna di nota e, insieme a Ludwig Seitz e Jean-Hippolyte Flandrin, si ritiene abbia guidato un risveglio dell'arte ecclesiastica nell'Europa occidentale. \nNel 1856, Thiersch fu nominato a Vienna, dove continu\u00f2 a dipingere affreschi nelle chiese. Durante questo periodo Teofilo Freiherr von Hansen, un architetto danese-austriaco che aveva anche trascorso del tempo in Grecia e si era interessato all'arte bizantina, stava ricostruendo la chiesa greca Fleischmarkt di Vienna in stile neo-bizantino, e a Thiersch insieme a Karl Rahl venne commissionata la realizzazione di affreschi per l'interno. \nDopo l'incarico a Vienna, Thiersch venne assunto a Roma da Simon Sinas, un filantropo greco, per il quale realizz\u00f2 una serie di opere su temi mitologici e religiosi, tra cui \"Charon als Seelenf\u00fchrer\", \"Einzug di Bakchos in den Hain von Kolonos\" e \"Thetis ' Klage um Achilleus\" . \nNel 1860 si rec\u00f2 a San Pietroburgo, dove dipinse affreschi e icone nelle cappelle del Granduca Nicola e del Granduca Michele e nella chiesa protestante di Santa Caterina. \nDopo il suo ritorno in Germania, Thiersch dipinse \"Auferweckung der Tochter des Jairus und Christus nel Getsemani\" (1866) per la Stiftskirche di Kempten, cos\u00ec come \"Predigt des Paulus auf dem Areopag\" e negli anni seguenti numerose altre opere, tra cui \"Christus am Teich Bethesda\", \"Cerere, die\" \"to\" \"the\" \"Tochter sucht\", \"Christus in der W\u00fcste\", \"Alarich in Athen als Sieger gefeiert\" e \"Kreuztragung Christi\" . \nAlcuni anni dopo, Thiersch dipinse le icone nell'iconostasi della Cattedrale greco-ortodossa di Santa Sofia a Londra (consacrata nel 1882), e nella Chiesa greco-ortodossa di Santo Stefano a Parigi (consacrata nel 1895)."}
{"id": "8394715", "revid": "287204", "url": "https://it.wikipedia.org/wiki?curid=8394715", "title": "Societ\u00e0 Sportiva Ternana 1963-1964", "text": "Questa pagina raccoglie le informazioni riguardanti la Societ\u00e0 Sportiva Ternana nelle competizioni ufficiali della stagione 1963-1964."}
{"id": "8394716", "revid": "767487", "url": "https://it.wikipedia.org/wiki?curid=8394716", "title": "Viaggio per la libert\u00e0", "text": "Viaggio per la libert\u00e0 (\"Gangway for Tomorrow\") \u00e8 un film del 1943 diretto da John H. Auer.\n\u00c8 un film drammatico statunitense con Margo, John Carradine e Robert Ryan.\nTrama.\nCinque addetti alla difesa meditano sul loro passato e riflettono sulle ragioni per cui continuano a lavorare."}
{"id": "8394721", "revid": "599013", "url": "https://it.wikipedia.org/wiki?curid=8394721", "title": "Yarden Shua", "text": "Carriera.\nClub.\nHa giocato nella massima serie israeliana.\nNazionale.\nHa militato nelle nazionali giovanili israeliane Under-17 ed Under-19."}
{"id": "8394730", "revid": "1234826", "url": "https://it.wikipedia.org/wiki?curid=8394730", "title": "Economia del Sudafrica", "text": "Leconomia del Sudafrica \u00e8 la seconda dell'Africa dopo quella nigeriana e occupa un ruolo di primo piano nello sviluppo della regione. Si tratta di un'economia di mercato emergente, che dispone di una grande abbondanza di risorse naturali e di settori molto sviluppati quali quello delle comunicazioni, dell'energia e dei trasporti, e di un importante snodo manifatturiero regionale di uno stato membro del G20, l'unico in Africa. Pu\u00f2 inoltre contare sulla sedicesima pi\u00f9 importante borsa valori al mondo e la prima nel continente africano, quella di Johannesburg.\nQuella sudafricana \u00e8 per\u00f2 un'economia dai due volti: se uno \u00e8 confrontabile con le moderne economie dei paesi sviluppati, l'altro ha invece gravi mancanze e bisogno imperativo di infrastrutture di base.\nA pesare \u00e8 inoltre un'iniqua distribuzione della ricchezza che, nonostante siano passati 25 anni dalla fine dell'apartheid, rispecchia ancora in gran parte la divisione tra i vari gruppi etnici del Paese. L'1% pi\u00f9 ricco della popolazione detiene il 70,9% della ricchezza totale del Paese, mentre il 60% pi\u00f9 povero ne possiede solo il 7%. Nella graduatoria per indice di sviluppo umano il Sudafrica ha perso 35 posizioni tra il 1990 e il 2015, causando un impoverimento generale della popolazione.\nNel 2019 l'economia sudafricana arranca: il tasso di disoccupazione \u00e8 molto elevato, il debito pubblico in crescita, la moneta svalutata e la situazione sociale e politica esplosiva.\nStoria.\nSi potrebbe affermare che l'evento marcante la nascita di un moderno sistema economico in Sudafrica sia l'arrivo di coloni olandesi nel 1652, in origine mandati dalla Compagnia olandese delle Indie orientali in modo tale da organizzare delle stazioni di posta per garantire rifornimenti alle grandi imbarcazioni che percorrevano la rotta del Capo di Buona Speranza. Con la progressiva crescita della colonia e l'arrivo di ugonotti francesi e cittadini tedeschi, ad alcuni fu concesso di intraprendere attivit\u00e0 agricole e d'allevamento a scopi commerciali, determinando cos\u00ec il dominio del settore agricolo sul resto dell'economia sudafricana.\nNella seconda met\u00e0 del XIX secolo il Regno Unito prese il possesso della colonia del Capo, prima olandese. Questo avvenimento fu la causa del Grande Trek, ossia l'esodo verso l'interno del Paese di contadini afrikaner che qui riproposero il modello agricolo consolidatosi nei territori colonizzati nei secoli precedenti. Questo port\u00f2 inoltre alla nascita delle cosiddette repubbliche boere del Transvaal e dello Stato Libero dell'Orange.\nNel 1870 venne scoperto un giacimento di diamanti presso Kimberley, mentre quindici anni pi\u00f9 tardi vennero scoperti alcuni dei pi\u00f9 grandi giacimenti auriferi del mondo nel Witwatersrand nel Transvaal, eventi che trasformarono velocemente l'economia del Paese in una basata sulle risorse minerarie. I britannici annessero infine anche queste ultime aree in seguito alle guerre boere, determinando cos\u00ec il loro controllo su tutto il territorio del Sudafrica attuale. Il Paese attravers\u00f2 inoltre un processo di prima industrializzazione e vide la nascita delle prime organizzazioni sindacali.\nPresto il Sudafrica inizi\u00f2 a creare leggi mirate a garantire la separazione tra i vari gruppi etnici. Nel 1948, in particolare, dopo aver ottenuto la vittoria nelle elezioni nazionali, il Partito Nazionale introdusse una politica razziale ancora pi\u00f9 marcata, segnando l'inizio dell'apartheid vero e proprio. Questo riusc\u00ec a dividere con successo l'economia nazionale in una privilegiata, in mano ai bianchi, e in una povera lasciata ai neri. Internazionalmente, l'apartheid venne fortemente criticato e port\u00f2 il Sudafrica a essere colpito da dure sanzioni economiche, soprattutto negli anni ottanta, e a rimanere per molti aspetti isolato economicamente.\nLe prime elezioni democratiche del 1994, avvenute dopo la fine del regime segregazionista, assegnarono al Congresso Nazionale Africano il difficile compito di ridare ordine a un'economia su cui erano pesati anni di sanzioni internazionali e segnata da grandi disuguaglianze.\nIl governo si trattenne dal ricorrere a pratiche di populismo economico: l'inflazione venne abbassata, si stabilizzarono le finanze pubbliche e si cerc\u00f2 di attrarre capitale straniero. Ciononostante, la crescita si mantenne su ritmi mediocri. All'inizio del 2000, il presidente Thabo Mbeki decise di promuovere la crescita economica e gli investimenti stranieri allentando le rigide leggi sull'impiego allora in vigore, accelerando il passo del processo di privatizzazione, aumentando la spesa pubblica e abbassando drasticamente i tassi d'interesse rispetto alle cifre del 1998. Le sue politiche furono duramente osteggiate dalle unioni sindacali. Dal 2004 in poi la crescita economica aument\u00f2 notevolmente il passo, accompagnata da una diminuzione della disoccupazione e da un incremento della formazione di capitale.\nAd aprile 2009, temendo che ben presto il Sudafrica avrebbe fatto compagnia al resto del mondo nel dover affrontare la Grande recessione, l'economista Joseph Stiglitz, vincitore del Nobel nel 2001, avvis\u00f2 il Paese che di fronte a una tale minaccia contenere l'inflazione avrebbe dovuto essere una preoccupazione del tutto secondaria.\nIl Sudafrica, diversamente da altre economie emergenti, si trov\u00f2 in grande difficolt\u00e0 durante la recessione della fine degli anni 2000; il recupero della sua economia fu prevalentemente sostenuto dalla crescita del consumo privato e pubblico, mentre i volumi delle esportazioni e degli investimenti privati non hanno ancora raggiunto i livelli pre-crisi. La crescita del PIL pro capite in questi anni si \u00e8 dimostrata mediocre, attestandosi sul 1,6% annuo tra il 1994 e il 2009 e sul 2,2% nel decennio 2000-2009, soprattutto se paragonata ad una crescita del PIL pro capite mondiale del 3,1% nello stesso periodo.\nAl giorno d'oggi, il governo e la maggioranza dell'opinione pubblica ritengono che i principali problemi economici della nazione siano l'alto tasso di disoccupazione, pari a oltre il 25%, e le gravi disuguaglianze sociali. Tali questioni, assieme ad altre ad esse correlate come la criminalit\u00e0, hanno a loro volta avuto un risvolto negativo sugli investimenti e sulla crescita, e di conseguenza sul tasso di disoccupazione, di fatto chiudendosi in una sorta di circolo vizioso. In particolare, la criminalit\u00e0 \u00e8 considerata un grande ostacolo agli investimenti dal 30% delle imprese sudafricane.\nStruttura economica.\nSettore primario.\nIndustria mineraria.\nIl Sudafrica beneficia di un sottosuolo particolarmente ricco di risorse minerarie molto richieste nei mercati internazionali. Tuttavia, il settore minerario sta attraversando una fase di crisi, soprattutto dovuta alla fornitura troppo irregolare dell'elettricit\u00e0, risorsa di cui un vasto sistema minerario \u00e8 assetato.\nIl Paese \u00e8 il secondo produttore al mondo di oro (272 tonnellate prodotte nel 2007, pari al 15% della produzione mondiale), il primo produttore di platino (75% della produzione mondiale), il quinto produttore di diamanti e importante produttore di altre risorse quali l'uranio, il rame, il nichel e il carbone.\nIl settore \u00e8 composto da un insieme di imprese private e statali; in quest'ultimo gruppo figura l'African Exploration Mining and Finance Corporation.\nAgricoltura.\nL'agricoltura contribuisce per circa il 5% dell'occupazione registrata, relativamente poco rispetto ad altri Paesi africani. Fornisce inoltre buona parte degli impieghi occasionali del Paese, contribuendo in totale per circa il 2,8% del PIL nazionale. Ci\u00f2 nonostante, a causa dell'aridit\u00e0 del terreno, solamente il 13,5% del territorio sudafricano \u00e8 adatto alle coltivazioni, e solo il 3% \u00e8 considerato ad alto potenziale.\nIl settore continua a dover affrontare diversi ostacoli, con in testa la competizione straniera e la criminalit\u00e0; a quest'ultimo riguardo bisogna citare il fenomeno, abbastanza diffuso, degli attacchi armati alle fattorie, spesso di propriet\u00e0 di bianchi.\nSettore secondario.\nSettore manifatturiero.\nIl contributo del settore manifatturiero all'economia nazionale \u00e8 relativamente limitato, fornendo solamente il 13,3% degli impieghi e il 15% del PIL. Il costo del lavoro \u00e8 basso, ma non quanto in altre economie emergenti, e pi\u00f9 in generale il costo dei trasporti, delle comunicazioni e della vita \u00e8 molto pi\u00f9 elevato.\nSettore terziario.\nTurismo.\nIl Sudafrica \u00e8 una popolare destinazione turistica, con circa 860 000 arrivi mensili (marzo 2008) dei quali circa 210 000 da fuori il continente africano. Nel 2012 il Paese ha ricevuto 9,2 milioni di arrivi internazionali. Nel mese di agosto 2017 3,5 milioni di viaggiatori si sono recati in Sudafrica. Secondo il \"World Travel &amp; Tourism Council\", nel 2012 il turismo ha contribuito direttamente al PIL sudafricano per 102 miliardi di Rand, sostenendo circa il 10,3% dei posti di lavoro del Paese.\nTra le principali attrazioni figurano un paesaggio molto variegato, le riserve naturali e faunistiche e le prestigiose aree vinicole sudafricane."}
{"id": "8394733", "revid": "287204", "url": "https://it.wikipedia.org/wiki?curid=8394733", "title": "Gr\u00e1inne", "text": ""}
{"id": "8394749", "revid": "92723", "url": "https://it.wikipedia.org/wiki?curid=8394749", "title": "Jack Mansell", "text": "Biografia.\nSposatosi con Moira, ha avuto due figli, Steve e Nick. Terminata la carriera da allenatore si \u00e8 trasferito con la moglie a Seaford, nell'East Sussex.\nCaratteristiche tecniche.\nGiocatore.\nEra un difensore dotato di un ottimo tiro sinistro, tenace nell'affrontare l'avversario e dotato di una mentalit\u00e0 lungimirante.\nAllenatore.\nMansell dava alle sue squadre uno stile di gioco molto offensivo.\n Cercava di conoscere profondamente ogni giocatore a sua disposizione, cos\u00ec da poterlo utilizzare al meglio. Durante il suo periodo al us\u00f2 la tattica 4-2-4.\nCarriera.\nCalciatore.\nClub.\nFormatosi nel , nel 1948 \u00e8 ingaggiato dal , con cui gioca sino al 1952 nella Third Division South. Durante la sua militanza con il Brighton frequenta i corsi estivi istituiti per la Football Association da Walter Winterbottom per futuri allenatori.\nNella stagione 1952-1953 viene ingaggiato dai gallesi del , impegnati nella massima serie inglese: con il club di Cardiff ottenne il dodicesimo posto in campionato.\nNel 1953, voluto dall'allenatore Eddie Lever, viene ingaggiato dal , club della massima serie inglese, ottenendo con i \"Pompey\" anche il terzo posto nella First Division 1954-1955. Rimane con il club di Portsmouth sino al 1958, giocando in totale 144 incontri ufficiali, segnando otto reti: dovette chiudere la carriera agonistica a livello professionale all'et\u00e0 di 30 anni a causa delle complicazioni dovute ad una appendicite.\nNazionale.\nHa giocato due incontri con la nazionale B di calcio dell'Inghilterra.\nAllenatore.\nLasciato il calcio professionistico diventa allenatore-giocatore dell'.\nInizia la carriera di allenatore entrando, dopo aver lasciato il calcio giocato, entr\u00f2 nello staff tecnico del e poi nel .\nLasciato il QPR allen\u00f2 nei Paesi Bassi il , con cui ottiene il terzo posto della Eredivisie 1961-1962.\nNella stagione 1964-1965 \u00e8 alla guida del , sempre nei Paesi Bassi, con cui ottiene il decimo posto in campionato.\nNel 1965 diventa l'allenatore del , club della serie cadetta inglese, guidandoli per due stagioni. Sotto la sua guida \u00e8 ricordato il pareggio a reti bianche imposto dai \"Millers\" al , nel quarto turno della FA Cup 1965-1966.\nNel 1968 si trasferisce in America per allenare dagli statunitensi del , con cui disputa la prima edizione della North American Soccer League. Mansell con i \"Beacons\" chiuse la stagione al quinto ed ultimo posto della Atlantic Division.\nMansell venne ingaggiato nell'aprile 1969 dal . Con i \"Royals\", dopo due stagioni in terza serie, retrocesse in quarta divisione al termine della Third Division 1970-1971.\nNel 1974 diventa l'allenatore dei turchi del , venendogli affidato come assistente Tamer Kaptan, che parlava inglese. Dopo un inizio stagione con 10 partite senza sconfitte ed una sola rete subita, la squadra ebbe una inflessione fisica e di forma, chiudendo cos\u00ec al secondo posto nella T\u00fcrkiye 1.Lig 1974-1975.\nNel 1976 \u00e8 alla guida della nazionale del Bahrein.\nGuida dal 1980 al 1981 la nazionale israeliana, fallendo la qualificazione al campionato del mondo 1982.\nUltima esperienza su una panchina \u00e8 con gli israeliani del , con cui ottenne il sesto posto nella Liga Leumit 1982-1983."}
{"id": "8394755", "revid": "889336", "url": "https://it.wikipedia.org/wiki?curid=8394755", "title": "Faro di Milnerton", "text": "Il faro di Milnerton \u00e8 un faro situato a Milnerton presso Citt\u00e0 del Capo in Sudafrica.\nDescrizione.\nSituato lungo le coste della baia della Tavola di fronte a Robben Island, il faro si presenta come una slanciata torre cilindrica di colore bianco di un'altezza di 21 metri che si eleva a 27 metri sul livello del mare."}
{"id": "8394757", "revid": "1310927", "url": "https://it.wikipedia.org/wiki?curid=8394757", "title": "Miljan Govedarica", "text": "Carriera.\nIn carriera ha giocato 10 partite di qualificazione per l'Europa League, realizzandovi anche tre reti."}
{"id": "8394758", "revid": "767487", "url": "https://it.wikipedia.org/wiki?curid=8394758", "title": "Nicasio (nome)", "text": "Origine e diffusione.\nDeriva dall'antico nome greco \u039d\u03b9\u03ba\u03ac\u03c3\u03b9\u03bf\u03c2 (\"Nikasios\"); esso \u00e8 tratto dal sosantivo \u03bd\u03af\u03ba\u03b7 (\"n\u00ecke\", \"vittoria\"), lo stesso che si ritrova anche in moltissimi nomi di origine greca, quali Nicola, Nicodemo, Cleonico e Berenice. Il significato pu\u00f2 essere quindi interpretato come \"vittorioso\", \"vincitore\", lo stesso dei nomi Vittorio, Vincenzo e Niceta.\nLa diffusione di questo nome in Italia \u00e8 dovuta ai Normanni, che importarono in Sicilia il culto di due santi francesi cos\u00ec chiamati. Il nome \u00e8 comunque raro, accentrato nel Palermitano, e specialmente a Caccamo, dove \u00e8 pi\u00f9 viva la venerazione verso questi santi.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "8394760", "revid": "47767", "url": "https://it.wikipedia.org/wiki?curid=8394760", "title": "Nicaise", "text": ""}
{"id": "8394761", "revid": "47767", "url": "https://it.wikipedia.org/wiki?curid=8394761", "title": "Nicasius", "text": ""}
{"id": "8394762", "revid": "1310927", "url": "https://it.wikipedia.org/wiki?curid=8394762", "title": "Vadim Bolohan", "text": ""}
{"id": "8394763", "revid": "1573940", "url": "https://it.wikipedia.org/wiki?curid=8394763", "title": "Rhyticeros cassidix", "text": "Il bucero caruncolato (Rhyticeros cassidix ()) \u00e8 un uccello della famiglia dei Bucerotidi diffuso solamente su alcune isole indonesiane. Come tutti i buceri, nidifica nelle cavit\u00e0 degli alberi: la femmina, segregata all'interno del nido, mura l'ingresso della camera di cova ad eccezione di una stretta fessura, e trascorre un periodo di tre mesi in compagnia dei nidiacei, durante il quale lei e i piccoli vengono nutriti dal maschio.\nNel 2017 il bucero caruncolato \u00e8 stato valutato dalla Lista Rossa delle specie minacciate della IUCN come \u00abspecie vulnerabile\u00bb (\"Vulnerable\").\nDescrizione.\nIl bucero caruncolato raggiunge una lunghezza corporea compresa tra 70 e 80 centimetri. Nel maschio la coda misura in media 26,4 centimetri, mentre nella femmina essa \u00e8 significativamente pi\u00f9 piccola, misurando 19,7 centimetri. Il dimorfismo sessuale \u00e8 poco pronunciato.\nMaschio.\nIl vertice e la parte posteriore della testa sono di colore rosso-brunastro, la faccia e il collo vanno dal rosso-brunastro chiaro al color crema. Le piume che ricoprono il corpo e le ali sono nere, con riflessi color verde metallico sulle parti superiori. La coda \u00e8 bianca.\nIl becco \u00e8 giallo con scanalature di colore arancio-brunastro e un casco rosso-brunastro di forma simile a un elmo. L'anello oculare nudo \u00e8 di colore blu pallido. La vasta chiazza di pelle nuda sulla gola \u00e8 blu scuro con una banda nera nella parte inferiore. Al di sotto della banda nera la gola \u00e8 turchese. Gli occhi sono di colore da arancione a rosso, le zampe e i piedi sono neri.\nFemmina e giovane.\nLe femmine adulte hanno un piumaggio che ricorda in gran parte quello dei maschi. Tuttavia, sono pi\u00f9 piccole e hanno un casco pi\u00f9 piccolo sul becco. La nuca e il collo sono completamente neri. La banda nera sulla sacca golare priva di piume \u00e8 meno pronunciata. Gli occhi variano dal marrone all'arancione.\nNei giovani esemplari entrambi i sessi mostrano inizialmente un piumaggio che ricorda quello della femmina. Il casco non si \u00e8 ancora sviluppato. Gli occhi sono marrone scuro con un anello giallo attorno all'iride.\nBiologia.\nComportamento e alimentazione.\nDurante la stagione riproduttiva il bucero caruncolato vive in coppia. Al di fuori della stagione riproduttiva, tuttavia, possono formarsi di tanto in tanto gruppi formati anche da 50 individui, costituiti da buceri adulti di entrambi i sessi ed esemplari giovani.\nIl bucero caruncolato \u00e8 prevalentemente frugivoro. Come presso molti altri buceri, i fichi svolgono un ruolo importante nella dieta. In media questi frutti costituiscono il 69% dei pasti che vengono trasportati al nido. In singoli casi, la percentuale di fichi nella dieta \u00e8 del 94%. Per questo motivo, questa \u00e8 una delle specie di buceri che dipendono maggiormente dalla presenza di fichi. Inoltre, il bucero caruncolato mangia anche piccoli animali: nei suoi escrementi sono stati trovati resti appartenenti a vari insetti e probabilmente effettua razzie nei nidi di storno beccogrosso.\nRiproduzione.\nSecondo le attuali conoscenze, i buceri caruncolati non sembrano essere territoriali. Ci\u00f2 indica che negli \"habitat\" adatti \u00e8 possibile trovare in media 9,5 nidi occupati per chilometro quadrato.\nAgli inizi della stagione riproduttiva la femmina inizia sempre pi\u00f9 ad ispezionare le cavit\u00e0 degli alberi. Altri comportamenti che possono essere regolarmente osservati agli inizi della stagione degli amori sono le offerte di cibo tra i \"partner\" e la pulizia reciproca del piumaggio.\nLa cavit\u00e0 adibita a nido si trova di solito ad un'altezza compresa tra 13 e 42 metri dal suolo. Per nidificare questa specie predilige gli alberi con un diametro medio di 115 centimetri. Nei nidi esaminati la cavit\u00e0 misurava mediamente 81 cm di altezza. Le cavit\u00e0 di nidificazione vengono generalmente utilizzate per diversi anni.\nL'ingresso della cavit\u00e0 viene murato dalla femmina fino a divenire una fessura ristretta: per fare questo, usa i suoi escrementi. La femmina di solito lascia la cavit\u00e0 24-32 giorni prima del piccolo e quindi si prende cura di esso insieme al maschio.\nDistribuzione e habitat.\nIl bucero caruncolato vive sull'isola indonesiana di Sulawesi e sulle adiacenti Lembeh, isole Togian, Buton e Muna. Nel suo areale \u00e8 presente solamente un'altra specie di bucero, il bucero di Sulawesi. \u00c8 tuttavia difficile confondere le due specie: il bucero di Sulawesi \u00e8 notevolmente pi\u00f9 piccolo; inoltre, i giovani e i maschi hanno la testa rosso-brunastra e il collo color crema e nelle femmine adulte queste parti del corpo sono nere.\nIl bucero caruncolato \u00e8 presente nelle foreste sempreverdi di alberi d'alto fusto. Quando va in cerca di cibo, di tanto in tanto si spinge fuori dalle aree forestali, ad esempio quando visita singoli alberi di fico o piantagioni.\nIl bucero caruncolato \u00e8 comune nelle pianure e nelle zone pedemontane. Nonostante sia stato avvistato anche a 1800 m, \u00e8 raro trovarlo a queste altezze. Le densit\u00e0 di popolazione pi\u00f9 elevate si trovano in corrispondenza delle aree maggiormente ricche di cibo.\nRapporti con l'uomo.\nIn alcune regioni di Sulawesi il cranio e il casco del bucero vengono indossati come ornamenti tradizionali. I buceri caruncolati vengono anche cacciati per essere mangiati e sono spesso tenuti come animali domestici. Nelle aree dove non vengono cacciati, possono diventare anche fiduciosi e spingersi negli insediamenti umani per andare a mangiare sugli alberi da frutto.\nIl bucero caruncolato \u00e8 anche l'uccello ufficiale della provincia indonesiana di Sulawesi Selatan."}
{"id": "8394765", "revid": "939277", "url": "https://it.wikipedia.org/wiki?curid=8394765", "title": "John Del Carlo", "text": "Biografia.\nNato e cresciuto a San Francisco, Del Carlo intraprese la carriera operistica alla San Francisco Opera, dove fece il suo debutto nel 1973 con \"Peter Grimes\", in cui interpretava un pescatore. Altri ruoli con la compagnia californiana furono Dulcamara, Kothner ed Alidoro ne \"La Cenerentola\", il generele Bloum ne \"La Grande Duchesse de G\u00e9rolstein\" e il ruolo eponimo nel \"Falstaff\". Successivamente cominci\u00f2 a cantare regolarmente alla San Diego Opera, le cui scene continu\u00f2 a calcare dalla fine degli anni 70 al 2012, quando vi apparve per l'ultima volta come Don Pasquale nell'opera di Donizetti. Nel 1981 fece il suo debutto alla Lyric Opera di Chicago come Don Fernando in \"Fidelio\", cantando anche i ruoli di Bonze in \"Madama Butterfly\", Kothner e Frank in \"Die Fledermaus\" e Bartolo ne \"Il barbiere di Siviglia\". Si esib\u00ec in numerosi altri teatri dell'opera statunitense, tra cui la Houston Grand Opera, la Los Angeles Opera, la Washington National Opera e la Seattle Opera, in cui cant\u00f2 nella tetralogia di Wagner.\nNella seconda met\u00e0 degli anni ottanta fu invitato da Marek Janowski alla G\u00fcrzenich Orchestra di Colonia. Janowski, che teneva in alta considerazione il talento vocale di Del Carlo, lo scelse come Wotan ne \"L'oro del Reno\", il viandante nel \"Sigfrido\" e Gunther ne \"Il crepuscolo degli dei\". Successivamente si un\u00ec alla compagnia dell'opera di Colonia, dove cant\u00f2 un vasto repertorio di ruoli, affermandosi soprattutto come apprezzato interprete di parti comiche e buffe. Durante la sua permanenza in Germania, Del Carlo fece un'audizione per James Levine a Salisburgo ed ottenne il ruolo di Kothern nell'allestimento del Metropolitan de \"I maestri cantori di Norimberga\". Fece il suo debutto al Met il 14 gennaio 1993 e rimase un assiduo cantante della compagnia per oltre vent'anni, esibendosi in 309 rappresentazioni. Al Metropolitan ampli\u00f2 il proprio repertorio con un gran numero di personaggi, tra cui Alcinodoro e Benoit ne \"La Boh\u00e8me\", Mathieu in \"Andrea Ch\u00e9nier\" e il marchese d'Obignay ne \"La Traviata\". Del Carlo continu\u00f2 a cantare anche in Europa, esibendosi nei maggiori teatri del continente, tra cui la Royal Opera House, l'Op\u00e9ra National de Paris, l'Opernhaus Zurich e la Deutsche Oper am Rhein.\nDel Carlo ricevette grandi apprezzamenti per la tecnica vocale e, soprattutto, per le doti attoriali, diventando particolarmente apprezzato come caratterista capace di rendere memorabili personaggi comprimari come il Sagrestano della \"Tosca\" e, soprattutto, Bartolo ne \"Le nozze di Figaro\", una parte che cant\u00f2 al Met per sessanta rappresentazioni."}
{"id": "8394766", "revid": "1310927", "url": "https://it.wikipedia.org/wiki?curid=8394766", "title": "Ars\u00e8ne Menessou", "text": " "}
{"id": "8394767", "revid": "287204", "url": "https://it.wikipedia.org/wiki?curid=8394767", "title": "Cirocha", "text": "La Cirocha \u00e8 un fiume della Slovacchia orientale. Scorre nei distretti di Snina e di Humenn\u00e9. \u00c8 un affluente di destra del fiume Laborec, misura 56,6 km di lunghezza. \nSorgente.\nLa sorgente della Cirocha si trova sotto il monte Rusk\u00e9 sedlo, una vetta dei Monti Bukovec, all'altitudine di 765 m s.l.m., in prossimit\u00e0 del confine di stato tra Polonia e Slovacchia. \nCorso.\nScorre inizialmente verso sud, raccogliendo torrenti minori e raggiunge quindi la Rusk\u00e1 kotlina, dove riceve da sinistra il Rusk\u00fd potok e quindi si dirige verso sud-ovest. Pi\u00f9 a valle da destra riceve le acque dello Smoln\u00edk ed \u00e8 immissario del bacino di Starina: in questo lago artificiale si mescolano le acque della Stru\u017enica, proveniente da nord, e del Hricov potok, proveniente da ovest. \nA valle della diga il fiume riprende il suo corso verso sud, passando in una valle fra i monti Bukovec e le alture del Laborec (\"Laboreck\u00e1 vrchovina\"). Ne diviene tributario da sinistra il Havrilovec. Da qui scorre verso sud-ovest attraverso Stak\u010d\u00edn, in cui riceve da sinistra il Trnovec e da destra la Chotinka, poi ancora la Kur\u0161ina da sinistra, quindi il fiume volta verso ovest. \nSuccessivamente raccoglie le acque della Bystr\u00e1, attraversa la citt\u00e0 di Snina, ove affluisce da destra la P\u010dolinka, scorre presso l'abitato di Bel\u00e1 nad Cirochou, ricevendo il Barnov da sinistra, forma quindi alcuni meandri, mantenendo a grandi linee la direzione verso sud-ovest. Infine accoglie da destra il Zajacov potok e il Trs\u0165ov\u00fd potok, attraversa i comuni di Dlh\u00e9 nad Cirochou e di Modra nad Cirochou, riceve da sinistra il Voniarsky potok e la Dielnica e da destra lo Zvon\u00edkov potok. Prosegue il suo corso nel comune di Kamenica nad Cirochou, presso Lackovce vi affluisce da sinistra la Kamenica, forma un ampio arco fra Lackovce e Ha\u017e\u00edn nad Cirochou, quindi prosegue verso ovest. A est della citt\u00e0 di Humenn\u00e9 si getta nel Laborec all'altitudine di 149 m s.l.m."}
{"id": "8394772", "revid": "1649409", "url": "https://it.wikipedia.org/wiki?curid=8394772", "title": "Terri Irwin", "text": "Biografia.\nOriginaria dell'Oregon, negli Stati Uniti, Terri Raines \u00e8 figlia di genitori ambientalisti, che gestivano un'attivit\u00e0 di autotrasporto a lungo raggio e portavano costantemente a casa diversi animali feriti trovati in autostrada. Questo fece accendere in Terri l'impegno costante nella salvaguardia degli animali selvatici.\nNel 1989 inizi\u00f2 a lavorare come tecnico veterinario per acquisire ulteriori conoscenze sulla cura e il supporto di tutti gli animali. La sua vita \u00e8 stata molto impegnata, poich\u00e9 stava ancora aiutando suo padre a gestire l'azienda di famiglia, riabilitando anche gli animali feriti. \nNel 1991, mentre era in viaggio in Australia incontr\u00f2 e conobbe Steve Irwin, proprietario dell'Australia Zoo, fondato nel 1970 dal padre di Irwin, Bob. I due si fidanzarono dopo soli quattro mesi dal loro primo incontro e si sposarono nel giugno 1992 nella citt\u00e0 natale di Terri. Fu durante il loro viaggio di nozze che girarono il loro primo documentario insieme, che sarebbe diventato in seguito il primo episodio della nota serie documentario \"The Crocodile Hunter\". Poco dopo il matrimonio si stabilirono definitivamente in Australia. Dal loro matrimonio nacquero i figli Bindi (1998) e Robert (2003).\nIl 4 settembre 2006 il marito Steve mor\u00ec in un incidente subacqueo mentre stava girando un documentario, quando venne punto al petto da una razza spinosa, il quale sprigion\u00f2 il suo veleno all'interno di una zona vitale vicino al cuore di Irwin. Fu dichiarato morto qualche ora dopo e Terri prese il suo posto nella gestione dello zoo insieme ai figli.\nRiconoscimenti.\nNel 2006 venne nominata come membro onorario dell'Ordine dell'Australia per servigi resi alla conservazione della natura selvaggia e al turismo. \nPoco tempo dopo ricevette anche una laurea honoris causa dall'Universit\u00e0 del Queensland."}
{"id": "8394773", "revid": "1318658", "url": "https://it.wikipedia.org/wiki?curid=8394773", "title": "Requiem (Claver Gold)", "text": "Requiem \u00e8 il settimo album in studio del rapper italiano Claver Gold, pubblicato il 30 novembre 2017 con distribuzione Glory Hole Records. L'album ha debuttato alla 59\u00aa posizione della classifica FIMI, sezione Top album."}
{"id": "8394774", "revid": "969415", "url": "https://it.wikipedia.org/wiki?curid=8394774", "title": "Albino Vidali", "text": "Biografia.\nFu pi\u00f9 volte campione italiano nella lotta. Entr\u00f2 nel gruppo sportivo dei Vigili del Fuoco di Trieste. Divenendo maresciallo dei pompieri durante il ventennio fascista e protesse dalle persecizioni il campione di lottata di religione ebraica Maurizio Nacmias.\nRappresent\u00f2 l'Italia ai I Giochi del Mediterraneo di Alessandria d'Egitto 1951, dove vinse la medaglia di bronzo nella categoria dei 73 chilogrammi."}
{"id": "8394784", "revid": "287204", "url": "https://it.wikipedia.org/wiki?curid=8394784", "title": "Liptovsk\u00e1 Mara", "text": "Liptovsk\u00e1 Mara \u00e8 un lago artificiale in Slovacchia, alle porte di Liptovsk\u00fd Mikul\u00e1\u0161. \u00c8 parte di una serie di sbarramenti del fiume V\u00e1h.\nLa diga fu costruita fra il 1969 e il 1975 e fu necessario sommergere completamente 12 villaggi: \u010cemice, Dem\u010d\u00edn, Liptovsk\u00e1 Mara, Liptovsk\u00e1 Sielnica (che fu ricostruita in un nuovo sito), Ni\u017en\u00e9 Decht\u00e1re, Paludza, Par\u00ed\u017eovce, R\u00e1ztoky, Sestr\u010d, Sokol\u010de, Vrbie, Vy\u0161n\u00e9 Decht\u00e1re. Furono parzialmente sommersi anche gli abitati di Bobrovn\u00edk, Liptovsk\u00fd Trnovec e Benice. Furono evacuate complessivamente 940 famiglie, equivalenti a pi\u00f9 di abitanti.\nCaratteristiche.\nIl volume totale del bacino \u00e8 di 361,9 milioni di m\u00b3 (di cui 320,5 milioni di m3 di volume utile e 14,5 milioni di m3 di volume di protezione), il che lo rende il secondo lago artificiale della Slovacchia, preceduto solo dal lago di Orava.. Con un'altitudine di 566 m sul livello del mare la diga di Liptovsk\u00e1 Mara forma un lago artificiale con una superficie di quasi 27 km\u00b2. La diga \u00e8 composta da una muraglia di terra alta 43,5 m (altezza di costruzione 52 m) con tenuta in alluminio e una centrale idroelettrica con 4 turbine (2 turbine Kaplan, 2 turbine reversibili Deriaz) con una potenza installata di 198 MW.\nDurante la costruzione furono movimentati 11 milioni di m\u00b3 di terreno, circa 300.000 m\u00b3 di pietrisco e oltre 400.000 m\u00b3 di cemento e cemento armato. Il corpo della diga, ad arco, \u00e8 lungo 1350 m. La centrale idroelettrica si trova ai piedi della diga (l'acqua viene fornita da una condotta d'acciaio con un diametro di 670 cm) con un salto di 45 m (43 m il salto utile).\nUtilizzo.\nLo scopo principale della diga \u00e8 la protezione dalle inondazioni, ma \u00e8 anche utilizzato per la produzione di elettricit\u00e0, in quanto vi sono 4 turbine che generano una potenza di 198 MW installate al di sotto della diga. La funzione ricreativa \u00e8 attualmente relativamente sottodimensionata (vi \u00e8 centro ricreativo vicino a Liptovsk\u00fd Trnovec, collegato al vicino parco acquatico Tatralandia). Dal centro ricreativo di Liptovsk\u00fd Trnovec \u00e8 possibile imbarcarsi per una crociera turistica sul lago in catamarani fotovoltaici.\nLa penisola di Ratkovo con le acque adiacenti \u00e8 un'area protetta.\nSopra la diga di Liptovsk\u00e1 Mara, 2 km a sud del villaggio di Bobrovn\u00edk, alle pendici orientali della collina di \u00dalo\u017eisko (741,7 m sul livello del mare) si trova il sito archeologico di Havr\u00e1nok - una fortificazione celtica dell'insediamento di Cotini, con un santuario druidico del I secolo a.C. C'\u00e8 anche un museo all'aria aperta."}
{"id": "8394790", "revid": "633110", "url": "https://it.wikipedia.org/wiki?curid=8394790", "title": "Yayoi", "text": ""}
{"id": "8394792", "revid": "1305887", "url": "https://it.wikipedia.org/wiki?curid=8394792", "title": "Cuccioli cerca amici", "text": ""}
{"id": "8394793", "revid": "1305887", "url": "https://it.wikipedia.org/wiki?curid=8394793", "title": "Nel regno di Pocketville", "text": ""}
{"id": "8394795", "revid": "1305887", "url": "https://it.wikipedia.org/wiki?curid=8394795", "title": "Bad Dog", "text": ""}
{"id": "8394805", "revid": "1305887", "url": "https://it.wikipedia.org/wiki?curid=8394805", "title": "Harry Jon Benjamin", "text": ""}
{"id": "8394816", "revid": "125442300", "url": "https://it.wikipedia.org/wiki?curid=8394816", "title": "Centro per gli studi sulla tradizione manoscritta di autori moderni e contemporanei", "text": "Il Centro per gli studi sulla tradizione manoscritta di autori moderni e contemporanei (Gi\u00e0 \"Centro di ricerca sulla tradizione manoscritta di autori moderni e contemporanei\", noto anche come \"Centro Manoscritti\"), fondato da Maria Corti nel 1980, \u00e8 deputato alla conservazione e allo studio del patrimonio archivistico e bibliografico moderno e contemporaneo. Il centro, fra i pi\u00f9 importanti in Italia nel suo genere, conserva raccolte di materiale documentario (manoscritti, dattiloscritti, epistolari, prime edizioni, fotografie, disegni, arredi, dipinti e altri oggetti) relativo a scrittori, intellettuali, editori, artisti e scienziati degli ultimi due secoli. Inoltre il Centro dispone di 409 periodici.\nStoria.\nIl Centro per gli studi sulla tradizione manoscritta di autori moderni e contemporane \u00e8 un \"Centro di Servizio\" dell'Universit\u00e0 di Pavia . Fondato nel 1980 con Decreto Rettorale del 24 gennaio 1980, fa capo al \"Fondo Manoscritti di autori moderni e contemporanei\", costituito presso l\u2019ateneo pavese con atto notarile del 18 dicembre 1973 da Maria Corti insieme a un gruppo di studiosi e filologi della scuola pavese.\nIl Centro gestisce un archivio di scritti, manoscritti e appunti vari, donati da scrittori e poeti del Novecento a partire dal nucleo originario con manoscritti di Eugenio Montale, Carlo Emilio Gadda e Romano Bilenchi. Tra i pi\u00f9 di duecento fondi d'autore conservati si ricordano quelli di Mario Luzi, Guido Morselli, Alfonso Gatto, Alberto Arbasino, Italo Calvino, Anna Banti, Indro Montanelli, Carlo Levi, Umberto Saba, Amelia Rosselli, Giorgio Manganelli, Luigi Meneghello, Antonio Pizzuto, Paolo Volponi, Goffredo Parise, Luigi Malerba.\nIl Centro conduce anche una intensa attivit\u00e0 editoriale. Dal 1984 cura la pubblicazione (con la casa editrice Interlinea) della rivista \"Autografo\" e della collana \"Biblioteca di \"Autografo\"\". Con le Edizioni di Storia e Letteratura, Einaudi e altre case editrici, cataloghi, inventari, bibliografie, atti di convegni, edizioni di testi.\nLa sede.\nIl centro \u00e8 ospitato all\u2019interno del complesso dell\u2019ex ospedale San Matteo, sorto a partire dal 1449 e caratterizzato, come molti altri ospedali rinascimentale, dall\u2019impianto a croce. Nel 1932, quando furono terminati i lavori del nuovo policlinico San Matteo, il complesso venne ceduto all\u2019universit\u00e0, il cui palazzo Centrale confinava con l\u2019ex ospedale. Il centro si trova in uno dei cortili porticati, quello di sud-ovest, detto Sforzesco, cos\u00ec denominato delle decorazioni in terracotta raffiguranti la mela cotogna, emblema araldico di Francesco Sforza, realizzate dal cremonese Cristoforo de Stauris. Internamente, quasi tutti gli ambienti presentano ancora l\u2019originaria copertura lignea quattrocentesca.\nI fondi archivistici.\nIl centro conserva numerosi fondi archivistici, tra i quali ricordiamo:\nFondo Agosti, donato nel 2018 da Stefano Agosti (Caprino Veronese, 1930- Negrar, 2019), docente di Lingua e Letteratura Francese presso l\u2019Universit\u00e0 di Venezia, conserva manoscritti e dattiloscritti principalmente di critica letteraria e la corrispondenza di Agosti.\nFondo Angelini, raccoglie autografi, manoscritti e parte della corrispondenza di Cesare Angelini (Albuzzano, 1886- Pavia, 1976), presbitero, scrittore e critico letterario, insegn\u00f2 Lettere presso il seminario di Cesena e poi fu rettore del Collegio Borromeo dal 1939 al 1961.\nFondo Antonicelli, che conserva diari, agende, saggi, discorsi, poesie (molte di esse inedite) e molto materiale sia di argomento letterario, sia politico prodotto da Franco Antonicelli (Voghera, 1902- Torino, 1974), poeta, saggista e partigiano.\nFondo Arbasino, donato a pi\u00f9 riprese, tra il 1977 e il 1987 da Alberto Arbasino (Voghera, 1930- Milano, 2020), giornalista, scrittore, poeta e critico teatrale, conserva opere manoscritte e dattiloscritte dell\u2019autore, oltre che gran parte della sua corrispondenza.\nFondo Bacchelli, conserva materiali riferiti ad alcuni romanzi storici di Riccardo Bacchelli (Bologna, 1891- Monza, 1985), scrittore, drammaturgo, giornalista, traduttore e critico teatrale italiano, fra i principali autori di romanzi storici del Novecento.\nFondo Bartolini, donato tra il 2006 e il 2007 dagli eredi di Elio Bartolini (Conegliano, 1922- Varmo, 2006), scrittore, saggista, poeta e partigiano, raccoglie manoscritti e dattiloscritti dell\u2019autore e la sua corrispondenza.\nFondo Bellitani, raccoglie l\u2019epistolario e materiali autografi del poeta Umberto Bellitani (Gorgo di San Benedetto Po, 1914\u2013 San Benedetto Po, 1999).\nFondo Bilenchi, contiene bozze, opere narrative e il ricco epistolario di Romano Bilenchi (Colle Val d'Elsa, 1909\u2013 Firenze, 1989), che fu scrittore e giornalista. Nel fondo si conserva anche un quaderno di Elio Vittorini.\nFondo Bona, donato a pi\u00f9 riprese tra il 1986 e il 2016 da Gian Piero Bona (Carignano, 1926- Moncalieri, 2020), conserva epistole, manoscritti e autografi (alcuni dei quali inediti) del poeta scrittore piemontese.\nFondo Buffoni, donato da Franco Buffoni (Gallarate, 1948), poeta, traduttore e accademico, conserva non solo manoscritti, diari, dattiloscritti, registrazioni su nastro e materiali digitali dell\u2019autore, ma anche libri, fotografie, il suo archivio personale e quello della sua famiglia e diverse opere d\u2019arte.\nFondo Camerino, donato alla fine degli anni \u201970 del XX secolo dalla moglie di Aldo Camerino (Venezia, 1901-1966), che fu un critico letterario, traduttore e scrittore, conserva la corrispondenza e materiali autografi dell\u2019autore.\nFondo Casella, conserva numerosi manoscritti, per lo pi\u00f9 sulla letteratura italiana delle origini e su quella provenzale e spagnola, la raccolta epistolare e molto materiale bibliografico di Mario Casella (Fiorenzuola d\u2019Arda, 1886- Firenze, 1956), filologo, docente di Filologia Romanza presso l\u2019Universit\u00e0 di Firenze e accademico dei Lincei e della Crusca.\nFondo Compagnone, donato tra il 2006 e il 2016 dalla moglie di Luigi Compagnone (Napoli, 1915- 1998), giornalista, scrittore, poeta e commediografo, conserva dattiloscritti, una raccolta epistolare, opere a stampa e album fotografici dell\u2019autore.\nFondo Cordelli, raccoglie dattiloscritti, manoscritti, materiali riguardo a un romanzo inedito e raccolte di saggi anch\u2019essi non pubblicati di Franco Cordelli (Roma, 1943), donati dall\u2019autore nel 2018.\nFondo Corti, formati da manoscritti, autografi, lettere, materiali fotografici e personali della fondatrice del centro: Maria Corti (Milano, 1915- 2002).\nFondo De Giorgi, il fondo contiene scritti, corrispondenza, fotografie, locandine e materiale a stampa di Elsa De Giorgi (Pesaro, 1914- Roma, 1997), che fu attrice, regista e scrittrice. Molto ricca \u00e8 la raccolta di lettere inviate alla De Giorgi da parte di personalit\u00e0 della cultura e politica italiana del secondo Novecento, come Italo Calvino, Pier Paolo Pasolini, Salvatore Quasimodo, Carlo Cassola, Cesare Zavattini, Emilio Cecchi, Goffredo Parise, Anna Banti, Gianna Manzini, Anna Maria Ortese, Raphael Alberti, Miguel Angel Asturias, Alessandro Blasetti, Mario Camerini, Federico Fellini, Luchino Visconti, Vittorio Gassman, Memo Benassi, Alberto Sordi, Silvio D'Amico, Renato Simoni, Giorgio Strehler, Giulio Carlo Argan, Carlo Ludovico Ragghianti, Pietro Nenni, Enrico Berlinguer, Nilde Iotti.\nFondo De Marchi, conserva autografi, corrispondenza, documenti e quaderni (alcuni dei quali riportano opere inedite) di Emilio De Marchi (Milano, 1851- 1901), poeta, scrittore e traduttore. Nel fondo si custodiscono anche fotografie e disegni dell\u2019autore e della moglie e del figlio.\nFondo Erba, donato nel 2007 da Luciano Erba (Milano, 1922- 2010), poeta, critico letterario, traduttore, scrittore e docente di letteratura Francese presso l\u2019Universit\u00e0 Cattolica di Milano, il fondo contiene manoscritti, dattiloscritti, corrispondenza e alcune opere a stampe dell\u2019autore.\nFondo Fallacara, giunto al centro nel 1990 per lascito, conserva manoscritti, dattiloscritti e missive del poeta e scrittore Luigi Fallacara (Bari, 1890- Firenze, 1963).\nFondo Flaiano, conserva quaderni, taccuini, fascicoli manoscritti e dattiloscritti, fogli sparsi, appunti di opere non realizzate, corrispondenza, 16 disegni e volumi di Ennio Flaiano (Pescara, 1910- Roma, 1972), sceneggiatore, scrittore, giornalista, umorista, critico cinematografico e drammaturgo italiano. Specializzato in elzeviri, Flaiano scrisse per \"Oggi\", \"Il Mondo\", il \"Corriere della Sera\" e altre testate. Lavor\u00f2 a lungo con Federico Fellini, con cui collabor\u00f2 ampiamente ai soggetti e alle sceneggiature dei suoi pi\u00f9 celebri film.\nFondo Gallian, donato nel 2002 dagli eredi di Marcello Gallian (Roma, 1902- 1968), scrittore, giornalista, drammaturgo e pittore, conserva un\u2019ingente mole di manoscritti, dattiloscritti, taccuini, documenti personali e fotografie dell\u2019autore.\nFondo Gatto, conserva documentazione, manoscritta e dattiloscritta, epistolario, articoli, volumi, disegni, acquerelli, tele e fotografie di Alfonso Gatto (Salerno, 1909- Orbetello, 1976), poeta, scrittore, pittore, critico d'arte, critico letterario.\nFondo Giuliani, raccoglie l\u2019archivio di Alfredo Giuliani (Mombaroccio, 1924- Roma, 2007), poeta, critico letterario, scrittore e docente di Letteratura italiana moderna e contemporanea presso il DAMS dell'Universit\u00e0 di Bologna, e dal 1980 al 1995 presso la Facolt\u00e0 di Lettere dell'Universit\u00e0 di Chieti come professore ordinario.\nFondo Guarnieri, donato tra il 1996 e il 2010 dagli eredi di Silvio Guarnieri (Feltre 1910- Treviso, 1992), critico letterario e scrittore, conserva la corrispondenza, documenti e fotografie dell\u2019autore.\nFondo Guerra, custodisce manoscritti, dattiloscritti, opere grafiche, edizioni postillate di Tonino Guerra (Sant\u2019Arcangelo di Romagna, 1920- 2012), poeta, scrittore e scenggiatore.\nFondo Lombardi, giunto al centro tra il 1996 e il 2005 per lascito degli eredi di Germano Lombardi (Oneglia, 1925- Parigi, 1992), scrittore, tra i fondatori del Gruppo 63, conserva manoscritti e dattiloscritti, ma anche materiale a stampa, fotografie e diapositive, disegni, musicassette dell\u2019autore.\nFondo Longhi, raccoglie l\u2019epistolario, documenti, taccuini e fotografie di Roberto Longhi (Alba, 1890- Firenze, 1970), storico dell'arte, critico d'arte e docente di storia dell'arte prima presso l'Universit\u00e0 di Bologna (dove insegn\u00f2, tra gli altri, ad Attilio Bertolucci e a Pier Paolo Pasolini, influenzandone la formazione estetica) poi in quella di Firenze, dove fu il professore anche di Carla Lonzi.\nFondo Luraghi, donato nel 2002 dagli eredi di Giuseppe Eugenio Luraghi (Milano, 1905- 1991), dirigente d'azienda italiano, nonch\u00e9 editore e scrittore italiano, noto principalmente per essere stato presidente dell'Alfa Romeo. Il centro conserva la parte \u201cculturale\u201d dell\u2019archivio di Luraghi, mentre quella \u201ceconomica\u201d fu depositata presso l\u2019Universit\u00e0 Bocconi. Il fondo custodisce manoscritti, dattiloscritti, opere letterarie e corrispondenza dell\u2019autore.\nFondo Magris, giunto al centro, tra il 1988 e il 2005, per dono di Claudio Magris (Trieste, 1939), scrittore, saggista, traduttore, docente presso l'Universit\u00e0 Fran\u00e7ois-Rabelais di Tours e (tra il 1994 e il 1996) senatore. Il fondo contiene materiali autografi relativi alla stesura di alcune opere letterarie dell\u2019autore.\nFondo Manganelli, raccoglie l\u2019archivio di Giorgio Manganelli (Milano, 1922- Roma, 1990), scrittore, traduttore, giornalista, critico letterario, curatore editoriale. In esso sono confluiti l\u2019archivio, manoscritti e dattiloscritti delle sue opere, documenti personali, quaderni, traduzioni e fotografie.\nFondo Meneghello, donato, tra il 1983 e il 2001, da Luigi Meneghello (Malo, 1922- Thiene, 2007), partigiano, scrittore e docente di Letteratura Italiana presso l\u2019Universit\u00e0 di Reading, conserva manoscritti e dattiloscritti delle sue opere, alcune delle quali inedite, appunti, note linguistiche, documenti personali e un fittissimo epistolario.\nFondo Menicanti, giunto al centro per lascito degli eredi di Daria Menicanti (Piacenza, 1914- Mozzate, 1995), poetessa, insegnante e traduttrice, contiene manoscritti delle sue opere poetiche e il ricco epistolario dell\u2019autrice.\nFondo Mignosi, conserva la corrispondenza di Pietro Mignosi (Palermo, 1895- Milano, 1937), insegnante, docente presso l\u2019Universit\u00e0 Cattolica di Milano, giornalista e critico letterario, con mittenti italiani e stranieri, tra i quali: Giuseppe Antonio Borgese, Ada Negri, Piero Bargellini, Bonaventura Tecchi, Giuseppe Ravegnani, Luigi Fallacara, Diego Valeri, Rad\u00f3 Antal, Maurice Blondel, Marcel Brion, Daniel Rops, Jacques Maritain.\nFondo Milani, donato tra il 1996 e il 2006, da Mino Milani (Pavia, 1928), giornalista, scrittore, fumettista e storico, contiene manoscritti e dattiloscritti relativi alla produzione letteraria e la corrispondenza dell'autore.\nFondo Montale,\u00a0 conserva l\u2019archivio di Eugenio Montale (Genova, 1896- Milano, 1981), poeta, scrittore, traduttore, giornalista, critico musicale, critico letterario, politico e pittore. Il fondo contiene manoscritti, dattiloscritti, quaderni, corrispondenza e disegni dell\u2019autore. All\u2019interno del centro \u00e8 stata creata anche una \u201csala montaliana\u201d dove sono custoditi alcuni cimeli, opere d\u2019arte e arredi appartenuti a Montale.\nFondo Montanelli, giunto al centro nel 1991 per donazione di Indro Montanelli (Fucecchio, 1909- Milano, 2001), giornalista e scrittore, \u00e8 formato dai diari (che coprono un arco cronologico che va dal 1933 al 1978), dattiloscritti (minute di articoli, biografie, epitaffi scherzosi e ironici scritti insieme a Leo Longanesi) e la corrispondenza dell\u2019autore. La corrispondenza tra Indro Montanelli e la moglie Colette Rosselli non \u00e8 consultabile, mentre l\u2019accesso ai diari \u00e8 consentito solo dietro l\u2019autorizzazione dell\u2019erede di Indro Montanelli. \u00a0\u00a0 \u00a0 \u00a0\nFondo Morselli, donato nel 1994 dagli eredi di Guido Morselli (Bologna, 1912- Varese, 1973), scrittore, conserva manoscritti e dattiloscritti riguardanti le opere edite, e anche alcune inedite, dell\u2019autore, oltre alla sua corrispondenza.\nFondo Ottieri, contiene l\u2019archivio privato di Ottiero Ottieri (Roma, 1924- Milano, 2002), scrittore, sociologo e traduttore, formato da manoscritti, dattiloscritti, opere letterarie inedite, diari, fotografie e la corrispondenza dell\u2019autore. \u00a0 \u00a0\nFondo Palmery, giunto al centro nel 2017 per lascito degli eredi di Gianfranco Palmery (Roma, 1940- 2013), poeta, saggista e traduttore, conserva l\u2019archivio privato e la corrispondenza dell\u2019autore e l\u2019archivio della rivista \u201cArsenale\u201d (1984- 1987), diretta da Palmery.\nFondo Pentich, donato nel 2013 da Graziana Pentich (Trieste, 1920- Roma, 2013), pittrice, scrittrice e poetessa, conserva diari, quaderni, manoscritti, dattiloscritti, fotografie e disegno dell\u2019autrice.\nFondo Petroni, raccoglie il vasto epistolario di Guglielmo Petroni (Lucca, 1911- Roma, 1993), scrittore e pittore, indirizzato a scrittori e critici, quali Riccardo Bacchelli, Giorgio Caproni, Alfonso Gatto, Giovanni Comisso, Gianfranco Contini, Giorgio Bassani, Libero De Libero, Carlo Emilio Gadda, Eugenio Montale, Aldo Palazzeschi, Mino Maccari, Vittorio Sereni, Mario Tobino ed Elio Vittorini.\nFondo Piemontese, donato nel 2017 da Felice Piemontese (Monte Sant\u2019Angelo, 1942), scrittore, giornalista e poeta, \u00e8 formato da una raccolta di 192 lettere.\nFondo Pomilio, giunto al centro tra il 1999 e il 2014 tramite donazione degli eredi di Mario Pomilio (Orsogna, 1921- Napoli, 1990), scrittore, saggista e giornalista, \u00e8 formato dall\u2019archivio privato dell\u2019autore e conserva manoscritti, dattiloscritti, opere edite e inedite, appunti, documenti personali e corrispondenza di Mario Pomilio.\nFondo Quasimodo, donato al centro tra il 1981 e il 1997 dagli eredi di Salvatore Quasimodo (Modica, 1901 \u2013 Napoli, 1968), poeta e traduttore italiano, esponente di rilievo dell'ermetismo, custodisce manoscritti e dattiloscritti (soprattutto di poesia e traduzioni) dell\u2019autore, il suo epistolario e molte opere a stampa.\nFondo Rea, raccoglie l\u2019archivio privato di Domenico Rea (Napoli, 1921- 1994), scrittore e giornalista, formato da diari, appunti, quaderni, fotografie e dalla corrispondenza dell\u2019autore con personaggi di spicco del mondo culturale e politico italiano, quali Corrado Alvaro, Luciano Anceschi, Giulio Andreotti, Anna Banti, Giuseppe Berto, Carlo Betocchi, Alberto Bevilacqua, Libero Bigiaretti, Carlo Cassola, Libero De Libero, Francesco Flora, Roberto Longhi, Sofia Loren, Claudio Magris, Gianna Manzini, Eugenio Montale, Anna Maria Ortese, Alessandro Parronchi, Luigi Santucci, Vittorio Sereni ed Elio Vittorini.\nFondo Rigoni Stern, donato tra il 1991 e il 1995 da Mario Rigoni Stern (Asiago, 1921- 2008), militare e scrittore, contiene le stesure manoscritte e dattiloscritte di diverse sue opere, come \"Il sergente nella neve\" o \"Uomini, boschi e api\"\".\"\nFondo Rossato, conserva quaderni, manoscritti, dattiloscritti e l\u2019epistolario (1916- 1942) di Arturo Rossato (Vicenza, 1882- Milano, 1942)\",\" giornalista, commediografo e librettista, con poeti, scrittori, musicisti e politici, tra i quali: Sem Benelli, Massimo Bontempelli, Antonio Fogazzaro, Ada Negri, Margherita Sarfatti, Franco Alfano, Pietro Mascagni, Riccardo Zandonai e Benito Mussolini.\nFondo Rosselli, giunto al centro tra il 1988 e 1996 per lascito degli eredi di Amelia Rosselli (Parigi, 1930- Roma, 1996), poetessa, organista ed etnomusicologa italiana che ha fatto parte della \"generazione degli anni trenta\",il fondo conserva manoscritti, dattiloscritti, documenti personali, fotografie e 98 opere tra dipinti e disegni su carta dell\u2019autrice.\nFondo Ruffato, custodisce manoscritti, dattiloscritti e la corrispondenza del poeta Cesare Ruffato (San Michele delle Badesse, 1924- Padova, 2018).\nFondo Saba, acquisto dal tra centro a pi\u00f9 riprese tra il 1984 e il 1991, raccoglie manoscritti e dattiloscritti di prosa e poesia, esemplari a stampa, riviste e la corrispondenza (1905- 1957) di Umberto Saba (Trieste, 1883- Gorizia, 1957), poeta, scrittore e aforista.\nFondo Sanesi, donato tra il 2006 e il 2015 dagli eredi di Roberto Sanesi (Milano, 1930- 2001), critico d'arte, critico letterario, poeta, traduttore, storico della letteratura, direttore artistico, saggista e docente all'Accademia di belle arti di Urbino, Venezia, Verona e per 34 anni \"Storia dell'arte\" e \"Letteratura comparata\" all'Accademia di belle arti di Brera. Il fondo contiene manoscritti, dattiloscritti, corrispondenza, fotografie e alcune opere d\u2019arte dell\u2019autore.\nFondo Santucci, giunto al centro tramite donazione degli eredi di Luigi Santucci (Milano, 1918- 1999), scrittore, poeta e commediografo, ritenuto dalla critica il principale narratore milanese della seconda met\u00e0 del Novecento, conserva manoscritti, dattiloscritti e bozze di stampa di prosa narrativa e saggistica e opere giovanili dell\u2019autore.\nFondo Spaziani, donato nel 1979 da Maria Luisa Spaziani (Torino, 1922- Roma, 2014), poetessa, traduttrice e aforista, conserva manoscritti e dattiloscritti relativi all\u2019attivit\u00e0 poetica dell\u2019autrice e la sua corrispondenza.\nFondo Spinella, depositato nel 2013 dal comune di Suzzara, al quale furono lasciati l\u2019archivio e la biblioteca di Mario Spinella (Varese, 1918- Milano, 1994), scrittore, giornalista e intellettuale, comprende materiale manoscritto e dattiloscritto di argomento letterario e politico e la corrispondenza dell\u2019autore.\nFondo Terracini, raccoglie l\u2019archivio personale e la corrispondenza di Benvenuto Terracini (Torino, 1886- 1968), linguista, glottologo, docente di Glottologia e Storia della Lingua Italiana presso le universit\u00e0 di Cagliari, Padova e Torino e accademico dei Lincei e della Crusca.\nFondo Vergani, donato nel 2003 dagli eredi di Orio Vergani (Milano, 1898- 1960), giornalista, fotografo e scrittore italiano, considerato il primo fotoreporter italiano, custodisce la corrispondenza e l\u2019archivio privato dell\u2019autore.\nFondo Vigolo, giunto al centro nel 2002 tramite donazione degli eredi di Giorgio Vigolo (Roma, 1894- 1983), scrittore, il fondo conserva taccuini, manoscritti, corrispondenza, fotografie e disegni dell\u2019autore.\nFondo Zanzotto, custodisce manoscritti e dattiloscritti di Andrea Zanzotto (Pieve di Soligo, 1921- Conegliano, 2011), poeta tra i pi\u00f9 significativi della seconda met\u00e0 del Novecento.\nFondo Zardi, donato nel 1999 dagli eredi di Federico Zardi (Bologna, 1912- Roma, 1971), drammaturgo, sceneggiatore, giornalista e critico, ricordato per essere stato l'autore di due fortunatissimi sceneggiati televisivi degli anni sessanta. Il fondo conserva materiale manoscritto, dattiloscritto, iconografico, fotografie, documenti dell\u2019autore.\nLe Biblioteche d'Autore.\nOltre ai fondi archivistici, il centro custodisce anche sei importanti biblioteca d\u2019autore:\nBiblioteca di Maria Corti, costituita da circa 8.300 volumi (63 dei quali editi tra il XVI e il XIX secolo), principalmente di poesia, narrativa contemporanea e saggistica, molti dei quali sono prime edizioni.\nBiblioteca di Alfredo Giuliani, formata da oltre 16.500 volumi (molti di essi rari o a tiratura limitata), spesso dotati di dediche autografe, prevalentemente di argomento letterario, filosofico o di psicologia, e 350 testate di periodici.\nBiblioteca di Giorgio Manganelli, il cui patrimonio librario ammonta a circa 15.000 volumi, 200 dei quali antichi, rari, prime edizioni o postillati, la biblioteca rispecchia la vastit\u00e0 e la variet\u00e0 di interessi di Giorgio Manganelli, vi sono infatti volumi di letteratura (principalmente italiana, inglese e statunitense), ma anche opere di storia dell\u2019arte, musica, storia, filosofia, psicologia, sociologia, antropologia, storia delle religioni e politica.\nBiblioteca di Eugenio Montale e Gina Tiossi, raccoglie pi\u00f9 di 400 volumi appartenuti al poeta, molte di esse sono prime edizioni o traduzioni effettuate da Montale, spesso volumi rari o a tiratura limitata.\nBiblioteca di Arturo Rossato, costituita da 95 volumi, libretti, e spartiti musicali appartenuti all\u2019autore.\nBiblioteca di Roberto Sanesi, conserva circa 6.500 volumi e 430 periodici principalmente di letteratura anglo-americana, di storia dell\u2019arte (soprattutto contemporanea) e sulla teoria e tecnica della traduzione."}
{"id": "8394825", "revid": "287204", "url": "https://it.wikipedia.org/wiki?curid=8394825", "title": "Santuario della Beata Vergine Addolorata", "text": ""}
{"id": "8394828", "revid": "111864939", "url": "https://it.wikipedia.org/wiki?curid=8394828", "title": "Mitsubishi 500", "text": "La Mitsubishi 500 \u00e8 una autovettura prodotta dalla casa automobilistica giapponese Mitsubishi Motors dal 1960 al 1962.\nContesto.\n\u00c8 stata la prima autovettura prodotta dopo la seconda guerra mondiale dalla Shin Mitsubishi Heavy-Industries, societ\u00e0 che sarebbe poi diventata Mitsubishi Motors. La 500 costitu\u00ec da base per la realizzazione del modello successivo, la Colt 600.\nTecnica e storia.\nPresentato per la prima volta al salone di Tokyo del 1959, divenne disponibile nel 1960 ad un costo di 390 000 yen. Era alimentata da un motore bicilindrico da 493 cc montato al retrotreno raffreddato ad aria con un solo carburatore a depressione, che produceva una potenza di 21 cavalli metrici a 5000 giri/min. La potenza veniva trasmesso alle ruote posteriori attraverso un cambio manuale a tre velocit\u00e0. Il corpo vettura, del tipo a 3 volumi e due porte ad apertura controvento, era un monoscocca, progettato per ospitare quattro passeggeri e per raggiungere i 100 km/h.\nGrazie al successo commerciale, nell'agosto del 1961 la vettura venne dotata di un motore pi\u00f9 grande da 594 cc che eroga 25 cavalli (18 kW). Questo versione era denominata \"Mitsubishi 500 Super DeLuxe\". La Colt 600, vettura che ha sostituito la 500, utilizz\u00f2 gran parte delle componenti della 500 Super DeLuxe, incluso il layout \"tuttoindietro\" e il motore. La Mitsubishi 500 non fu mai classificata come Kei Car perch\u00e9 i regolamenti di omologazione al momento della loro introduzione imponevano una cilindrata massima per il motore di 360 cc, limite che rimase in vigore fino al 1 gennaio 1976, quando fu portato a 550 cc.\nAttivit\u00e0 sportiva.\nDalla 500 Super DeLuxe, venne derivata una variante da competizione utilizzata per partecipare al Gran Premio di Macao del 18 ottobre 1962. La vettura vinse nella categoria con cilindrata inferiore a 750 cc, conquistando anche i primi quattro posti della categoria. "}
{"id": "8394833", "revid": "6923", "url": "https://it.wikipedia.org/wiki?curid=8394833", "title": "Lincoln Corsair", "text": "La Lincoln Corsair \u00e8 un'autovettura prodotta dalla casa automobilistica statunitense Lincoln a partire da agosto 2019.\nDescrizione.\nLa vettura ha debuttato il 17 aprile 2019 al New York Auto Show. \nIl nome \"Corsair\" segue il nuovo filone di denominazione della casa statunitense, come avvenuto per la Lincoln Nautilus, Lincoln Aviator, Lincoln Continental e Lincoln Navigator. Il nome \"Corsair\" era stato gi\u00e0 precedentemente utilizzato sui veicoli a marchio Ford, come la Corsair Edsel e la Ford Corsair.\nLa vendite negli USA sono iniziate nell'autunno del 2019.\nRealizzata sul Pianale Ford C2, la vettura condivide alcune parti con la Ford Escape/Ford Kuga Mk2. I motori disponibili, tutti benzina e a quattro cilindri sono il 2,0 e 2,3 EcoBoost turbo e un 2,5 Duratec iVCT a ciclo Atkinson ibrido plug-in. La trazione \u00e8 sia anteriore, che integrale. Su tutte le motorizzazioni \u00e8 disponibile una trasmissione automatica CVT a 8 rapporti."}
{"id": "8394834", "revid": "287204", "url": "https://it.wikipedia.org/wiki?curid=8394834", "title": "Giulio Ferrari", "text": ""}
{"id": "8394835", "revid": "767487", "url": "https://it.wikipedia.org/wiki?curid=8394835", "title": "RVIVR", "text": " \n RVIVR sono una band punk rock americana di Olympia, Washington. La band va frequentemente in tour e i loro spettacoli sono caratterizzati da esibizioni energiche e dalla difesa della parit\u00e0 di genere. Hanno pubblicato i loro album in studio e gli EP sotto forma di download digitale gratuiti sul sito web dell'etichetta discografica Rumbletowne Records.\nStoria.\nDopo lo scioglimento della band newyorkese Latterman nel 2007, Mattie Jo Canino si trasfer\u00ec a Olympia, Washington. Con Erica Freas (voce, chitarra), Kevin Rainsbury (percussioni) e Nell Tallos (basso) formarono i RVIVR.\nCanino pens\u00f2 che i testi politici presentati dai Latterman fossero stati ignorati da un pubblico prevalentemente maschile interessato solo al pogo durante i concerti. Per i RVIVR Canino e Freas, sia nel songwriting che nelle interviste, garantirono che nei testi, al centro del messaggio della band ci fosse la parit\u00e0 di genere e uguaglianza sociopolitica.\nNel 2008, la band pubblica il primo EP \"Life Moves\" con la Rumbletowne Records di Freas, seguito da \"Derailer\" l'anno successivo. Il loro omonimo album di debutto \u00e8 stato registrato con Phil Douglas, ex componente dei Latterman. \u00c8 stato pubblicato nell'aprile 2010 e la band ha promosso l'album con un tour negli Stati Uniti e in tourn\u00e9e in Europa. L'etichetta tedesca Yo-Yo Records ha pubblicato l'EP \"Dirty Water\" nello stesso anno.\nNel 2011 Tallos lasci\u00f2 la band e fu sostituito da Alanna Paoli. I brani dei loro primi tre EP sono stati compilati come \"Joester Sessions '08 -'11\", dal nome di Joey Seward con cui avevano registrato tutto. Dopo di che hanno pubblicato altri 7 \"su Yo-Yo, \"Belebend\" .\nIl loro secondo album \"The Beauty Between\", anch'esso registrato con Joey Seward, \u00e8 stato pubblicato nel 2012 dalla Rumbletowne negli Stati Uniti e Yo-Yo in Europa.\nPer i successivi due anni la band fece un tour negli Stati Uniti, in Europa e in Australia con vari bassisti, tra cui il Lou Hanman dei Caves. Nel 2014 la band pubblic\u00f2 l'EP \"Bicker and Breathe\", sempre con Rumbletowne e Yo-Yo.\nNel 2017 la band ha pubblicato l'EP The Tide e la casa discografica Don Giovanni Records ha ristampato i primi due album della band e la compilation."}
{"id": "8394836", "revid": "1573940", "url": "https://it.wikipedia.org/wiki?curid=8394836", "title": "Rhyticeros narcondami", "text": "Il bucero di Narcondam (Rhyticeros narcondami ) \u00e8 un uccello della famiglia dei Bucerotidi endemico di Narcondam, un'isola delle Andamane.\nDescrizione.\nDimensioni.\nMisura 45-50\u00a0cm di lunghezza, per un peso di 700-750\u00a0g nel maschio e di 600-750\u00a0g nella femmina.\nAspetto.\nIl bucero di Narcondam appartiene al genere \"Rhyticeros\", che comprende 6 specie distribuite tra l'Assam (India orientale) e le isole Salomone. Tutte queste specie sono caratterizzate dall'assenza di piume sul mento e sulla gola e dalla presenza di solchi trasversali sulla base del becco. La specie in questione \u00e8 la pi\u00f9 piccola del suo genere, in quanto la lunghezza delle sue ali non supera i 31 cm, mentre quelle dei suoi cugini misurano pi\u00f9 di 35 cm. Il suo peso raggiunge a malapena un terzo di quello del bucero di Blyth, del bucero ondulato e del bucero birmano. Nonostante queste differenze apparenti, alcuni tratti indicanti la sua parentela sono comunque evidenti: nel bucero di Narcondam la pelle nuda della gola \u00e8 meno estesa e termina in maniera netta e rettilinea, mentre nelle specie citate prima essa finisce formando un semicerchio. Il cappuccio e la nuca del maschio presentano un colore castano brillante, mentre la parte anteriore del collo \u00e8 color camoscio solo nella parte superiore, virando al castano a contatto con il petto. Il becco \u00e8 pi\u00f9 stretto e meno ricurvo di quello del bucero ondulato; la differenza appare ancora pi\u00f9 evidente se paragonato a quello del bucero birmano. Le protuberanze del casco sono pi\u00f9 marcate che nelle altre due specie. Il piumaggio nero del dorso mostra dei riflessi verdi sotto tutti gli spettri di luce. Nei buceri ondulato e birmano, sotto una certa illuminazione, il piumaggio nero presenta una sfumatura decisamente blu. Maschio e femmina sono simili, anche se quest'ultima \u00e8 leggermente pi\u00f9 piccola. In entrambi i sessi l'iride \u00e8 di colore rosso chiaro, le zampe e i piedi sono marroni. Entrambi hanno lo stesso becco giallo, con un'ampia linea rosso-brunastra alla base delle due mandibole. La placca posteriore del casco \u00e8 bruno-rossastra, bordata di giallastro. La serie di protuberanze \u00e8 giallo corno intervallata da scanalature nero-brunastre. La pelle nuda orbitale \u00e8 blu chiara, quella golare \u00e8 bianca con una sfumatura blu-verdastra. Tuttavia, nella femmina l'intera livrea, ad eccezione della coda, completamente bianca, \u00e8 nero giaietto. La sua testa nera la distingue facilmente dal maschio, che ha la gola camoscio e il resto della testa interamente castano brillante.\nBiologia.\nComportamento.\nNon vi \u00e8 alcuna indicazione di comportamento territoriale durante la stagione riproduttiva. La presenza vicino al nido di altri adulti viene tollerata e la distanza tra due nidi limitrofi pu\u00f2 essere inferiore a 25 metri. I buceri di Narcondam emettono un forte \"ka-ka-ka-ka-ka\" starnazzante.\nAlimentazione.\nI fichi costituiscono la parte pi\u00f9 importante del menu, ma i buceri di Narcondam si nutrono anche dei frutti di una trentina di altre specie diverse, tra le quali figurano la palma coda di pesce (\"Caryota mitis\"), alcune Sterculiacee (\"Sterculia rubiginosa\") e alcune Meliacee. Oltre alla frutta, ai nidi viene trasportata anche una certa quantit\u00e0 di sostanze di origine animale, soprattutto mantidi e in numero minore ragni, granchi e lucertole. Nutrire la nidiata \u00e8 una prerogativa esclusiva del maschio. Se uno dei nidiacei rimane nel nido per pi\u00f9 di cinque giorni dopo che suo fratello e sua madre sono usciti all'esterno, la femmina non se ne occupa pi\u00f9 e rimane in compagnia del pi\u00f9 autonomo. Una volta fuori dal nido, i giovani continuano ad essere nutriti dai genitori.\nRiproduzione.\nLa stagione riproduttiva inizia ai primi di febbraio, ma \u00e8 in pieno svolgimento solo in marzo e aprile. Come negli altri buceri del genere \"Rhyticeros\", la femmina rimane segregata nella cavit\u00e0 naturale di un albero. Durante l'intero ciclo di nidificazione, nel periodo che passa all'interno del nido, essa procede alla muta di remiganti e timoniere ed \u00e8 pertanto fisicamente inadatta al volo. Il nido \u00e8 collocato ad un'altezza che varia da 1,60 a 28 metri, ma oltre il 40% di essi \u00e8 generalmente situato tra 10 e 15 metri. Le cavit\u00e0 situate nei tronchi e quelle scavate all'estremit\u00e0 dei rami vengono usate in uguale misura. Le essenze utilizzate per nidificare sono poche: le pi\u00f9 comuni appartengono alla famiglia delle Tetramelacee (\"Tetrameles nudiflora\"). Il 60% dei nidi si trova al di sotto dei 100 m di altitudine, il 30% tra i 100 e i 200 m e solamente il 10% al di sopra dei 200 m. Mentre la maggior parte dei grandi buceri \u00e8 in grado di allevare un solo pulcino, i buceri di Narcondam riescono ad allevare con successo anche due nidiacei. In tutti i nidi che sono stati monitorati, i due giovani si alzavano in volo in date differenti. Bisogna per\u00f2 aggiungere che la femmina inizia a covare dopo la deposizione del primo uovo e che le due uova non vengono deposte contemporaneamente: anzi, talvolta il secondo uovo viene deposto quasi 10 giorni dopo il primo. I maschi visitano regolarmente il nido per nutrire la femmina e i piccoli. Effettuano sistematicamente lo stesso tragitto che va dal nido ai siti di foraggiamento e fanno ritorno ogni 10-30 minuti.\nDistribuzione e habitat.\nNarcondam \u00e8 una piccola isola situata 150 km ad est dell'arcipelago delle Andamane, nel golfo del Bengala. Con una superficie inferiore a 7 km\u00b2, si presenta come un vulcano spento la cui cima culmina a 706 m e le cui pendici sono interamente ricoperte da foreste aride rade. Il bucero di Narcondam \u00e8 presente in tutta l'isola, fatta eccezione per i versanti coperti da prateria esposti a sud e a sud-est. Bisogna tuttavia fare alcune precisazioni riguardo alla distribuzione della specie. Gli esemplari pi\u00f9 anziani, riconoscibili dal maggior numero di scudi che ornano il casco, vivono ad altitudini pi\u00f9 basse, generalmente al di sotto dei 300 m. Quelli pi\u00f9 giovani, di et\u00e0 non superiore ai tre anni, abitano le zone pi\u00f9 elevate. Questa distribuzione in funzione dell'et\u00e0 tende a dimostrare che le zone boschive situate a bassa quota sono pi\u00f9 importanti e pi\u00f9 adatte alla specie, fornendo loro migliori siti di nidificazione e alberi che offrono una maggiore produttivit\u00e0 dal punto di vista delle risorse alimentari.\nConservazione.\nUn primo censimento effettuato nel 1927 stimava la popolazione di buceri di Narcondam a circa 200 individui. Quasi 50 anni pi\u00f9 tardi, nel 1972 una stima piuttosto imprecisa fiss\u00f2 questo numero tra 200 e 400 esemplari. L'ultima stima del 1998 stabilisce una cifra compresa tra 295 e 320 buceri, di cui 65-68 coppie nidificanti, il che indica una popolazione relativamente stabile. Tuttavia, tenuto conto del basso numero di esemplari e dell'esiguit\u00e0 dell'areale, il bucero di Narcondam, pur non sottoposto ad una pressione venatoria severa e non soffrendo troppo a causa del degrado dell'\"habitat\", viene classificato come \u00abspecie in pericolo\u00bb."}
{"id": "8394840", "revid": "1573940", "url": "https://it.wikipedia.org/wiki?curid=8394840", "title": "Rhyticeros subruficollis", "text": "Il bucero birmano (Rhyticeros subruficollis ), o bucero tascaliscia, \u00e8 un uccello della famiglia dei Bucerotidi originario dell'Asia meridionale.\nNel 2017 il bucero birmano \u00e8 stato valutato dalla Lista Rossa delle specie minacciate della IUCN come \u00abspecie vulnerabile\u00bb (\"Vulnerable\").\nDescrizione.\nIl bucero birmano raggiunge una lunghezza del corpo compresa tra 65 e 70 centimetri. Nel maschio il becco misura in media 17 centimetri, mentre nella femmina ne misura 13,7. Le informazioni riguardanti il peso sono scarse: i tre maschi che sono stati finora misurati pesavano tra 1,8 e 2,2 chilogrammi. Il dimorfismo sessuale \u00e8 ben pronunciato.\nMaschio.\nIl vertice e la nuca del maschio sono di un bruno-rossastro intenso. La faccia, la parte anteriore del collo e quella superiore del petto, al contrario, sono color crema. Il piumaggio del corpo e le ali sono neri. La parte superiore del corpo presenta dei riflessi verde metallico. La coda \u00e8 bianca. Il becco \u00e8 di colore giallo pallido con la base bruno-rossastra e una sottile linea nera lungo la parte inferiore della mascella inferiore. Il casco presenta delle profonde scanalature trasversali e varia di colore dal crema al marrone chiaro.\nLa pelle nuda intorno all'occhio \u00e8 viola-rossastra. La grossa sacca golare priva di piume, che il maschio pu\u00f2 gonfiare a piacimento, \u00e8 di colore giallo pallido. Gli occhi variano dal rosso al rosso-arancio. Le zampe e i piedi sono neri.\nFemmina e giovane.\nLe femmine adulte sono pi\u00f9 piccole dei maschi e hanno la testa e il collo neri. La pelle nuda intorno all'occhio \u00e8 rosa pallido, la sacca golare glabra \u00e8 blu. Gli occhi sono bruno-arancio scuro.\nNei giovani esemplari entrambi i sessi mostrano inizialmente un piumaggio che ricorda quello del maschio. Nelle femmine adolescenti, in seguito, le piume di collo e testa vengono rimpiazzate da piume scure, diventando come quelle delle femmine adulte. Il becco \u00e8 giallo pallido e il casco non si \u00e8 ancora sviluppato. \nSpecie simili.\nIl bucero birmano \u00e8 molto simile nell'aspetto al bucero ondulato, con il quale \u00e8 stato per lungo tempo confuso. Le due specie, per\u00f2, differiscono per la forma delle ali, che \u00e8 sorprendentemente diversa: nel bucero birmano le remiganti primarie sono pi\u00f9 lunghe di otto centimetri rispetto alle remiganti secondarie, mentre nel bucero ondulato le remiganti primarie e secondarie sono della stessa lunghezza.\nBiologia.\nI buceri birmani vivono in piccoli gruppi di 6-20 individui. In Birmania \u00e8 stato osservato uno stormo composto da 33 individui e in Thailandia uno costituito da pi\u00f9 di cinquanta esemplari. In linea di massima, tuttavia, il bucero birmano \u00e8 considerato una specie molto riservata e difficile da osservare, che vive principalmente nella parte superiore della chioma degli alberi della foresta. A rendere ancora pi\u00f9 difficile l'osservazione di questa specie vi \u00e8 il fatto che essa usa occasionalmente gli stessi luoghi di riposo notturni del bucero ondulato, di aspetto simile.\nIl bucero birmano \u00e8 prevalentemente frugivoro. Tuttavia, si pu\u00f2 presumere che, come altri buceri che mangiano soprattutto frutta, integri la sua dieta con proteine animali. \u00c8 stato anche osservato che gli esemplari cresciuti in cattivit\u00e0 di tanto in tanto catturano e mangiano specie pi\u00f9 piccole di uccelli.\nLa biologia riproduttiva del bucero birmano non \u00e8 stata ancora studiata in maniera esaustiva. Tuttavia, come tutti i buceri, nidifica nelle cavit\u00e0 degli alberi. Secondo lo stato attuale delle conoscenze, sembra che utilizzi le cavit\u00e0 arboree situate ad altezza pi\u00f9 elevata rispetto a qualsiasi altra specie di bucero presente nel suo areale.\nDistribuzione e habitat.\nL'areale del bucero birmano non \u00e8 conosciuto con esattezza, data la confusione con il bucero ondulato. Le vecchie informazioni secondo cui la specie sarebbe presente anche nell'estremit\u00e0 orientale dell'India e a Sumatra sono ora considerate errate. Al contrario, la sua presenza \u00e8 confermata con ogni certezza nel sud-est della Birmania, nell'ovest, nel sud-ovest e nell'estremit\u00e0 meridionale della Thailandia e nel nord della penisola malese.\nAnche i dati relativi alla preferenza dell\"habitat\" sono incerti. Tuttavia, la specie sembra prediligere le foreste sempreverdi con alberi molto alti."}
{"id": "8394848", "revid": "1573940", "url": "https://it.wikipedia.org/wiki?curid=8394848", "title": "Rhyticeros everetti", "text": "Il bucero di Sumba (Rhyticeros everetti ) \u00e8 un uccello della famiglia dei Bucerotidi diffuso solamente sull'isola indonesiana di Sumba.\nL'epiteto specifico commemora Alfred Hart Everett (1848-1898), un funzionario e amministratore britannico nel Borneo che divenne celebre come ornitologo, naturalista e raccoglitore di esemplari zoologici.\nNel 2017 il bucero di Sumba \u00e8 stato valutato dalla Lista Rossa delle specie minacciate della IUCN come \u00abspecie vulnerabile\u00bb (\"Vulnerable\").\nDescrizione.\nIl bucero di Sumba raggiunge una lunghezza corporea di 55 centimetri. Nel maschio il becco misura in media 14,6 centimetri, mentre nella femmina \u00e8 solo leggermente pi\u00f9 piccolo, misurando 14 centimetri. Il dimorfismo sessuale \u00e8 poco evidente.\nMaschio.\nLa testa e il collo del maschio sono di colore marrone scuro. Il piumaggio del corpo, le ali e la coda sono neri. La parte superiore del corpo presenta dei riflessi verde metallico. Il becco \u00e8 giallo pallido con una macchia bruno-rossastra nella parte centrale che si estende su entrambe le mascelle. Il casco, ornamento tipico dei buceri, \u00e8 appiattito e presenta fino a sei scanalature; il suo colore varia dal giallo pallido al color corno. La pelle nuda intorno all'occhio \u00e8 blu scuro. Le palpebre sono rosa brillante e formano un anello intorno all'occhio. La zona di pelle nuda sulla gola \u00e8 particolarmente estesa: \u00e8 di colore blu pallido con una macchia blu scuro appena sotto la gola. Gli occhi sono bruno-rossastri, le zampe e i piedi sono neri.\nFemmina e giovane.\nLe femmine adulte sono pi\u00f9 piccole dei maschi e hanno la testa e il collo neri, ma sotto tutte le altre caratteristiche sono simili al maschio.\nNei giovani esemplari entrambi i sessi mostrano inizialmente un piumaggio che ricorda quello del maschio. Nelle femmine adolescenti, in seguito, le piume di collo e testa vengono rimpiazzate da piume scure, diventando come quelle delle femmine adulte. Il becco \u00e8 giallo pallido e il casco non si \u00e8 ancora sviluppato.\nBiologia.\nIl bucero di Sumba vive principalmente in coppia o in piccoli gruppi familiari. Di tanto in tanto, tuttavia, fino a circa 70 esemplari si riuniscono nei dormitori comuni dove trascorrono la notte. Le coppie si separano da tali stormi uno o due mesi prima dell'inizio del periodo riproduttivo. Gli esemplari subadulti vivono insieme in piccoli gruppi.\nFino ad ora, i buceri di Sumba sono stati visti mangiare solo frutta. Gli alberi carichi di frutti vengono difesi strenuamente contri i potenziali concorrenti. Come quella di tutti gli altri buceri, comunque, \u00e8 possibile che anche la dieta di questa specie comprenda una piccola parte di prede animali.\nLe abitudini riproduttive della specie non sono state ancora studiate.\nDistribuzione e habitat.\nIl bucero di Sumba vive esclusivamente a Sumba, un'isola di 11.150\u00a0km\u00b2 appartenente alla provincia indonesiana delle Piccole Isole della Sonda orientali. L'isola \u00e8 attraversata in direzione est-ovest da una regione montuosa lunga 150\u00a0km e larga fino a 40\u00a0km che la divide in due regioni climatiche ben distinte. Nella parte sud-occidentale le precipitazioni sono pi\u00f9 abbondanti e in un anno possono cadere fino ad un massimo di 1600 mm di pioggia, mentre la parte nord-orientale \u00e8 pi\u00f9 arida e le precipitazioni talvolta non superano i 600 mm annui.\nIl bucero di Sumba vive solamente nelle foreste primarie. Nelle foreste secondarie e nelle zone coperte da alberi sparsi si spinge solamente per andare in cerca di cibo. Oggi sull'isola rimane solamente il 16% della copertura forestale originaria prediletta dal bucero: praticamente solo le colline e le valli incassate tra versanti scoscesi sono ricoperte da foresta. I grandi alberi di fico un tempo tipici dell'interno sono stati in gran parte sostituiti dalle colture di sussistenza che danno cibo agli oltre 600.000 abitanti dell'isola.\nRapporti con l'uomo.\nIl bucero di Sumba \u00e8 sempre stato cacciato e mangiato dalla popolazione locale e la caccia continua ancora oggi. Tuttavia, rispetto alla continua distruzione dell\"habitat\" della specie, tale pratica non \u00e8 considerata un fattore primario nel declino della popolazione."}
{"id": "8394852", "revid": "1573940", "url": "https://it.wikipedia.org/wiki?curid=8394852", "title": "Chiesa di San Giorgio Martire (San Giorgio delle Pertiche)", "text": "La chiesa di San Giorgio Martire \u00e8 la parrocchiale di San Giorgio delle Pertiche, in provincia e diocesi di Padova; fa parte del vicariato di San Giorgio delle Pertiche-Villanova.\nStoria.\nAnticamente, dove oggi sorge la chiesa esisteva un antico castello edificato nell'XI secolo e distrutto nel Quattrocento dai veneziani; di questo edificio fu risparmiata una torre, che venne riadattata all'uso di campanile.\nDa un documento del 1297 s'apprende che la pieve di San Giorgio delle Pertiche aveva come filiali le chiese di Santa Maria de Panigali, Arsego, San Martino di Campodarsego, Santa Giustina in Colle, San Giacomo di Fratte e San Martino de Carbantone.\nIntorno al 1550 furono sottoposte alla pieve anche le chiese di San Michele delle Badesse e di San Marco Evangelista di Camposampiero.&lt;br&gt;L'attuale parrocchiale vene costruita in stile neoclassico tra il 1838 ed il 1868.&lt;br&gt;Nel 1932 fu realizzata la facciata e nel 1943 la chiesa venne consacrata.\nInterno.\nOpere di pregio conservate all'interno della chiesa sono una statua della Madonna che fu ridipinta nel 1911 da Candido Tomasin, la pala seicentesca raffigurante la \"cintola sostenuta da due angeli con i santi Giustina, Agostino e Monica\", eseguita da Antonio Zanchi, la tela con il \"Martirio dei santi Crispino e Crispiniano\", realizzata da Giambattista Mengardi ed originariamente posta nella cattedrale di Padova, le pale cinquecenteschi che rappresentano \"San Girolamo che riceve doni dai mercanti con il leone ai suoi piedi\" e \"San Girolamo in povert\u00e0 e in preghiera\", entrambe dipinte da Jacopo Palma il Giovane"}
{"id": "8394859", "revid": "933835", "url": "https://it.wikipedia.org/wiki?curid=8394859", "title": "Roland Koch", "text": ""}
{"id": "8394867", "revid": "584834", "url": "https://it.wikipedia.org/wiki?curid=8394867", "title": "Via \u010cop", "text": "Via \u010cop (in sloveno \"\u010copova ulica\") \u00e8 un'importante strada pedonale situata nel centro di Lubiana, la capitale della Slovenia.\nSi sviluppa a partire dall'ufficio postale centrale (\"Glavna po\u0161ta\"), situato in strada Slovenia (\"Slovenska cesta\") e termina in piazza Pre\u0161eren (\"Pre\u0161ernov trg\").\nStoria.\nLa strada fino alla fine del XIX secolo era nota come via Elefante (\"Slonova ulica\"), in memoria di un elefante regalato alla citt\u00e0 nel XVI secolo da un sultano ottomano. L'animale ha viaggiato con l'imperatore Massimiliano II d'Asburgo nel suo rientro in Germania dalla Spagna; a Lubiana fu ricoverato nel 1550 nell'area superiore di via \u010cop, attualmente occupata da un albergo.\nNel 1892 il nome dell'arteria cambi\u00f2 in via Pre\u0161eren (\"Pre\u0161ernova ulica\") ed infine nel 1949 in via \u010cop (\"Pre\u0161ernova ulica\"), in onore di Matija \u010cop, figura letteraria slovena dell'inizio del XIX secolo e amico di France Pre\u0161eren."}
{"id": "8394873", "revid": "1745361", "url": "https://it.wikipedia.org/wiki?curid=8394873", "title": "Discrasia", "text": "La discrasia (dal greco \u03b4\u03c5\u03c3\u03ba\u03c1\u03b1\u03c3\u1f76\u03b1 \"cattiva mescolanza\", composto del prefisso peggiorativo \u03b4\u03c5\u03c3- e tema del verbo \u03ba\u03b5\u03c1\u03ac\u03bd\u03bd\u03c5\u03bc\u03b9 \"mescolare\") \u00e8, in medicina, un'anomalia quantitativa o qualitativa nella composizione del sangue (discrasia ematica, \"blood dyscrasia\" o discrasia plasmacellularetale), tale da far supporre una patologia incipiente o in atto. Il termine \u00e8 stato storicamente usato soprattutto in riferimento alla teoria umorale di Ippocrate, con il significato di \"squilibrio umorale\".\nStoria del termine.\nDa Strabone (135-87 a.C.), il lemma \u00e8 usato per descrivere un'aria malsana; Plutarco lo adopera per indicare la malattia o quando il clima \u00e8 caratterizzato da cattivo tempo ('intemperie', 'perturbazione'); per primo Ippocrate di Coo (460 a.C. circa \u2013 prima del 377 a.C.) lo us\u00f2 per definire la teoria medica umorale, che rappresenta nell'Occidente il pi\u00f9 antico tentativo di fornire un'eziologia per le malattie e una classificazione per i tipi psicologici e somatici. \nRiprendendo il pensiero pluralista di Empedocle Ippocrate tent\u00f2 di applicarlo alla natura umana per cui quando i quattro umori (elementi) sangue, flemma, bile gialla e bile nera presenti armonicamente (\"eucrasia\") nell'organismo umano non sono pi\u00f9 in equilibrio tra loro si genera la discrasia che caratterizza la malattia \nGaleno, medico e filosofo del II sec. d.C., riprendendo Ippocrate svilupp\u00f2 quindi l'umoralismo che fu prevalente sino al XVI secolo e a cui si riferir\u00e0 anche la moderna medicina del XIX secolo. \nSulla scia di Galeno il pensiero bizantino continu\u00f2 ad assimilare la discrasia all'insorgere della malattia e cos\u00ec anche alcuni Padri della Chiesa, tra i quali Giovanni Crisostomo. In epoca medioevale si conosce Galeno tramite traduzioni latine dall'arabo.\nNel XII secolo un giurista di Pisa, Burgundio, che ha viaggiato in Oriente a Costantinopoli e conosce il greco traduce le opere di Galeno direttamente dal greco usando i termini \"distemperantia\" e \"discrasia\". Traduzioni dal greco vengono realizzate anche da Niccol\u00f2 Deoprepio da Reggio, medico di origine greca, che nella prima met\u00e0 del XIV secolo si limita a traslitterare il termine dal greco: discrasia. Alla fine del Trecento Filippo Villani, elencando le beatitudini celesti descritte da Dante, contrappone alla \"sanitas sine discrasia\" la \"infirmitas\" (malattia).\nPer la grande epidemia di peste nera che afflisse l'Europa intorno al 1346 si pens\u00f2 dai medici dell'epoca, disorientati di fronte al fenomeno, per loro incomprensibile del contagio, nozione sconosciuta alla medicina galenica, che ancora una volta la malattia si fosse verificata per una discrasia di fenomeni astrali o terrestri\nIl lemma assume cittadinanza stabile nella lingua italiana \u00ab\"... nella traduzione di Paolo Varisco (Venezia 1480) dell\"'Inventarium sive Chirurgia Magna\", opera composta in latino nel 1363 da Guy de Chauliac, medico alla corte papale in Avignone: \"se la discrasia ser\u00e0 seca o humida\". [...] Nel corso del Cinquecento troviamo una qualche circolazione della parola in testi medici di carattere pratico (come le chirurgie) e nel filone della medicina pi\u00f9 popolare dei compilatori di \"segreti medicinali\" , rimedi e antidotari , in cui capita di parlare di stomaco \"non disproporzionato de alcuna distemperantia o discrasia\", o di decotti, impiastri e unguenti per casi di \"discrasia calda\" o di \"discrasia epatica\".[...] Nel Seicento il termine \u00e8 usato da Francesco Redi,[...] che nei suoi \"Consulti medici\", a proposito di affezioni da podagra (gotta), parla di \"invecchiate discrasie\" e di \"qualche discrasia soverchiamente acetosa\"...\"\u00bb attribuendo al termine originale il significato di \"stemperatura\" o \"stemperamento di umori\"."}
{"id": "8394874", "revid": "729019", "url": "https://it.wikipedia.org/wiki?curid=8394874", "title": "Hrvatski akademski odbojka\u0161ki klub Mladost 2018-2019 (femminile)", "text": "Questa voce raccoglie le informazioni riguardanti l'Hrvatski akademski odbojka\u0161ki klub Mladost nelle competizioni ufficiali della stagione 2018-2019.\nOrganigramma societario.\nArea direttiva\nArea tecnica\nArea sanitaria"}
{"id": "8394885", "revid": "132406", "url": "https://it.wikipedia.org/wiki?curid=8394885", "title": "Sempre meglio che lavorare", "text": ""}
{"id": "8394889", "revid": "1711424", "url": "https://it.wikipedia.org/wiki?curid=8394889", "title": "Alexander Kielland (piattaforma)", "text": ""}
{"id": "8394896", "revid": "767487", "url": "https://it.wikipedia.org/wiki?curid=8394896", "title": "Due donne e un assassino", "text": "Due donne e un assassino (\"In the Spirit\") \u00e8 un film statunitense del 1990 diretto da Sandra Seacat."}
{"id": "8394901", "revid": "767487", "url": "https://it.wikipedia.org/wiki?curid=8394901", "title": "Mikey e Nicky", "text": "Mikey e Nicky (\"Mikey and Nicky\") \u00e8 un film statunitense del 1976 diretto e scritto da Elaine May.\nTrama.\nQuando Nicky lo chiama per tirarlo fuori dai guai, causati da un furto ai danni di un boss mafioso, Mikey, come sempre, si presenta per aiutarlo. Superando gli ostacoli dovuti alla paranoia di Nicky, Mikey lo fa uscire dall'hotel dove si \u00e8 rintanato e lo aiuta a pianificare la sua fuga; tuttavia un sicario \u00e8 sulle loro tracce."}
{"id": "8394903", "revid": "712828", "url": "https://it.wikipedia.org/wiki?curid=8394903", "title": "Barbapap\u00e0 (disambigua)", "text": "Barbapap\u00e0 \u00e8 una serie francese di libri per bambini, che ha ispirato fumetti, film e serie televisive. Pu\u00f2 inoltre riferirsi a:"}
{"id": "8394906", "revid": "767487", "url": "https://it.wikipedia.org/wiki?curid=8394906", "title": "Jagwimo", "text": "Jagwimo (), noto anche con il titolo internazionale in lingua inglese Ghost in Love (lett. \"Fantasma innamorato\"), \u00e8 un film del 1999 diretto da Lee Kwang-hoon.\nTrama.\nJin Chae-byul, sospettando che il fidanzato la tradisca, presa dalla disperazione si suicida gettandosi sotto a un treno. Dopo essere morta, viene per\u00f2 a conoscenza di una particolare possibilit\u00e0: nel caso lo desideri, potr\u00e0 trasformarsi in un fantasma e tormentare in eterno il suo fidanzato, che nel frattempo si era rapidamente \"consolato\".\nDistribuzione.\nIn Corea del Sud, \"Jagwimo\" \u00e8 stato distribuito da Cinema Service a partire dal 14 agosto 1999."}
{"id": "8394908", "revid": "1346043", "url": "https://it.wikipedia.org/wiki?curid=8394908", "title": "Ghost in Love", "text": ""}
{"id": "8394911", "revid": "111866487", "url": "https://it.wikipedia.org/wiki?curid=8394911", "title": "Museo dell'Architettura Moderna di Ivrea", "text": ""}
{"id": "8394912", "revid": "1027057", "url": "https://it.wikipedia.org/wiki?curid=8394912", "title": "\u0160olom-Alejchem", "text": ""}
{"id": "8394915", "revid": "729019", "url": "https://it.wikipedia.org/wiki?curid=8394915", "title": "Enrico Cordero di Montezemolo", "text": "Biografia.\nNato in provincia di Cuneo, \u00e8 stato deputato conservatore per la provincia di Nizza al parlamento subalpino. Fu eletto per la VI e VII legislatura nel collegio elettorale di Sospello.\nNel 1860, si pronunci\u00f2 contro la cessione di Nizza alla Francia. Nelle elezioni per la VIII legislatura, la prima del nuovo regno d'Italia, si candid\u00f2, senza successo nel collegio di Borgo San Dalmazzo\nEra fratello del deputato Massimo Cordero di Montezemolo."}
{"id": "8394920", "revid": "111954582", "url": "https://it.wikipedia.org/wiki?curid=8394920", "title": "Chiesa di San Firmino (Pertusio)", "text": ""}
{"id": "8394922", "revid": "1272592", "url": "https://it.wikipedia.org/wiki?curid=8394922", "title": "Chiesa di San Firmino", "text": ""}
{"id": "8394930", "revid": "767487", "url": "https://it.wikipedia.org/wiki?curid=8394930", "title": "Happy Ero Christmas", "text": "Happy Ero Christmas (), abbreviazione per Happy Erotic Christmas, \u00e8 un film del 2003 diretto da Lee Kun-dong.\nTrama.\nSung Byung-ki \u00e8 un onesto e timido poliziotto che si innamora a prima vista della bella Heo Min-kyung. Se da un lato la giovane non si accorge dei sentimenti del ragazzo, dall'altro uno dei capi della mafia locale, Bang Seok-doo, intende privare con la forza Min-kyung della sua verginit\u00e0 il giorno di Natale. Sung Byung-ki decide cos\u00ec di intervenire.\nDistribuzione.\nIn Corea del Sud, \"Happy Ero Christmas\" \u00e8 stato distribuito da Tube Entertainment a partire dal 17 dicembre 2003."}
{"id": "8394931", "revid": "1346043", "url": "https://it.wikipedia.org/wiki?curid=8394931", "title": "Happy Erotic Christmas", "text": ""}
{"id": "8394932", "revid": "1346043", "url": "https://it.wikipedia.org/wiki?curid=8394932", "title": "Haepi ero Keurisemaseu", "text": ""}
{"id": "8394935", "revid": "1776051", "url": "https://it.wikipedia.org/wiki?curid=8394935", "title": "Universit\u00e0 statale del Priamur'e &quot;\u0160olom-Alejchem&quot;", "text": "L'Universit\u00e0 statale del Priamur'e \"\u0160olom-Alejchem\" (, PGU) \u00e8 un ente di istruzione accademica russo situato a Birobid\u017ean intitolata a \u0160olom-Alejchem."}
{"id": "8394940", "revid": "729019", "url": "https://it.wikipedia.org/wiki?curid=8394940", "title": "Hrvatski akademski odbojka\u0161ki klub Mladost 2017-2018 (femminile)", "text": "Questa voce raccoglie le informazioni riguardanti l'Hrvatski akademski odbojka\u0161ki klub Mladost nelle competizioni ufficiali della stagione 2017-2018.\nOrganigramma societario.\nArea direttiva\nArea tecnica"}
{"id": "8394945", "revid": "767487", "url": "https://it.wikipedia.org/wiki?curid=8394945", "title": "Marcel Chailley", "text": "Biografia.\nMarcel Chailley studi\u00f2 nella classe di violino di Henri Berthelier al Conservatorio di Parigi dal 1897 al 1902. Ancora studente, egli ottenne il posto di \"second soliste\" nell\u2019Orchestre Colonne, cio\u00e8 accanto al \"premier soliste\" (ossia spalla), il quale non era altro che Jacques Thibaud. Da quel momento i due giovani virtuosi strinsero amicizia per tutta la vita. \nNel 1908 Chailley cominci\u00f2 una collaborazione artistica con la pianista C\u00e9liny Richez e nello stesso anno si sposarono. Il loro repertorio di predilezione comprendeva le sonate di Franck, Lekeu, Piern\u00e9, Debussy, ed altri compositori contemporanei francesi. Nel 1909 venne fondato il Quatuor Chailley che si arricchiva della collaborazione di C\u00e9liny Chailley-Richez quando suonavano quintetti. Nello stesso anno, i Quartetti Chailley e Geloso unirono le forze per la prima esecuzione del Ottetto op. 7 di George Enescu (Parigi, 1909). \nDurante la prima guerra mondiale Chailley, arruolato nell\u2019esercito francese, fu presto congedato per problemi respiratori. Con il suo Quartetto eponimo, Chailley fu incaricato dal governo francese di una missione artistica in Brasile, dove fu ricevuto dall\u2019ambasciatore e poeta francese Paul Claudel.\nA partire dagli anni Venti, il Quartetto Chailley era considerato uno degli ensemble di musica da camera francese di maggior successo, e teneva concerti in Francia, Inghilterra, Svizzera e Olanda. Alla fine del 1925 Chailley decise di ritirarsi dal Quartetto. Per\u00f2, avendo contattato il giovane violinista Joseph Calvet, offr\u00ec ai suoi colleghi la possibilit\u00e0 di continuare senza di lui. \nNel 1926, Jacques Thibaud, insegnante alla \u00c9cole normale de musique ma impegnatissimo nell'attivit\u00e0 concertistica, deleg\u00f2 come professore di fiducia il suo collega Chailley. Dal qual momento, Chailley si dedic\u00f2 all\u2019insegnamento. Dal 1927 al 1936, Chailley svolse il ruolo di insegnante-assistente anche nella classe di Jules Boucherit al Conservatoire de Paris. Nel 1936, un banale raffreddore acu\u00ec i suoi problemi respiratori e Marcel Chailley mor\u00ec prematuramente all'et\u00e0 di 55 anni. \nAllievi di Marcel Chailley.\nJanine Andrade, Lola Bobescu, Marie-Th\u00e9r\u00e8se Chailley, Robert Ferras (padre di Christian Ferras), Ivry Gitlis, Denise Soriano"}
{"id": "8394949", "revid": "1702319", "url": "https://it.wikipedia.org/wiki?curid=8394949", "title": "Chiesa dei Santi Zenone e Martino", "text": "La chiesa dei Santi Zenone e Martino \u00e8 la parrocchiale di Lazise, in provincia e diocesi di Verona; fa parte del vicariato del Lago Veronese-Caprino.\nStoria.\nUna chiesa dedicata a san Zenone fu edificata all'interno del borgo fortificato di Lazise forse nel XII secolo; sicuramente era gi\u00e0 presente nel 1295, quando compare citata direttamente in un documento. In quel periodo era una cappella soggetta alla pieve di San Martino, la quale si trovava per\u00f2 al di fuori delle mura, motivo per cui venne per\u00f2 gravemente danneggiata nel 1528 dalle truppe di Arrigo di Brunswick, comandante al servizio dell'imperatore Carlo V, e quindi abbandonata. Due anni pi\u00f9 tardi la sede plebana venne infine trasferita presso la pi\u00f9 sicura e comoda chiesa di San Zenone, cui venne data la duplice denominazione di San Zenone e San Martino.\nCon il crescere della comunit\u00e0 lacisiense la chiesa romanica dei Santi Zenone e Martino divenne dimensionalmente insufficiente a contenere tutti i fedeli, la chiesa parrocchiale venne quindi ricostruita in stile neoclassico tra la fine del Settecento e il 1840 su progetto dell'architetto Luigi Trezza, leggermente modificato da Francesco Ronzani, con dimensioni molto maggiore. La chiesa venne quindi consacrata il 2 settembre 1888 da Bartolomeo Bacilieri, ausiliare del vescovo Luigi di Canossa.\nDescrizione.\nLa chiesa \u00e8 caratterizzata da una imponente facciata in stile neoclassico rivolta verso ovest, dove la parte centrale del prospetto \u00e8 tetrastila, quindi con quattro semicolonne dotate di capitelli di ordine composito che sorreggono un timpano classico triangolare, sovrastato da tre statue raffiguranti i santi Fermo, Rustico e Martino. Tramite uno scalone a tre rampe si pu\u00f2 giungere al portale d'accesso con contorni modanati e architrave a timpano, ai cui lati si trovano due nicchie con le statue di san Giovanni Battista e san Zeno.\nLa pianta \u00e8 ad aula a navata unica con presbiterio rialzato di tre gradini rispetto al resto della chiesa, di larghezza minore, pianta quadrangolare e chiuso da un'abside semicircolare. Lungo l'aula si trovano sei cappelle che contengono gli altari di Sant'Antonio da Padova, del Crocifisso e di San Giuseppe sul lato destro e gli altari dell'Addolorata, della Madonna della cintura e dei Santi sul quello sinistro. I prospetti interni sono ritmati da lesene e semicolonne di ordine corinzio che sorreggono la trabeazione, mentre degli archi a tutto sesto creano dei vuoti nelle due pareti entro i quali sono collocate le cappelle. Ai lati dell'arco trionfale che da l'accesso al presbiterio si trovano due nicchie con statue, e nella parete dell'abside si trova una pala d'altare raffigurante il patrono mentre nel catino absidale \u00e8 dipinto un \"Cristo benedicente\". La copertura dell'aula \u00e8 a botte con testate a padiglione, mentre il presbiterio \u00e8 coperto da una volta a vela.\nIl campanile a pianta quadrata, con un alto fusto e cella campanaria a edicola su cui si imposta un tamburo ottagonale che sorregge la copertura, si trova addossato al fianco sud del presbiterio.\nAltri progetti.\n "}
{"id": "8394958", "revid": "729019", "url": "https://it.wikipedia.org/wiki?curid=8394958", "title": "Castello di Nazzano", "text": "Il Castello di Nazzano \u00e8 una fortificazione situata nel comune italiano di Rivanazzano Terme, in provincia di Pavia. L'edificio \u00e8 posto a 350 sull'altura che sovrasta il borgo di Nazzano, si trova nell'Oltrep\u00f2 Pavese, sul colle dominante lo sbocco in pianura della valle Staffora. Con la Rocca di Montalfeo, che si trova poco distante sulla sponda sinistra dello Staffora, controllavano il transito sulla via del sale lombarda e l'accesso al mare.\nStoria.\nLa costruzione risale all'XI secolo, anche se alcuni documenti tendono ad avvalorare la tesi che esistesse in luogo una fortificazione gi\u00e0 prima del Mille. Era stato assegnato ai Malaspina, signori della vallata, nel 1164 da Federico I, ma gi\u00e0 nel 1191 il successore Enrico VI lo aggiunse ai domini pavesi dell'Oltrep\u00f2, sotto i quali fu sede di podesteria. Fu, dal XIII fino all'inizio del XV secolo, signoria dei Sannazzaro, maggiori feudatari guelfi dell'Oltrep\u00f2, sempre in lotta con i Beccaria; in questo periodo Nazzano fu quasi sempre in dissidio con la vicina Voghera. Successivamente pass\u00f2 ai Pusterla. Nel 1360 fu potenziato da Gian Galeazzo Visconti, che ne riconobbe immediatamente la strategica posizione, ai suoi piedi transitava la via del sale lombarda, percorsa da colonne di muli che passando per la valle Staffora raggiungevano Genova attraverso il passo del Giov\u00e0 e il monte Antola. Nel 1613 pass\u00f2 ai conti pavesi Mezzabarba, nel 1712 l'edificio fu venduto ai marchesi Roverato.\nStruttura.\nIl castello, costruito in laterizio, \u00e8 costituito da un corpo principale a base rettangolare, una specie di \"rocchetta\", con addossata un'alta torre merlata a pianta quadrata. La caratteristica della facciata \u00e8 un grande archivolto ogivale a fondo cieco che contiene l'ingresso e una grande finestra anch'essa ogivale, un motivo insolito in area lombarda. Fu completamente restaurato nel 1905 con il gusto \"neocastellano\" dell'epoca, modificando molti particolari e regolarizzando la muratura, dai marchesi Roverato, i cui eredi sono tuttora in possesso dell'edificio."}
{"id": "8394961", "revid": "1305887", "url": "https://it.wikipedia.org/wiki?curid=8394961", "title": "Kamen Rider (Skyrider)", "text": ""}
{"id": "8394963", "revid": "1305887", "url": "https://it.wikipedia.org/wiki?curid=8394963", "title": "Skyrider", "text": ""}
{"id": "8394964", "revid": "1305887", "url": "https://it.wikipedia.org/wiki?curid=8394964", "title": "New Kamen Rider", "text": ""}
{"id": "8394966", "revid": "1027057", "url": "https://it.wikipedia.org/wiki?curid=8394966", "title": "Charitonov", "text": ""}
{"id": "8394970", "revid": "121913837", "url": "https://it.wikipedia.org/wiki?curid=8394970", "title": "Matteo 2", "text": "Matteo 2 \u00e8 il secondo capitolo del vangelo secondo Matteo nel Nuovo Testamento. Esso descrive gli eventi della nascita di Ges\u00f9, la visita dei re magi e il tentativo di re Erode di uccidere il messia infante, la fuga di Giuseppe e della sua famiglia in Egitto e il loro successivo ritorno in Israele, stabilendosi a Nazareth.\nTesto.\nIl testo originale era scritto in greco antico. Il capitolo \u00e8 diviso in 23 versetti.\nTestimonianze scritte.\nTra le principali testimonianze documentali di questo capitolo vi sono:\nAnalisi.\nCiascuna delle quattro sezioni di questo capitolo si riferiscono a una citazione del Vecchio Testamento a cui Matteo collega Ges\u00f9 e la sua missione:\nL'ultima parte di Matteo 1 \u00e8 scritta in maniera simile, con una citazione da Isaia 7,14, ed \u00e8 spesso vista come parte della medesima sezione. Il teologo Krister Stendahl ha notato come ciascuna delle quattro citazioni nel capitolo contenga nomi di luoghi, e pertanto egli vede questo intero capitolo come un'apologia del perch\u00e9 il messaggio del messia si sia portato dall'importante centro di Betlemme al meno significativo di Nazareth.\nFrance ha notato che le citazioni del Vecchio Testamento in questo capitolo sono \"notoriamente oscure e poco convincenti.\" Molte di queste sono state alterate rispetto alle originali, con alcuni passaggi completamente stravolti nel significato. Quasi tutte sono estrapolate dal contesto originario, e presentate come profezie pur non essendo inquadrate nel discorso originario. La pi\u00f9 confusa \u00e8 quella citata in Matteo 2,23, che non appare in alcun punto dell'Antico Testamento. San Girolamo l'associa a Isaia 11,1, dove l'etimologia di \"Nazareth\" viene derivata dalla parola che in ebraico significa \"ramo\" (\"ne'tser\"). Che le citazioni siano state adattate al testo, \u00e8 per France e altri la chiara evidenza che venne prima costruita la narrazione e successivamente vennero aggiunte le citazioni. L'autore Matteo credeva fermamente nella narrazione che andava riportando nel suo testo e non l'avrebbe mai alterata per adattarvi le profezie.\nCome con Matteo 1 gran parte degli studiosi ritengono che questo capitolo sia improntato a dimostrare che Ges\u00f9 \u00e8 il messia dei profeti. Il capitolo contiene cinque riferimenti al Vecchio Testamento, uno dei punti di maggiore concentrazione di tutto il Nuovo Testamento. Matteo utilizza quindi tali riferimenti per dimostrare che Ges\u00f9 \u00e8 il predetto dai profeti. Schweizer ha notato come il capitolo sia diviso in modo tale che ciascuna sezione termini con una citazione tratta dal Vecchio Testamento. Come nella genealogia presente in Matteo 1 molti studiosi hanno visto in questo capitolo un legame con le origini della storia del popolo ebraico, un elemento ricorrente e importante anche nelle vicende di Matteo. Matteo fa un parallelismo col Libro dell'Esodo, paragonando quindi Ges\u00f9 a Mos\u00e8 e Erode al Faraone. Il vangelo menziona inoltre il soggiorno della Sacra Famiglia in Egitto di cui non si fa menzione in nessun altro vangelo. Citando Geremia (31,15), la strage degli Innocenti \u00e8 collegata alla cattivit\u00e0 babilonese e Ges\u00f9 nasce a Betlemme, eco di re David che pure nacque in quel villaggio.\nNel contempo questo capitolo contiene anche diversi passaggi che sono sentiti come anti-semitici. Matteo 2,3 e Matteo 2,4 mostrano entrambi i capi degli ebrei e il popolo di Gerusalemme che collabora col tiranno Erode nell'uccidere i primogeniti. La storicit\u00e0 di questo fatto \u00e8 dubbia dal momento che altre fonti contemporanee mostrano infatti come tra il re e gli abitanti locali vi fosse animosit\u00e0. Il teologo americano Robert H. Gundry ha notato come la persecuzione sia un tema importante per Matteo, il quale scriveva in un momento in cui diverse forze esterne stavano tentando di schiacciare il nuovo movimento religioso del cristianesimo.\nGran parte di ci\u00f2 che si trova in questo capitolo non si trova in nessun altro vangelo e differisce significativamente dalla narrazione dell'infanzia di Ges\u00f9 che si trova in Luca 2. Gli studiosi del vangelo hanno sviluppato delle teorie per spiegare queste discrepanze che permettono di mettere in discussione anche l'infallibilit\u00e0 della Bibbia. Altri studiosi ritengono che questa parte del vangelo di Matteo non sia da ritenersi letteralmente un'opera storica: ad esempio, Gundry vede il vangelo di Matteo come una versione abbellita di quello di Luca, con gli umili pastori adoranti trasformati in pi\u00f9 esotici magi."}
{"id": "8394971", "revid": "1305887", "url": "https://it.wikipedia.org/wiki?curid=8394971", "title": "Kamen Rider (disambigua)", "text": ""}
{"id": "8394973", "revid": "1310927", "url": "https://it.wikipedia.org/wiki?curid=8394973", "title": "Branko Pauljevi\u0107", "text": ""}
{"id": "8394977", "revid": "33689", "url": "https://it.wikipedia.org/wiki?curid=8394977", "title": "Jean Chartier", "text": "Biografia.\nChartier era noto per operare a Orl\u00e9ans. Il suo stile suggerisce che potrebbe aver conosciuto o essere stato coinvolto nella Scuola di Fontainebleau."}
{"id": "8394980", "revid": "158913", "url": "https://it.wikipedia.org/wiki?curid=8394980", "title": "Deforestazione amazzonica", "text": ""}
{"id": "8394982", "revid": "76963", "url": "https://it.wikipedia.org/wiki?curid=8394982", "title": "Joyce Van Patten", "text": "Vita privata.\n\u00c8 sorella degli attori Dick Van Patten e Tim Van Patten. \nDal 1959 al 1962 \u00e8 stata sposata con l'attore Martin Balsam, da cui ha avuto la figlia Talia Balsam, nata nel 1959 e anche lei attrice.\nDal 1973 al 1987 \u00e8 stata sposata con il regista e attore Dennis Dugan."}
{"id": "8394988", "revid": "933835", "url": "https://it.wikipedia.org/wiki?curid=8394988", "title": "Serapione (stratego)", "text": "Biografia.\n\u00c8 probabile che Serapione fosse lo stesso Serapione che serv\u00ec come ambasciatore di Gaio Giulio Cesare durante la guerra civile alessandrina (48-47 a.C.), ma non \u00e8 certo. Serapione \u00e8 attestato come governatore militare (\u03c3\u03c4\u03c1\u03b1\u03c4\u03b7\u03b3\u03cc\u03c2, \"strateg\u00f3s\") di Cipro nel 43 a.C. sotto il regno di Cleopatra, quando, senza autorizzazione della regina mand\u00f2 aiuti militari al cesaricida Gaio Cassio Longino, che era fuggito in Asia; forse questa mossa era stata istigata da Arsinoe IV, sorella di Cleopatra esiliata a Efeso. Nel 41 a.C. Cleopatra, assicuratosi l'appoggio del generale romano Marco Antonio, fece uccidere la sorella e arrestare il gran sacerdote del tempio di Artemide a Efeso e Serapione, che si era rifugiato a Tiro e che fu probabilmente giustiziato."}
{"id": "8394999", "revid": "1602064", "url": "https://it.wikipedia.org/wiki?curid=8394999", "title": "Matteo 3", "text": "Matteo 3 \u00e8 il terzo capitolo del vangelo secondo Matteo nel Nuovo Testamento. \u00c8 il primo capitolo del vangelo di Matteo nel quale si parla del ministero di Ges\u00f9 con eventi che hanno luogo tre decenni dopo la narrazione degli episodi relativi alla sua infanzia nei due capitoli precedenti. Il punto centrale di questo capitolo \u00e8 la predica di Giovanni Battista ed il battesimo di Ges\u00f9.\nPer la prima volta da Matteo 1,1 vi sono dei chiari collegamenti col vangelo secondo Marco. Molti studiosi sono certi che buona parte di questo capitolo revochi chiaramente Marco 1. Il capitolo ha anche dei parallelismi con Luca 3, il quale pure si crede basato su Marco 1. Diversi passaggi che si trovano nel vangelo di Luca ed in quello di Matteo, non si riscontrano in quello di Marco, e sono comunemente ascritti all'ipotetica fonte Q.\nTesto.\nIl testo originale era scritto in greco antico. Il capitolo \u00e8 diviso in 17 versetti.\nTestimonianze scritte.\nTra le principali testimonianze documentali di questo capitolo vi sono:\nStruttura.\nIl capitolo si apre con un ritratto di Giovanni Battista. Esso descrive la sua predicazione, il modo in cui \u00e8 vestito e ci\u00f2 di cui si nutre, presentandolo come un predicatore nel deserto che profetizza una \"furia a venire\". Il capitolo si sposta quindi ad un'invettiva, ascritta a Giovanni, contro farisei e sadducei nella quale li invita a pentirsi. Questa include la famosa espressione \"nido di vipere\" a Matteo 3,7. Ges\u00f9 giunge quindi dalla Galilea per essere battezzato dal Battista, in un luogo stabilito a circa 100 km da Nazareth, nei pressi del fiume Giordano dove gli israeliti attraversarono sotto la guida di Giosu\u00e8 verso la terra promessa. Il battesimo si chiude col battesimo di Ges\u00f9, la voce del Padre e l'apparizione dello Spirito Santo in forma di una colomba nel cielo."}
{"id": "8395001", "revid": "1310927", "url": "https://it.wikipedia.org/wiki?curid=8395001", "title": "Stefan Denkovi\u0107", "text": "Carriera.\nClub.\nHa giocato nella massima serie dei campionati israeliano, serbo, ungherese, polacco e montenegrino.\nNazionale.\nHa giocato nella nazionale montenegrina Under-19."}
{"id": "8395012", "revid": "767487", "url": "https://it.wikipedia.org/wiki?curid=8395012", "title": "Festa di Gracia", "text": "La Festa di Gracia o Festa Major de Gr\u00e0cia (in catalano) \u00e8 una festa popolare celebrata nel distretto di Gr\u00e0cia di Barcellona. Le celebrazioni hanno luogo dal 15 di agosto e proseguono per un lasso di tempo che pu\u00f2 andare dai sette ai dieci giorni. L\u2019elemento distintivo del festival \u00e8 la \"decorazione\" delle strade, tutte le vie si sfidano per il premio per la meglio decorata. Durante la settimana si tengono anche vari concerti, balli popolari, spettacoli come torri umane (Castell) e altri della tradizione popolare (gigantes y cabezudos, correfocs) e religiosa. Le celebrazioni sono in onore di \"Nostra Signora di Gracia.\"\nStoria e celebrazione.\nIl quartiere di Gracia \u00e8 situato nella pianura di Barcellona, il primo nucleo abitativo si venne a formare intorno al XVII secolo intorno alla Chiesa di Nostra Signora di Gr\u00e0cia e San Giuseppe, quest'ultimo conosciuto anche come Josepets. Nella prima met\u00e0 dell\u2019Ottocento Gracia, insieme al quartiere di El Raval, divenne il centro produttivo della nascente \"industria manifatturiera\" di Barcellona. Nel 1850 il quartiere si dichiar\u00f2 indipendente e da Gracia divenne \"Vila de Gracia\", con municipio proprio. L\u2019indipendenza durer\u00e0 fino al 1897 quando venne annessa nuovamente alla \"Citt\u00e0 dei Conti\", antico soprannome di Barcellona.\nOriginariamente la festa di Gracia veniva celebrata il 15 maggio, giorno di Sant Isidoro, protettore degli agricoltori. Tuttavia, nel 1812, quando venne abbattuto il convento di Ges\u00f9 che si trovava a met\u00e0 strada tra la citt\u00e0 e la villa di Gracia, i monaci che abitavano li furono costretti a spostarsi nel convento di \"Josepets\". Li iniziarono a celebrare una festa, il 15 agosto, giorno dell\u2019assunzione della Vergine Maria.\nLa prima testimonianza scritta della festa risale al 1817, in un\u2019annotazione dello storico Francesc Curet i Payrot. Egli parla di una processione festiva per celebrare il ritorno dell\u2019immagine della Madre di Dio al suo posto originario, dopo averla tenuta nascosta nella Masia Can Trilla per evitare la sua possibile distruzione durante la Guerra d'indipendenza spagnola.\nDal 1850 con l\u2019emancipazione del quartiere, l\u2019industrializzazione e lo sviluppo demografico si inizi\u00f2 a celebrare la festa dal 15 agosto, prolungandola per una settimana o dieci giorni.\nAgli inizi del XX secolo \u00e8 documentato che si effettuavano spettacoli scenografici nelle vie decorate a festa. Prendevano parte gli artisti pi\u00f9 conosciuti dell\u2019epoca come Salvador Alarma e Adri\u00e0 Gual. In questi anni si inizi\u00f2 il concorso di decorazione delle vie e nel 1935 si cre\u00f2 il Comit\u00e8 de Fires i Festes, precedente all\u2019attuale Fondazione della Festa Major di Gracia.\nDurante la dittatura di Franco la festa inizi\u00f2 ad avere un \"tono rivendicativo\", a favore, sia della democrazia che della cultura catalana a causa della forte repressione del \"catalanismo\" durante tutta l\u2019epoca. Il modo di reazionare al regime franchista era attraverso i balli di Sardana, concerti di artisti come Raimon e Joan Manuel Serrat.\nTuttavia, negli anni 1970 la tradizione inizi\u00f2 a perdere popolarit\u00e0; nel 1975 vennero decorate solo cinque vie mentre altre vie e piazze organizzavano feste alternative. Poco a poco, per\u00f2, la tradizione fu recuperata e al giorno d\u2019oggi la Festa di Gracia \u00e8 uno degli elementi sociali e culturali emblematici del quartiere, insieme alla \"Festa di San Medir\". Nel 1997 il Generalitat de Catalunya decret\u00f2 la Festa de Gracia \"Festa tradizionale di interesse nazionale\"."}
{"id": "8395039", "revid": "1543377", "url": "https://it.wikipedia.org/wiki?curid=8395039", "title": "George Clifford, III conte di Cumberland", "text": "Si distinse alla corte di Elisabetta I d'Inghilterra per la sua abilit\u00e0 nella giostra, guadagnandosi il titolo di \"Campione della Regina\". Di quest'aspetto fondamentale della sua vita ci restano la miniatura eseguita da Nicholas Hilliard (1590 circa, oggi al \"National Maritime Museum\") e la sua armatura (ora al \"Metropolitan Museum of Art\"). Trascur\u00f2 i suoi possedimenti nell'estremo nord dell'Inghilterra, dissangu\u00f2 il patrimonio spendendo una fortuna al gioco ed intraprese la carriera di corsaro per rimpinguare le sue finanze.\nLasci\u00f2 una lunga disputa di successione tra i suoi eredi.\nBiografia.\nI primi anni.\nGeorge Clifford nacque l'8 agosto 1558 nel castello di Brougham a Westmorland, figlio ed erede di Henry Clifford, II conte di Cumberland (morto gennaio 1570) e della sua seconda moglie, Anna Dacre, figlia di William Dacre, III barone Dacre.\nI Baroni di Clifford, un ramo minore dei baroni feudali di Clifford (Herefordshire), si erano stabiliti alla fine del XIII secolo al castello di Appleby nel Westmorland, nel nord dell'Inghilterra.\nGeorge, ancora minorenne, succedette come conte di Cumberland e barone di Clifford al padre quando rimase orfano nel 1570. La sua tutela venne concessa dalla regina Elisabetta I a Francis Russell, II conte di Bedford, KG (morto nel 1585), che nel 1577 spos\u00f2 George con sua figlia Lady Margaret Russell (1560-1616). Il matrimonio era stato organizzato durante l'infanzia di George e Margaret dai rispettivi padri e si rivel\u00f2 infelice per la coppia.\nFrequentando la corte, George visse nell'Inghilterra meridionale, trascurando i lontani domini aviti (il castello di Brougham, una delle sue propriet\u00e0 nel nord, fu trascurato e abbandonato) seppur nel 1589 fece costruire l'originale Londesborough Hall, una casa di campagna elisabettiana situata a East Riding of Yorkshire.\nUn collega cortigiano di George, scrivendo all'amministratore di Robert Devereux, II conte di Essex, liquid\u00f2 Clifford come \"il pi\u00f9 rozzo degli Earl a causa della sua ascendenza settentrionale\". Ci\u00f2 nonostante, le fonti ci descrivono George Clifford come un uomo di grande bellezza fisica, forte e attivo, compiuto in tutti gli esercizi cavallereschi, splendido nel suo abito e dal valore romantico. D'altra parte, era un giocatore d'azzardo e un spendaccione, un marito infedele, e pi\u00f9 tardi, per diversi anni prima della sua morte, visse separato dalla moglie.\nCampione della regina e KG.\nClifford si guadagn\u00f2 fama di esperto giostratore e divenne il secondo campione della regina Elisabetta al ritiro di Sir Henry Lee di Ditchley. Un ritratto in miniatura di Nicholas Hilliard, datato 1590, commemora la nomina di Clifford mostrandocelo in abiti inclinati con il guanto della regina, incastonato di diamanti, appuntato come un pennacchio al suo cappello. La regina lo nomin\u00f2 cavaliere della giarrettiera nel 1592, e Clifford sedette tra i Pari del Regno al processo di Maria, regina degli scozzesi. Clifford fu anche coinvolto nella formazione della East India Company.\nCarriera marittima.\nClifford era un uomo dalla vita irregolare e dopo aver sperperato gran parte dei suoi possedimenti seppe cogliere l'opportunit\u00e0 offerta dalla guerra con la Spagna alle sue finanze. Dal 1588 comand\u00f2 il galeone \"Bonaventure\", dapprima nella Battaglia di Gravelinga contro l\"'Armada\" spagnola e poi in numerose spedizioni da lui stesso allestite oltre che guidate, molte delle quali vanificate da tempeste o assenza di bottino. Il suo primo successo fu una spedizione alle Azzorre nel 1589, ove ottenne grande bottino da portoghesi e spagnoli. Sub\u00ec invece perdite nella battaglia delle Isole Berlengas nel 1591 e nel 1592 contribu\u00ec a preparare una spedizione con Walter Raleigh che port\u00f2 alla battaglia di Flores e alla cattura della nave portoghese \"Madre de Deus\", al largo dell'isola di Flores nelle Azzorre. Alla fine del 1593, Clifford finanzi\u00f2 tre navi per un'ulteriore spedizione alle Azzorre che port\u00f2 alla Battaglia di Faial.\nClifford in seguito commission\u00f2 la costruzione di una sua nave da 38 cannoni: la \"Flagello di Malizia\". Durante la battaglia di San Juan nel 1598, si distinse per aver temporaneamente occupato \"Fort San Felipe del Morro\", la cittadella che proteggeva San Juan, a Porto Rico: giuntovi il 15 giugno, Clifford dovette sloggiare in novembre a causa della dura resistenza civile.\nClifford veniva spesso definito una sorta di Don Chisciotte della Marina, titolo curiosamente inadatto per un cortigiano, giocatore d'azzardo e bucaniere. Il suo amore per l'avventura era forte e punt\u00f2 i suoi soldi sul successo delle sue scorrerie con lo stesso spirito che aveva quando scommetteva sulla velocit\u00e0 dei suoi cavalli o sui tiri dei suoi dadi. Il suo coraggio era insopportabile e il carattere che mostrava nei momenti di difficolt\u00e0 gli fece guadagnare credito e popolarit\u00e0. Tutta la grande ricchezza che guadagnava come bucaniere la perse nelle giostre e nelle corse di cavalli e alla fine fu costretto a vendere le sue terre.\nDiscendenza.\nDalla moglie Margaret Russell, George ebbe i seguenti figli:\nMorte, sepoltura e disputa sulla successione.\nGeorge Clifford mor\u00ec il 30 ottobre 1605 nella casa dell'ambasciatore del duca di Savoia a Londra. Il suo corpo fu imbalsamato e sepolto nella cappella di famiglia nel castello di Skipton a Craven (Yorkshire), dove una tomba con altare in marmo nero fu eretta per lui dalla figlia Anna. Un secondo monumento tombale \u00e8 nella Chiesa della Santissima Trinit\u00e0 di Skipton, presso il castello, con ricca dotazione d'araldica mostrante le braccia del quartiere di Clifford Vipont (i baroni feudali di Appleby, da cui i Cliffords ereditarono il castello di Appleby e vaste tenute in Westmorland ), impalanti le braccia di Russell e le mogli dei predecessori paterni di Clifford: Beauchamp, de Roos, Percy, Dacre, Berkeley, Neville, ecc.\nI due figli maschi di Clifford, Robert e Francis, erano entrambi morti giovani, prima dei 5 anni, quindi la sua unica discendente fu la figlia Anna che eredit\u00f2 il titolo di Baron de Clifford \"suo jure\", essendo stato creato per iscritto nel 1299 per poter scendere nella linea femminile, e un patrimonio di \u00a3 15.000. La stragrande maggioranza della sua propriet\u00e0, tuttavia, Clifford la lasci\u00f2 in eredit\u00e0 al fratello Francis Clifford, IV conte di Cumberland, che gli succedette nella Contea poich\u00e9 la stessa non poteva passare ad una donna. Dopo un lungo contenzioso con lo zio, risoltosi nel 1617, Anna vinse gran parte del territorio, compresi i castelli di Brougham e Appleby.\n\"The Great Picture\" \u00e8 un grande trittico (\"h\" 8 piedi e 5 pollici; \"l\" 16 piedi), commissionato nel 1646 da Anna Clifford e attribuito a Jan van Belcamp (1610\u20131653). Gi\u00e0 al castello di Appleby \u00e8 ora esposto alla Galleria d'Arte di Abbot Hall a Kendal (Cumbria). Raffigura Lady Anna da ragazza, a sinistra, e come donna matura, a destra. Il pannello centrale mostra i suoi genitori e i suoi fratelli morti infanti. Il dipinto \u00e8 pieno di elementi significativi, riferiti alla sua vita ed alla disputa per la successione paterna. La Camera dei Lord rimand\u00f2 l'udienza della questione della baronia, che rimase dormiente fino al 1678, quando Nicholas Tufton, III conte di Thanet, fu autorizzato a reclamare il titolo e diventare il XV barone di Clifford.\nL'armatura.\nL'armatura da giostra di George Clifford \u00e8 oggi considerata il miglior esempio di armatura Tudor. Come campione della regina, Clifford non poteva avere rivali quanto a bellezza della sua armatura. Fu realizzato nell'armeria di Greenwich, fondata dal re Enrico VIII, e un suo disegno \u00e8 incluso nel Jacob Album, un libro di disegni per 29 diverse armature per vari signori elisabettiani. L'armatura di Clifford \u00e8 parte di una guarnitura includente molti pezzi extra (una guardastanca, un secondo elmo, la testiera per il cavallo e diverse guardie per lancia) che permettevano al cavaliere di modificare la sua armatura per diverse forme di combattimento.\nL'armatura \u00e8 in acciaio azzurrato, inciso e intarsiato con elaborati disegni dorati che incorporano colonne di fiori di campo alternati e rose Tudor, con la lettera E per la regina Elisabetta. \u00c8 esposta nella \"Armor Court\" del \"Metropolitan Museum of Art\" (NY), accanto alle due armature di Sir James Scudamore, anch'esse realizzate nell'armeria di Greenwich.\nIl design dell'armatura di New York \u00e8 molto diverso da quello dell'armatura che Clifford indossa nella famosa miniatura di Nicolas Hilliard.\nIn letteratura.\nNel romanzo di Virginia Woolf, \"Orlando: A Biography\", il \"Conte di Cumberland\" scopre Orlando e il suo amante addormentati nel suo cargo e crede che siano fantasmi inviati a punirlo per i suoi crimini di bucaniere. Nel suo terrore, il Conte promette di rimediare e, in segno di pentimento, fonda degli ostelli. Sebbene non esplicitamente dichiarato, il conte cui si fa riferimento deve essere George Clifford essendo il romanzo ambientato poco dopo la morte di Elisabetta I . "}
{"id": "8395042", "revid": "287204", "url": "https://it.wikipedia.org/wiki?curid=8395042", "title": "Tarsila do Amaral", "text": "\u00c8 considerata una delle esponenti pi\u00f9 significative dell'arte modernista in America latina. Appartenente al cosiddetto \"Grupo dos Cinco\" assieme a Anita Malfatti, Menotti Del Picchia, M\u00e1rio de Andrade e Oswald de Andrade, contribu\u00ec inoltre alla formazione del cosiddetto \"Movimento antropof\u00e1gico\", del quale il suo quadro \"Abaporu\" \u00e8 una delle prime espressioni.\nBiografia.\nLa famiglia e i primi anni.\nTarsila de Aguiar do Amaral nacque il primo settembre del 1886 a Capivari, municipio situato nell'interno dello Stato di S\u00e3o Paulo, da Jos\u00e9 Estanislau do Amaral Filho e L\u00eddia Dias de Aguiar. Il suo nonno paterno era Jos\u00e9 Estanislau do Amaral, \"fazendeiro\" paulista benestante. Tarsila era la figlia secondogenita; tra i suoi fratelli troviamo Milton, padre del geologo brasiliano S\u00e9rgio Estanislau do Amaral.\nJos\u00e9 Estanislau do Amaral Filho eredit\u00f2 la fortuna paterna tra cui diverse aziende agricole nelle quali Tarsila trascorse con la famiglia la sua infanzia. Inizialmente la famiglia visse nella Fazenda S\u00e3o Bernardo, situata nei pressi di Capivari, per trasferirsi in seguito nella Fazenda Santa Tereza do Alto, a Monte Serrat, nei dintorni di Santos. \nI genitori di Tarsila tuttavia non trascurarono di fornire ai figli un'educazione adeguata. In linea con l'atmosfera culturale dominante nel Brasile del tempo, che ancora recava l'influenza del periodo imperiale, la formazione di Tarsila ebbe un'impronta fortemente filo francese. Ella acquis\u00ec inoltre grazie alla sua prima maestra, la belga Marie van Varemberg d'Egmont, una buona padronanza del francese scritto e parlato.\nGli studi a S\u00e3o Paulo e Barcellona.\nTarsila entr\u00f2 in un collegio gestito da religiose nel quartiere di Santana a S\u00e3o Paulo per poi passare nel \"Col\u00e9gio Sion\". I suoi genitori ritenendo di poter offrire alla figlia un'educazione superiore, la iscrissero nel \"Colegio del Sagrado Corazon\" di Barcellona, dove studi\u00f2 per due anni. In questo contesto ebbe i suoi primi contatti con la pittura. \nIl primo matrimonio.\nAl suo ritorno dall'Europa, nel 1906, Tarsila spos\u00f2 il medico Andr\u00e9 Teixeira Pinto. Il marito tuttavia si oppose agli interessi artistici di Tarsila, esigendo che ella si dedicasse esclusivamente alle faccende domestiche. Tali attriti condussero alla separazione della coppia. Dal matrimonio nacque l'unica figlia di Tarsila, Dulce. Poco dopo la sua nascita Tarsila torn\u00f2 a vivere presso i suoi genitori portando con s\u00e9 la figlia. \nL'inizio della carriera artistica.\nTarsila do Amaral inizi\u00f2 la sua formazione pittorica \"seria\" nel 1917, sotto la guida del pittore naturalista Pedro Alexandrino Borges. In seguito ebbe come maestro il tedesco Georg Fischer-Elpons. Nel 1920 si rec\u00f2 a Parigi dove frequent\u00f2 l'Acad\u00e9mie Julian e l'atelier di \u00c9mile Renard.\nNonostante fosse venuta gi\u00e0 a Parigi in contatto con le nuove tendenze artistiche e le avanguardie, Tarsila ader\u00ec concretamente alle idee moderniste solamente in seguito al suo ritorno in Brasile, avvenuto nel 1922. A S\u00e3o Paulo venne presentata da Anita Malfatti ai modernisti Oswald de Andrade, M\u00e1rio de Andrade e Menotti Del Picchia. Prima del suo ritorno dall'Europa tale gruppo aveva promosso il festival delle arti noto come \"Semana de Arte Moderna\", svoltosi tra l'11 e il 18 febbraio del 1922 presso il Teatro Municipale di San Paolo. L'evento ebbe una grande rilevanza nell'ambito dello sviluppo del modernismo in Brasile. I suoi partecipanti si proponevano di modificare lo stile artistico nazionale incoraggiando la formazione di uno stile originale che incorporasse elementi europei e autoctoni della cultura brasiliana. Con l'inclusione nel gruppo di Tarsila scatur\u00ec la formazione del cosiddetto \"Grupo dos Cinco\".\nTarsila tornata nel frattempo in Europa, si un\u00ec in matrimonio nel gennaio del 1923 a Oswald de Andrade; la coppia visit\u00f2 il Portogallo e la Spagna. Di ritorno a Parigi Tarsila venne in contatto con il movimento cubista: frequent\u00f2 l'accademia di Andr\u00e9 Lhote e incontr\u00f2 Pablo Picasso, Albert Gleizes e Fernand L\u00e9ger. Quest'ultimo in particolare ebbe un'influenza significativa sullo stile pittorico di Tarsila.\nLe fasi \"Pau-Brasil\" e \"Antropofagia\".\nNel 1924 Tarsila intraprese un viaggio attraverso il Brasile in compagnia dei modernisti brasiliani e del poeta svizzero Blaise Cendrars, nel corso del quale venne in contatto con varie realt\u00e0 locali; da questa esperienza trasse ispirazione per elaborare una forma nazionale di arte. A questo periodo risalgono vari disegni a partire dai quali sarebbero stati successivamente realizzati dei dipinti. Tarsila inoltre illustr\u00f2 le poesie composte da Oswald de Andrade durante il viaggio, tra cui la sua importante raccolta intitolata \"Pau Brasil\", pubblicata nel 1924. Nel manifesto artistico anch'esso chiamato \"Pau Brasil\", Andrade sottoline\u00f2 come la cultura brasiliana fosse il risultato dell'importazione di modelli di origine europea; egli invitava pertanto gli artisti brasiliani a creare prodotti artistici che fossero espressione di una cultura autenticamente autoctona al fine di esportare la cultura nazionale nel mondo. Il nome \"Pau Brasil\" deriva appunto dal nome del legno che era stato nel periodo coloniale uno dei principali prodotti esportati dal Brasile. Nel manifesto inoltre Andrade sollecitava gli artisti ad avvicinarsi allo stile modernista.\nIn questa fase Tarsila modific\u00f2 la propria scelta dei colori, che divennero pi\u00f9 vibranti, trasmettendo l'esuberanza cromatica delle ambientazioni e dei soggetti tropicali brasiliani. Un'opera di questo periodo \u00e8 \"E.F.C.B.(Estrada de Ferro Central do Brasil)\" del 1924. Oltre ai soggetti naturalistici Tarsila si interess\u00f2 anche alle manifestazioni della modernit\u00e0 in Brasile, raffigurata dalle macchine e dagli altri oggetti associati al progresso tecnologico.\nNel 1926 Tarsila si spos\u00f2 con Oswald de Andrade e nello stesso anno realizz\u00f2 la sua prima esposizione personale, presso la Galleria Percier di Parigi. Tra le opere presentate troviamo \"S\u00e3o Paulo\" (1924), \"A Negra\" (1923), \"Lagoa Santa\" (1925) e \"Morro de Favela\" (1924). Nel 1928 dipinse l'importante opera \"Abaporu\" (nome di origine tupi traducibile come \"uomo che mangia carne umana\"). Il titolo dell'opera venne suggerito da Raul Bopp e Oswald de Andrade che di l\u00ec a poco diedero inizio al \"Movimento Antropof\u00e1gico\".\nTale movimento riprendendo elementi del \"Pau Brasil\" propone l'assorbimento (in analogia al rituale cannibalistico nel quale si divora il proprio nemico al fine di assorbirne i tratti positivi) da parte della cultura brasiliana della influenze straniere al fine di estrarne gli elementi utili alla costruzione di caratteri originali e nazionali. \nNel luglio del 1929 Tarsila espose le sue opere per la prima volta in Brasile, a Rio de Janeiro. Nello stesso anno, a causa del crollo della borsa di New York la famiglia di Tarsila viene colpita duramente dagli effetti della crisi della domanda di caff\u00e8 ed \u00e8 costretta a cedere la sua fazenda. Sempre nel 1929 Oswald de Andrade si separa da Tarsila per sposarsi con la scrittrice Patr\u00edcia Rehder Galv\u00e3o. \nNel 1930 Tarsila ottenne l'incarico di curatrice presso la Pinacoteca do Estado de S\u00e3o Paulo. Diede inizio all'organizzazione della collezione di quello che era il primo museo di arte paulista. Venne tuttavia licenziata con l'avvento al potere di Get\u00falio Vargas.\nIl viaggio in Unione Sovietica e la fase sociale.\nTarsila si avvicin\u00f2 al comunismo agli inizi degli anni trenta grazie all'influenza del nuovo compagno, lo psichiatra e militante comunista Os\u00f3rio C\u00e9sar. \nNel 1931 Tarsila mise in vendita alcune opere della sua collezione al fine di ottenere fondi sufficienti per un viaggio in Unione Sovietica con Os\u00f3rio C\u00e9sar. La coppia visit\u00f2 Mosca, Leningrado, Odessa. A Mosca Tarsila ebbe occasione di esporre presso il Museo di stato di arte moderna occidentale (\"\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u043c\u0443\u0437\u0435\u0439 \u043d\u043e\u0432\u043e\u0433\u043e \u0437\u0430\u043f\u0430\u0434\u043d\u043e\u0433\u043e \u0438\u0441\u043a\u0443\u0441\u0441\u0442\u0432\u0430\", \"Gosudarstvenny\u012d muze\u012d novogo zapadnogo iskusstva\"). In seguito visit\u00f2 Costantinopoli, Belgrado e Berlino. La coppia infine approd\u00f2 a Parigi, dove per mancanza di denaro Tarsila lavor\u00f2 come operaia. Nel 1932 la coppia torn\u00f2 infine in Brasile. \nIn patria, a causa della sua partecipazione alle attivit\u00e0 dei movimenti politici di sinistra e del viaggio in Unione Sovietica Tarsila venne considerata sospetta dalle autorit\u00e0 e viene incarcerata per alcuni mesi nel 1932. A questa fase risalgono le opere di tematica sociale \"Oper\u00e1rios\" e \"Segunda Classe\". Intorno alla met\u00e0 degli anni trenta Tarsila si lega sentimentalmente allo scrittore Luis Martins, che in seguit\u00f2 spos\u00f2.\nA partire dagli anni quaranta Tarsila ritorna ad uno stile pittorico pi\u00f9 simile a quello che aveva caratterizzato la sua produzione degli anni venti. Espone nella prima e nella seconda Biennale di S\u00e3o Paulo e viene omaggiata con una retrospettiva presso il Museo di arte moderna di S\u00e3o Paulo (MAM) nel 1960. Nel 1963 \u00e8 presente con una sala dedicata alla Biennale di S\u00e3o Paulo e nell'anno successivo espone anche alla 32\u00aa Biennale d'arte di Venezia.\nGli ultimi anni.\nNel 1965 Tarsila si sottopose ad un intervento chirurgico della colonna vertebrale a causa di problemi ricorrenti che la affliggevano; l'operazione tuttavia non ebbe esito positivo a causa di un errore medico e Tarsila rimane paralizzata. \nNel 1966 Tarsila perde anche la figlia Dulce, morta per complicazioni legate al diabete. Si avvicin\u00f2 in quel periodo allo spiritismo. \nTarsila mise in vendita in quel periodo diversi suoi quadri, donando una parte del denaro ottenuto ad un'organizzazione amministrata da Chico Xavier, del quale divenne amica. Tarsila ricevette la visita di Chico Xavier in pi\u00f9 occasioni e i due tennero una corrispondenza. \nTarsila do Amaral mor\u00ec presso l'Hospital da Benefic\u00eancia Portuguesa di S\u00e3o Paulo il 17 gennaio del 1973. \u00c8 sepolta nel Cemit\u00e9rio da Consola\u00e7\u00e3o."}
{"id": "8395045", "revid": "120278612", "url": "https://it.wikipedia.org/wiki?curid=8395045", "title": "Floyd Cardoz", "text": " \nEra conosciuto in qualit\u00e0 di proprietario e chef nei suoi ristoranti di New York City, Paowalla e Tabla, nonch\u00e9 per la sua vittoria a Top Chef Masters nel 2011.\nCardoz era anche socio del \"Bombay Sweet Shop\", O Pedro, e della \"Bombay Canteen\" in India al momento della sua morte.\nBiografia.\nCarriera.\nInizi\u00f2 la sua formazione nella sua citt\u00e0 natale, Mumbai, prima di trasferirsi in Svizzera dove approfond\u00ec le sue abilit\u00e0 culinarie francesi, italiane. Si insedi\u00f2 quindi a New York City.\nA Manhattan Cardoz cucin\u00f2 avendo come guida Gray Kunz nel ristorante Lespinasse, dopodich\u00e9 apri i suoi ristoranti.\nCardoz fu quattro volte candidato al \"James Beard Award\" e pubblic\u00f2 due libri di cucina.\nNel 2008 lanci\u00f2 una linea di antipasti con la societ\u00e0 di consegna a domicilio di alimentari online FreshDirect.\nCardoz fu consulente culinario del film \"Amore cucina e curry\" del 2014, nella cui trama si fondono le cucine francese e indiana.\nMorte.\nCardoz mor\u00ec durante la pandemia di COVID-19 il 25 marzo 2020, al Mountainside Hospital di Montclair, nel New Jersey, all'et\u00e0 di 59 anni. Era stato ricoverato in ospedale per una settimana dopo aver viaggiato da Mumbai a New York attraverso Francoforte l'8 marzo. Lasci\u00f2 la moglie Barkha e due figli, Justin e Peter."}
{"id": "8395047", "revid": "1310927", "url": "https://it.wikipedia.org/wiki?curid=8395047", "title": "Ivan Herceg (calciatore)", "text": "Carriera.\nClub.\nHa giocato nella massima serie dei campionati croato, israeliano ed ungherese."}
{"id": "8395050", "revid": "1310927", "url": "https://it.wikipedia.org/wiki?curid=8395050", "title": "Segunda Divisi\u00f3n B 2015-2016", "text": "La Segunda Divisi\u00f3n B 2015-2016 \u00e8 stata la trentanovesima edizione del campionato di calcio spagnolo di terza divisione ad avere questa denominazione. Il campionato vede la partecipazione di 80 squadre raggruppate in quattro gironi: tre (i gruppi II, III e IV) di venti e uno di diciannove, raggruppate prevalentemente secondo un criterio geografico.\nLe prime quattro di ogni gruppo sono ammesse ai play-off, suddivisi in due fasi, per la promozione in Segunda Divisi\u00f3n, mentre solo le vincitrici dei gironi possono contendersi il titolo di Campione di Segunda Divisi\u00f3n B. Le ultime quattro di ogni gruppo (tre nel primo girone), invece, retrocedono in Tercera Divisi\u00f3n. Sono previsti anche i play-out per le sedicesime che si affrontano in due semifinali. Le vincenti si salvano, mentre le sconfitte vengono relegate nel quarto livello del calcio spagnolo.\nGruppo 1.\nClassifica.\nLegenda:\nNote:\nClassifica cannonieri.\n\"Aggiornata al 15 maggio 2016.\"\nGruppo 2.\nClassifica.\nLegenda:\nNote:\nClassifica cannonieri.\n\"Aggiornata al 17 maggio 2016.\"\nGruppo 3.\nClassifica.\nLegenda:\nNote:\nClassifica cannonieri.\n\"Aggiornata al 15 maggio 2016.\"\nGruppo 4.\nClassifica.\nLegenda:\nNote:\nClassifica cannonieri.\n\"Aggiornata al 15 maggio 2016.\"\nPlay-off.\nI play-off si dividono in due categorie: quello dei campioni (a cui prendono parte i vincitori dei rispettivi raggruppamenti) e quello dei piazzati (cui partecipano le squadre classificatesi tra la seconda e la quarta posizione in tutti e quattro i gironi). Il sorteggio decide le partite che disputeranno i campioni. Le due vincenti vengono promosse direttamente in Segunda Divisi\u00f3n e si scontrano nella finale che decide chi si aggiudicher\u00e0 il titolo di campione della Segunda Divisi\u00f3n B. Le perdenti delle semifinali finiscono invece nei play-off delle piazzate. Questi constano di tre turni: nel primo le seconde dei raggruppamenti sfidano una quarta ciascuna, mentre le terze giocano tra di loro. Anche in questo caso gli incontri vengono decisi dal sorteggio, il quale fa da arbitro anche per il secondo e il terzo turno. Nel secondo le sei vincenti dei play-off piazzati e le due eliminate da quello campioni giocano per arrivare al terzo turno, il quale decreter\u00e0 le altre due promosse.\nTutte le sfide vengono disputate in incontri di andata e ritorno. In caso di parit\u00e0 passa la squadra che ha segnato pi\u00f9 gol fuori casa. Nel caso questo criterio non decreti un vincitore si giocano due tempi supplementari ed eventualmente si tirano i rigori.\nPlay-out.\nLe tre quintultime dei raggruppamenti a 20 squadre e la quartultima del I gruppo, quello a 19 squadre (ovvero tutte le sedicesime dei quattro gruppi), dopo previo sorteggio si incontrano in due semifinali. Le perdenti retrocedono in Tercera Divisi\u00f3n, mentre entrambe le vincenti si salvano poich\u00e9 bisogna recuperare la squadra mancante nel primo girone.\nCome nei play-off, tutte le sfide vengono disputate in incontri di andata e ritorno. In caso di parit\u00e0 passa la squadra che ha segnato pi\u00f9 gol fuori casa. Nel caso questo criterio non decreti un vincitore si giocano due tempi supplementari ed eventualmente si tirano i rigori."}
{"id": "8395051", "revid": "585241", "url": "https://it.wikipedia.org/wiki?curid=8395051", "title": "L\u00f9 B\u00f3f\u0113i", "text": ""}
{"id": "8395057", "revid": "6923", "url": "https://it.wikipedia.org/wiki?curid=8395057", "title": "Mikko Rimminen", "text": "Biografia.\nNato nel 1975 a Helsinki, vi risiede e lavora.\nHa esordito nel 2000 con la raccolta di versi \"J\u00e4nnitt\u00e4v\u00e4\u00e4 olisi n\u00e4hd\u00e4 pihalla lintuja\" alla quale ha fatto seguito un'altra collezione di liriche, un trattato naturalistico-parodistico e 6 romanzi dove privilegia personaggi emarginati alle prese con situazioni insolite e sperimenta soluzioni linguistiche non comuni.\nEx studente ora insegnante presso la \"Kriittisen korkeakoulun Critical Academy\", tra i riconoscimenti ottenuti, il pi\u00f9 significativo \u00e8 stato il Premio Finlandia del 2010 per \"La giornata del naso rosso\".\nTradotti in pi\u00f9 di 10 lingue, le sue opere hanno venduto solo in Finlandia pi\u00f9 di 60000 copie."}
{"id": "8395059", "revid": "1543377", "url": "https://it.wikipedia.org/wiki?curid=8395059", "title": "Disastro di Aberfan", "text": "Il disastro di Aberfan fu provocato dalla frana del cumulo di materiale di risulta di una miniera di carbone, avvenuto intorno alle 9:15 del 21 ottobre 1966. Il materiale di risulta era stato accumulato sul pendio di una collina che sovrastava il villaggio gallese di Aberfan, vicino a Merthyr Tydfil, sovrapposto a una sorgente naturale. Ulteriore acqua si accumul\u00f2 al suo interno in seguito alle forti piogge e contribu\u00ec al suo improvviso collasso. La massa di fango scivol\u00f2 verso la valle sottostante, inghiottendo la scuola elementare locale e altri edifici e uccidendo 116 bambini e 28 adulti. La miniera era di competenza del National Coal Board (NCB). La successiva inchiesta attribu\u00ec le responsabilit\u00e0 per il disastro all'azienda e a nove suoi funzionari.\nNei pendii sopra Aberfan vi erano sette cumuli. Il numero 7, quello che scivol\u00f2 sul villaggio, fu iniziato nel 1958 e, al momento del disastro, era alto 34 metri. In contravvenzione alle procedure ufficiali dell'NCB, il cumulo era situato su un terreno dal quale sgorgavano delle sorgenti d'acqua. Dopo tre settimane di pioggia, il cumulo si satur\u00f2 e circa 110 000 m\u00b3 di materiale scivolarono lungo il lato della collina e nella zona di Pantglas del villaggio. Uno degli edifici pi\u00f9 colpiti fu la scuola elementare Pantglas, dove le lezioni erano appena iniziate; 5 insegnanti e 109 bambini rimasero uccisi.\nUn'indagine ufficiale fu presieduta dal Lord Justice Edmund Davies. Il rapporto attribu\u00ec la responsabilit\u00e0 piena del disastro all'NCB. Il presidente dell'ente, Lord Robens, fu criticato per aver rilasciato dichiarazioni fuorvianti e per non aver fatto chiarezza sulla conoscenza da parte dell'NCB della presenza di sorgenti d'acqua sul fianco della collina. N\u00e9 l'NCB n\u00e9 alcuno dei suoi dipendenti furono perseguiti penalmente e l'azienda non venne multata.\nL'Aberfan Disaster Memorial Fund (ADMF) fu istituito il giorno stesso del disastro. Ricevette quasi 88 000 contributi, per un totale di 1,75 milioni di sterline. I restanti cumuli furono rimossi solo dopo un lungo combattimento da parte dei residenti di Aberfan, contro la resistenza dell'NCB e del governo per motivi di costo. La compensazione fu pagata da una sovvenzione governativa e da un contributo forzato di \u00a3 150 000 prelevato dal Memorial Fund. Nel 1997 il governo britannico rimbors\u00f2 con \u00a3 150 000 l'ADMF e nel 2007 l'Assemblea nazionale per il Galles don\u00f2 \u00a3 1,5 milioni al fondo e \u00a3 500 000 all'Aberfan Education Charity come ricompensa per i soldi indebitamente sottratti. Molti dei residenti del villaggio soffrirono di problemi di salute e met\u00e0 dei sopravvissuti fu colpito da disturbo post-traumatico da stress in qualche momento della loro vita.\nAntefatti.\nAberfan si trova sul fondo del versante occidentale della valle del Taff, sul versante orientale della collina Mynydd Merthyr, a circa 6\u00a0km a sud di Merthyr Tydfil. Quando il 23 agosto 1869 John Nixon e i suoi soci aprirono la miniera di carbone di Merthyr Vale, Aberfan consisteva in due cottage e una locanda frequentata da agricoltori e barcaioli locali. Nel 1966 la sua popolazione era cresciuta fino a circa 5000 residenti, la maggior parte dei quali era impiegata nell'industria carboniera. Dal 1947, anno della nazionalizzazione del settore del carbone nel Regno Unito, la miniera di Aberfan era sotto il controllo del National Coal Board (NCB). Le attivit\u00e0 minerarie in Gran Bretagna erano regolamentate dall'Ispettorato delle miniere (HM Inspectorate of Mines), i cui ispettori provenivano dalla stessa industria carboniera ed erano quindi ex dipendenti del National Coal Board. Il fiume Taff scorre da nord a sud attraverso il villaggio; sul lato superiore dell'insediamento, nella periferia occidentale, vi era un letto di canale in disuso e un terrapieno ferroviario, che correvano paralleli al fiume.\nIl materiale di risulta della miniera di carbone fu inizialmente accumulato sui pendii pi\u00f9 bassi della valle. Il primo cumulo ad est del canale fu costituito durante la prima guerra mondiale. Dopo la guerra venne costituito un secondo cumulo sui pendii occidentali, al di sopra del canale e del villaggio. Nel 1966 si era giunti ad aver formato sette cumuli, che si componevano di circa 2 milioni di m\u00b3 di materiale. I cumuli n. 4 e n. 5 erano situati in cima al pendio ed avevano forma conica; il cumulo n. 4 era stato deformato da una precedente frana. Gli altri cinque erano stati costituiti pi\u00f9 in basso, ma tutti direttamente sopra il villaggio. Il cumulo n. 7 era l'unico a essere in uso nel 1966. Era alto circa 34 metri e conteneva di materiali di risulta, dei quali erano costituiti da rifiuti dell'estrazione chimica del carbone, particelle fini di carbone e cenere, che acquisivano propriet\u00e0 simili alle sabbie mobili quando erano saturi d'acqua.\nLa presenza di acqua comprometteva la stabilit\u00e0 del cumulo. I cumuli n. 4, n. 5 e n. 7 erano stati costituiti su ruscelli o sorgenti, la cui posizione era ben nota, tanto da essere stata registrata sulle mappe della Ordnance Survey e della Geological Society dal 1874. Il cumulo n. 4, che era stato utilizzato tra il 1933 e il 1945, era uno dei pi\u00f9 voluminosi ed era stato costituito su un terreno paludoso, tra due corsi d'acqua. Quando fu pianificata la sua realizzazione, l'ingegnere del distretto di Merthyr Tydfil ritenne che, nonostante la posizione scelta, sarebbe stato improbabile che potesse franare. Tuttavia, nei primi anni quaranta furono registrati alcuni movimenti del materiale e all'inizio del 1944 fu scavato un canale di drenaggio. Nonostante ci\u00f2, a novembre di quell'anno parte del cumulo scivol\u00f2 lungo la montagna per 490 m, arrestandosi circa 150 m sopra il villaggio. Nel maggio del 1963, il cumulo n. 7 sub\u00ec un lieve scorrimento. A novembre di quell'anno ci fu uno slittamento pi\u00f9 consistente. Il National Coal Board dichiar\u00f2 che non si fosse verificato uno \"scivolamento\" del cumulo, ma uno scolo di detriti dalla sua cima, che non aveva alterato la sua stabilit\u00e0. Dopo tale scivolamento, l'NCB interruppe il conferimento nel cumulo n. 7 dei rifiuti di lavorazione, ma continu\u00f2 a esservi depositato il materiale di risulta.\nAberfan \u00e8 in una zona di piovosit\u00e0 relativamente alta, con una media di di precipitazioni all'anno. Nel 1960 caddero di precipitazioni; si tratt\u00f2 della stagione pi\u00f9 piovosa negli anni subito precedenti al disastro. Tra il 1952 e il 1965, inoltre, si erano verificate gravi alluvioni nell'area di Pantglas in almeno undici occasioni. I residenti si erano lamentati del fatto che l'acqua delle inondazioni fosse nera e avesse lasciato un residuo oleoso dopo essersi ritirata. Erano stati presentati anche dei reclami al Consiglio distrettuale della contea di Merthyr Tydfil, che tra il luglio del 1963 e il marzo del 1964 li trasmise all'NCB etichettandoli con \"Pericolo proveniente dal liquame di carbone franato nella parte posteriore delle scuole di Pantglas\". All'inizio del 1965 si erano svolte delle riunioni tra membri del consiglio distrettuale e dell'NCB; il consiglio di amministrazione dell'azienda stabil\u00ec di intervenire sulle tubature e sui canali di scolo intasati che erano stati la causa dell'inondazione. Nell'ottobre del 1966, tuttavia, non era stata ancora intrapresa alcuna azione.\nLa frana.\nDurante le prime tre settimane di ottobre del 1966 caddero 170\u00a0mm di pioggia, quasi la met\u00e0 dei quali nella terza settimana. Durante la notte tra il 20 e il 21 ottobre, il picco del cumulo n. 7 sub\u00ec un abbassamento compreso tra 2,7 e 3,0 m e una porzione delle rotaie su cui si muovevano i carrelli per il trasporto del materiale caddero nella cavit\u00e0 risultante. Il cedimento fu scoperto alle 7:30 dai primi lavoratori del turno mattutino che presidiavano i cumuli. L'episodio fu subito denunciato alla direzione della miniera; il supervisore stabil\u00ec che per quel giorno non sarebbe stato pi\u00f9 svolto alcun lavoro e che nella settimana seguente sarebbe stata individuata una nuova posizione per scaricare le scorie.\nAlle 9:15 una quantit\u00e0 significativa di detriti saturi d'acqua si stacc\u00f2 dal cumulo n. 7 e fran\u00f2 verso valle con una velocit\u00e0 compresa tra i 18 e i 34\u00a0km/h, formando onde alte tra 6 e 9 m. L'ingegnere G. M. J. Williams, che forn\u00ec la propria perizia quale consulente durante l'inchiesta successiva, dichiar\u00f2: il movimento delle 9:15 \u00abvenne originato dal materiale saturo che aveva gi\u00e0 raggiunto la condizione di liquefazione. Questo materiale gi\u00e0 inizialmente liquefatto cominci\u00f2 a muoversi rapidamente, rilasciando energia che liquefece il resto della porzione satura del cumulo e quasi istantaneamente la natura delle porzioni inferiori del cumulo n. 7, anch'esse sature, mut\u00f2 da quella di un solido a quella di un liquido pesante, con una densit\u00e0 di circa il doppio di quella dell'acqua. Questa fu \"l'onda scura e luccicante\" che diversi testimoni videro irrompere dal fondo del cumulo\u00bb.\nCirca di materiale scivolarono per 640 m lungo la collina, distruggendo due cottage e uccidendo gli occupanti. Circa di detriti attraversarono il canale e il terrapieno della ferrovia raggiungendo il villaggio. La frana distrusse due condutture idriche interrate e l'acqua che ne usc\u00ec contribu\u00ec a saturare altro materiale. Coloro che ne sentirono il suono, dissero che aveva ricordato loro un jet a bassa quota o un tuono.\nLa frana colp\u00ec la scuola elementare Pantglas sulla Moy Road, demolendo e inghiottendo gran parte della struttura e riempiendo le classi di fango, liquami e macerie; 109 bambini, tra i 240 alunni dell'istituto, e 5 insegnanti rimasero uccisi. Gli scolari erano arrivati solo pochi minuti prima in quello che avrebbe dovuto essere l'ultimo giorno di scuola prima delle vacanze di met\u00e0 anno. Gli insegnanti avevano appena iniziato a registrare la presenza dei bambini quando la frana colp\u00ec l'edificio. Anche la scuola media adiacente fu danneggiata e 18 case sulle strade circostanti furono distrutte. Il fango e l'acqua inondarono inoltre altre case vicine, costringendo molti ad evacuare le loro abitazioni. Una volta che il materiale si ferm\u00f2, solidific\u00f2 nuovamente. Un enorme cumulo di detriti, con un'altezza che raggiunse i 9 m, blocc\u00f2 l'area. Il preside della scuola media forn\u00ec la seguente testimonianza dei momenti subito successivi al disastro:\nAlcuni membri del personale scolastico morirono nel tentativo di proteggere i bambini. Nansi Williams, l'addetta ai pasti scolastici, protesse col suo corpo cinque bambini, che sopravvissero. Lei invece non ce la fece. Fu rinvenuta dai soccorritori che ancora stringeva in mano una banconota da una sterlina che stava raccogliendo come quota per il pranzo. Dai Beynon, il vice preside, cerc\u00f2 di usare una lavagna per proteggere se stesso e cinque bambini dal liquame che scorreva attraverso la scuola. Egli e tutti i 34 alunni presenti nell'aula furono uccisi. Quando la frana si arrest\u00f2, cess\u00f2 anche il fracasso. Un residente dichiar\u00f2 che \"in quel silenzio non si sentiva n\u00e9 un uccello, n\u00e9 un bambino\".\nIl salvataggio dei sopravvissuti e il recupero delle salme.\nQuando la frana si fu arrestata, gli abitanti di Aberfan si precipitarono alla scuola e iniziarono a scavare tra le macerie, rimuovendo il materiale a mani nude o con attrezzi da giardino. Alle 9:25 la polizia di Merthyr Tydfil ricevette la telefonata di un abitante di Aberfan che disse: \u00abMi \u00e8 stato chiesto di informarvi che c'\u00e8 stata una frana a Pantglas. Il cumulo \u00e8 precipitato sulla scuola\u00bb. I vigili del fuoco, con sede a Merthyr Tydfil, ricevettero una chiamata all'incirca nello stesso momento. Furono avvisati gli ospedali locali, il servizio di ambulanza e la protezione civile (i \"Civil Defence Corps\"). I primi minatori raggiunsero la sede del disastro in 20 minuti, venendo richiamati dalle vene di carbone dove stavano lavorando. Furono loro a dirigere le operazioni di scavo, consapevoli che se non le avessero pianificate adeguatamente, avrebbero potuto provocare il collasso del cumulo franoso o dei resti degli edifici. Si organizzarono in gruppi, diretti dai loro capisquadra.\nI primi feriti estratti dalle macerie della scuola furono portati all'ospedale St Tydfil di Merthyr Tydfil, che raggiunsero alle 9:50. Entro le 11:00, furono condotti al St Tydfil 22 bambini, uno dei quali mor\u00ec all'arrivo, e 5 adulti. Altri 9 feriti furono condotti all'East Glamorgan General Hospital. Tuttavia, non fu trovato pi\u00f9 alcun sopravvissuto dopo le 11:00. Delle 144 persone che morirono nel disastro, 116 erano bambini, per lo pi\u00f9 di et\u00e0 compresa tra 7 e 10 anni; 109 bambini perirono all'interno della scuola elementare. Cinque degli adulti morti erano insegnanti. Altri 6 adulti e 29 bambini rimasero feriti.\nLa rassegna stampa della BBC delle 10:30 si apr\u00ec con la notizia dell'incidente. Migliaia di volontari raggiunsero Aberfan per prestare soccorso, sebbene i loro sforzi finirono pi\u00f9 per ostacolare il lavoro degli esperti minatori e delle squadre di soccorso.\nLa frana tranci\u00f2 due condutture principali della rete idrica che continuarono a riversare acqua nel cumulo franoso, che continu\u00f2 ad avanzare nel villaggio fino alle 11:30, quando la societ\u00e0 idrica riusc\u00ec ad interrompere l'erogazione dell'acqua. Fu stimato che dalla rete idrica furono versati tra i 9 e i 14 milioni di litri d'acqua nel cumulo franoso. Con il pericolo che nuovi smottamenti potessero verificarsi sulla sommit\u00e0 del cumulo n. 7, alle 12:00 iniziarono lavori di scavo di un canale di drenaggio sotto la direzione degli ingegneri del National Coal Board. Ci vollero due ore per reindirizzare l'acqua in un luogo pi\u00f9 sicuro e poi da l\u00ec deviarla in un corso d'acqua esistente.\nLa notizia del disastro giunse all'NCB durante una riunione del consiglio di amministrazione, alla presenza del suo presidente Lord Robens. Il consiglio stabil\u00ec che il direttore generale della produzione e l'ingegnere capo per la sicurezza dovessero partire immediatamente per Aberfan per valutare la situazione. Nella sua autobiografia, Lord Robens dichiar\u00f2 che decise di non andare perch\u00e9 riteneva che \"l'apparizione di un soggetto inesperto in una fase troppo precoce avrebbe inevitabilmente distratto le persone esperte ed essenziali dai compiti cui avrebbero dovuto concentrarsi esclusivamente\". Invece di recarsi sulla scena del disastro, quella sera Lord Robens partecip\u00f2 alla cerimonia per la sua investitura a cancelliere dell'Universit\u00e0 del Surrey. Quando poi Cledwyn Hughes, il Segretario di Stato per il Galles, cerc\u00f2 di contattarlo, i suoi sottoposti lo coprirono, affermando falsamente che Robens stava dirigendo personalmente i soccorsi.\nHughes giunse ad Aberfan alle 16:00 e si trattenne per un'ora. Telefon\u00f2 poi ad Harold Wilson, il Primo ministro, e gli diede conferma nel suo proposito di visitare il luogo del disastro. Wilson diede disposizioni a Hughes di \u00abintraprendere qualsiasi azione ritenesse necessaria, senza riguardo per le \"normali procedure\", le limitazioni di spesa o di legge\u00bb. Wilson giunse ad Aberfan alle 21.40, ascolt\u00f2 i rapporti della polizia e delle forze di difesa civile e visit\u00f2 gli operatori di soccorso. Prima di andarsene, a mezzanotte, lui e Hughes concordarono sul fatto che dovesse essere fatta un'indagine indipendente di alto livello. Quella sera il sindaco di Merthyr Tydfil lanci\u00f2 un appello per raccogliere donazioni finanziarie - presto formalmente chiamato Aberfan Disaster Fund - per alleviare le difficolt\u00e0 finanziarie e per aiutare nella successiva ricostruzione.\nUn obitorio di fortuna fu allestito lo stesso 21 ottobre nella cappella di Betania, a 229 metri dal luogo del disastro, e rimase operativo fino al 4 novembre; gli agenti della forza di polizia di Glamorgan assistettero all'identificazione e alla registrazione delle vittime. Due medici esaminarono i cadaveri e rilasciarono i certificati di morte; le cause di morte risultarono asfissia, fratture craniche o lesioni multiple da schiacciamento. Le condizioni anguste della cappella imposero che potesse essere ammessa solo una coppia di genitori alla volta per identificare i corpi dei loro figli. L'edificio funse anche da ufficio per le persone scomparse e la sua sagrestia fu utilizzata anche dai volontari della Croce Rossa e dai barellieri della St John Ambulance. Quattrocento imbalsamatori si offrirono volontari per assistere nella pulizia e nella vestizione delle salme; un contingente che arriv\u00f2 dall'Irlanda del Nord aveva rimosso le poltrone dall'aereo per avere spazio sufficiente per trasportare le bare per i bambini deceduti nel disastro. La cappella calvinista di Aberfan nelle vicinanze, di dimensioni ancora minori, fu utilizzata come seconda camera mortuaria dal 22 al 29 ottobre.\nEntro la mattina di sabato 22 ottobre, erano stati recuperati 111 cadaveri, 51 dei quali erano anche stati identificati. All'alba Lord Snowdon, cognato della regina, visit\u00f2 e parl\u00f2 con i soccorritori e i genitori; alle 11:00 il principe Filippo, visit\u00f2 la scena del disastro e parl\u00f2 con i soccorritori. Nel primo pomeriggio cominci\u00f2 a cadere una leggera pioggia, che divenne sempre pi\u00f9 intensa. Si verific\u00f2 allora un ulterioro movimento nel cumulo, che minacci\u00f2 il lavoro delle squadre di recupero, generando la possibilit\u00e0 che l'area dovesse essere evacuata.\nLord Robens giunse ad Aberfan nella sera del sabato. Dopo aver visitato la miniera e il sito del disastro, tenne una conferenza stampa in cui dichiar\u00f2 che l'NCB avrebbe collaborato con qualsiasi indagine pubblica. In un'intervista a \"The Observer\", Robens dichiar\u00f2 che l'organizzazione \"non avrebbe cercato di nascondersi dietro alcuna scappatoia legale o di applicare alcun cavillo legale sulle responsabilit\u00e0\". Robens torn\u00f2 al villaggio la mattina seguente per vedere la situazione alla luce del giorno. Fu intervistato da alcuni giornalisti televisivi mentre esaminava la frana. Alla domanda sulla responsabilit\u00e0 dell'NCB per lo smottamento rispose:\nDal 23 ottobre cominci\u00f2 a essere fornita assistenza dalla Territorial Army. A questo segu\u00ec l'arrivo dell'incrociatore HMS \"Tiger\" e dei membri del King's Own Royal Border Regiment. Quel giorno il premier Harold Wilson annunci\u00f2 la nomina del giudice della Corte d'Apello Edmund Davies a presidente dell'inchiesta sul disastro; Davies era nato e aveva studiato nel vicino villaggio di Mountain Ash. Il 24 ottobre il coroner apr\u00ec un'indagine per individuare le cause della morte di 30 dei bambini individuati. Un uomo che aveva perso la moglie e due figli, quando sent\u00ec chiamare i loro nomi, grid\u00f2: \u00abNo, signore - sepolti vivi dal National Coal Board\u00bb; una donna che l'NCB aveva ucciso i loro bambini. I funerali di cinque bambini si svolsero il giorno seguente. Il 27 ottobre si tenne un funerale di massa per altri 81 bambini e una donna al cimitero di Bryntaf ad Aberfan. Alla sepoltura, in un paio di fosse lunghe , assistettero persone.\nA causa della grande quantit\u00e0 di materiale del cumulo franoso e della sua consistenza, occorse una settimana per recuperare tutti i corpi; l'ultima vittima fu rinvenuta il 28 ottobre. La regina Elisabetta e il duca di Edimburgo visitarono Aberfan il 29 ottobre per rendere omaggio ai defunti. La loro visita coincise con la fine della principale fase di salvataggio; nel villaggio rimase solo un'impresa appaltante per condurre le ultime fasi della bonifica.\nL'inchiesta sul disastro.\nIl 26 ottobre 1966, dopo l'approvazione delle risoluzioni in entrambe le Camere del Parlamento, Cledwyn Hughes in qualit\u00e0 di Segretario di Stato per il Galles istitu\u00ec formalmente un tribunale d'inchiesta sul disastro. Prima dell'inizio delle indagini, il procuratore generale Elwyn Jones avvert\u00ec i mezzi di comunicazione che commentare le questioni che sarebbero state esaminate dal tribunale avrebbe potuto costituire reato di oltraggio alla corte. Il giudice della corte d'appello (\"Lord Justice\") Edmund Davies fu affiancato da Harold Harding, ingegnere civile, e Vernon Lawrence, ex impiegato del Consiglio della contea del Monmouthshire. La prima riunione pubblica ebbe luogo il 2 novembre 1966 e il tribunale tenne udienza per 76 giorni, distribuiti nei successivi cinque mesi. Durante tale periodo testimoniarono 136 persone. Il rapporto del tribunale osserv\u00f2 che \u00abgran parte del tempo del tribunale avrebbe potuto essere risparmiato se [...] il National Coal Board non avesse resistito ostinatamente a ogni tentativo di riconoscere la colpa dove cos\u00ec chiaramente doveva trovarsi - alla sua porta\u00bb.\nStephen Owen Davies, parlamentare laburista del collegio di Aberfan, nel fornire la propria testimonianza afferm\u00f2 che aveva da tempo espresso la preoccupazione che il cumulo \u00abpotesse non solo franare, ma che franando potesse raggiungere l'abitato\u00bb. Aggiunse che non aveva lanciato l'allarme perch\u00e9 aveva \"pi\u00f9 di un accorto sospetto che quella miniera sarebbe stata chiusa\". Brian Gibbens, QC, consigliere della Unione Nazionale dei Minatori (NUM), contest\u00f2 la testimonianza di Davies e afferm\u00f2 che se \"fosse stata accettata come veritiera e accurata [...] allora Davies porterebbe quello che deve essere uno dei maggiori pesi di responsabilit\u00e0 per il disastro\". Gibbens chiese che la testimonianza di Davies fosse respinta, sulla base del fatto che \u00abnon avesse valutato quale fosse in realt\u00e0 l'importanza delle sue parole\u00bb. Il tribunale concord\u00f2 e dichiar\u00f2 che \"dubitiamo che abbia compreso appieno la grave implicazione di ci\u00f2 che stava affermando\u00bb.\nInizialmente a Lord Robens non fu richiesto di testimoniare. Le dichiarazioni da lui rese alla stampa il giorno dopo il disastro, nelle quali aveva affermato che non fosse noto che fossero presenti delle sorgenti in corrispondenza del sito prescelto per il cumulo n.7, non furono ritenute attendibili e, anzi, che avesse riferito delle dicerie; conseguentemente, non fu chiamato a testimoniare perch\u00e9 il tribunale ritenne che non potesse essere di aiuto ad accertare le responsabilit\u00e0. Tuttavia, il consulente delle famiglie delle vittime, Desmond Ackner, QC, richiam\u00f2 l'attenzione su quella dichiarazione, attaccando direttamente Robens. Aggiunse, inoltre, che nonostante la dichiarazione non corrispondesse al vero, nessun impiegato del National Coal Board avesse sentito la necessit\u00e0 di correggerla spontaneamente nel corso dell'inchiesta. I membri del tribunale decisero dunque di ascoltare Lord Robens, anche allo scopo di garantirgli la possibilit\u00e0 di difendere la propria posizione. Durante l'esame incrociato di Ackner, tuttavia, Robens forn\u00ec risposte incoerenti. Il tribunale d'inchiesta fu allora invitato dal consulente dell'NCB a ignorare la testimonianza da lui resa, cosa che accadde. Tuttavia, a riguardo del comportamento tenuto dal direttore dell'NBC, il tribunale concluse che aveva dimostrato poca saggezza nel non ammettere fin dal principio la sua scarsa conoscenza tecnica; fornendo informazioni errate fin\u00ec per attirare su di s\u00e9 il risentimento degli abitanti di Aberfan.\nIl tribunale concluse le sue audizioni il 28 aprile 1967 e pubblic\u00f2 la sua relazione il 3 agosto. Tra le sue conclusioni ci fu che la responsabilit\u00e0 del disastro spettasse al National Coal Board. Condividevano la colpa, anche se in varia misura, la sede centrale dell'ente, il suo ufficio per il Sud-Ovest e alcuni individui. Aggiunsero che \"la responsabilit\u00e0 legale del National Coal Board di pagare un risarcimento per lesioni personali (mortali o di altro tipo) e danni materiali \u00e8 incontestabile e non contestata\". Nell'introduzione del rapporto, i consulenti che avevano portato avanti l'inchiesta affermavano:\nNove dipendenti dell'NCB furono condannati dal tribunale d'inchiesta, con gradi di responsabilit\u00e0 differenti, da molto lieve a grave. In un'analisi successiva del 2000, Iain McLean e Martin Johnes ritengono di aver individuato delle responsabilit\u00e0 nel disastro di alcuni impiegati di alto livello dell'NBC che non furono riconosciute durante l'inchiesta, cos\u00ec come uno di coloro indicati quali responsabili, invece, non avrebbe dovuto essere incolpato. Il tribunale non attribu\u00ec alcuna responsabilit\u00e0 al distretto di contea di Merthyr Tydfil o all'Unione Nazionale dei Minatori.\nIl tribunale formul\u00f2 diverse raccomandazioni, tra cui la necessit\u00e0 di estendere il Mines and Quarries Act del 1954 affinch\u00e9 regolasse anche la gestione dei cumuli di scorie e l'istituzione di un comitato nazionale per la sicurezza dei cumuli per consigliare il governo. Il rapporto inoltre sottoline\u00f2 la necessit\u00e0 di intervenire sui cumuli presenti ad Aberfan per porre in sicurezza la cittadina ed i suoi abitanti.\nIl sociologo Barry Turner, in uno studio del 1976, identific\u00f2 diversi errori che portarono al disastro di Aberfan. Tra questi vi fu la scarsa importanza assegnata alla sicurezza dei cumuli in superficie (al contrario dei pericoli all'interno delle miniere), la sottovalutazione del rischio e la minimizzazione della portata del disastro imminente nel processo decisionale, un atteggiamento sprezzante nei confronti dei reclami dei residenti di Aberfan, le cui preoccupazioni furono tenute in poco conto e una risposta incompleta e inadeguata alle condizioni che avevano causato tali reclami.\nNonostante l'HM Inspectorate of Mines non sub\u00ec contestazioni da parte del tribunale, McLean e Johnes ritengono che abbia fallito nel proprio dovere; secondo loro si era creata una situazione di \"regulatory capture\" (cattura normativa), in cui invece di proteggere l'interesse pubblico - in questo caso i cittadini di Aberfan - il controllore era in linea con gli interessi dell'NBC, l'organizzazione che avrebbero dovuto supervisionare.\nConseguenze.\nResidenti di Aberfan.\nNel corso delle operazioni di salvataggio, trasformatesi in meno di due ore nel recupero delle vittime, i giornalisti sopraggiunti sul luogo del disastro per documentarlo tennero un comportamento che manc\u00f2 della dovuta sensibilit\u00e0, che contribu\u00ec a scioccare gli abitanti di Aberfan e ad esacerbarne il dolore. Nel richiamare i ricordi di quei momenti, uno dei soccorritori rifer\u00ec di aver sentito un fotografo chiedere a una bambina di piangere per i suoi amici morti affinch\u00e9 potesse scattare una bella fotografia. La commozione della nazione, ad ogni modo, riusc\u00ec a raggiungere gli abitanti di Aberfan e ad aiutarli ad affrontare il disastro, sia attraverso delle donazioni al fondo in memoria delle vittime, sia con le oltre lettere di condoglianze che accompagnarono molte di esse. Una madre in lutto dichiar\u00f2: \u00abLe persone di tutto il mondo hanno provato qualcosa per noi. Lo sapevamo grazie alle loro lettere e ai contributi che ci hanno inviato. [...] Ci hanno aiutato a costruire un'Aberfan migliore\u00bb.\nUno studio pubblicato nel \"British Journal of Psychiatry\" (BJP) nel 2003 segnal\u00f2 che met\u00e0 dei sopravvissuti al disastro manifestarono un disturbo post-traumatico da stress (PTSD). Risult\u00f2 inoltre che la probabilit\u00e0 che il disturbo perdurasse per tutta la vita fosse tra loro tre volte maggiore rispetto a quella riscontrata nel gruppo di individui presi a riferimento, che avevano subito altri traumi potenzialmente mortali. In aggiunta, pi\u00f9 di trentacinque anni dopo il disastro, il 34% degli intervistati dichiar\u00f2 di avere ancora incubi o di incontrare difficolt\u00e0 nell'addormentarsi a causa di pensieri intrusivi ad esso legati. Nel 2005 l'Imperial Tobacco pag\u00f2 un risarcimento in via stragiudiziale per porre fine a un processo per licenziamento ingiusto intentato contro la societ\u00e0 da una sopravvissuta di Aberfan, impiegata nella fabbrica di carta per sigarette Rizla vicino a Pontypridd. La donna era stata licenziata dopo essersi rifiutata di continuare a lavorare in turni notturni, affermando che questo le provocava dei flashback al 1966, quando era stata sepolta viva nella frana mentre andava a scuola. Sopravvisse, ma un amico che stava camminando con lei fu ucciso.\nLo studio del BJP scopr\u00ec che non vi era un aumento significativo del rischio di depressione o abuso di sostanze stupefacenti nei sopravvissuti. Alcuni genitori di bambini deceduti riportarono estremi sentimenti di colpa, come uno degli alunni sopravvissuti, che rifer\u00ec:\nGli abitanti di Aberfan ebbero problemi di salute dopo il disastro. Molti sopravvissuti riferirono di soffrire di \"difficolt\u00e0 a dormire, nervosismo, mancanza di amici, riluttanza ad andare a scuola ed enuresi\". Nell'anno successivo al disastro, i parenti stretti delle vittime ebbero un tasso di mortalit\u00e0 sette volte superiore alla norma. Un medico locale in seguito scrisse: \"Secondo ogni statistica, i pazienti visti, le prescrizioni scritte, i decessi, posso dimostrare che questo \u00e8 un villaggio con un tasso di malattie eccessivo\". Nonostante questi problemi, durante i cinque anni successivi al disastro il tasso di natalit\u00e0 aument\u00f2 considerevolmente, in netto contrasto con quello di Merthyr Tydfil.\nIl National Coal Board e i suoi dipendenti.\nIl National Coal Board come organizzazione non fu perseguita e nessuno funzionario dell'NCB fu retrocesso, licenziato o perseguito penalmente a seguito del disastro di Aberfan o per le testimonianze fornite all'inchiesta. Durante un dibattito parlamentare sul disastro, Margaret Thatcher - all'epoca portavoce dell'opposizione - sollev\u00f2 la situazione di un testimone particolarmente insoddisfacente che era stato promosso a consigliere nel momento in cui il Parlamento aveva discusso del rapporto Davies.\nNel 2000 Iain McLean, professore di politica, e Martin Johnes, ricercatore di storia gallese, intrapresero uno studio sul disastro di Aberfan e sulle sue ripercussioni; il loro lavoro comprendeva l'analisi di documenti governativi pubblicati nel 1997 ai sensi della regola dei trent'anni. La loro opinione fu che \"il National Coal Board si spinse fuori dai guai, controllando l'agenda pubblica dal giorno del disastro fino a quando i cumuli furono finalmente rimossi\". Robens aveva ricevuto una copia del rapporto di inchiesta dieci giorni prima della sua pubblicazione ufficiale e aveva iniziato una campagna per rafforzare la sua posizione. Fece delle visite nei giacimenti di carbone britannici, tenendo discorsi che promuovevano l'uso del carbone e criticavano la crescente popolarit\u00e0 dell'energia nucleare. Tutti i messaggi di supporto a lui furono catalogati dall'NCB e alcune copie furono divulgate alla stampa; le manovre portarono a critiche in un editoriale del \"The Guardian\", in cui si afferma che \"il comportamento del National Coal Board fu [...] piuttosto sconveniente nelle circostanze\".\nNell'agosto del 1967, a seguito della pubblicazione del rapporto sull'indagine, Robens discusse la sua posizione con il ministro dell'energia, Richard Marsh. Dopo aver ricevuto l'assicurazione che il suo ruolo presso l'NCB era sicuro, offr\u00ec di dimettersi; in linea con l'accordo tra i due uomini, l'offerta fu respinta. In Parlamento, il deputato gallese Leo Abse afferm\u00f2 che \"[...] quando vidi quella che ho considerato la pavana senza grazia danzata da Lord Robens e dal ministro, dal momento che il presidente del National Coal Board offr\u00ec con timidezza le sue dimissioni e, altrettanto timidamente, il ministro respinse l'offerta, io pensai che fosse uno spettacolo vergognoso\".\nInizialmente l'NCB offr\u00ec alle famiglie in lutto \u00a3 50 di risarcimento ma questo fu aumentato a \u00a3 500 per ogni famiglia in lutto; l'azienda defin\u00ec l'importo \"una buona offerta\". Molte famiglie ritennero che l'importo non fosse sufficiente e chiesero all'NCB un aumento. Il personale assicurativo dell'ente inform\u00f2 Robens che \"\u00e8 solo il nocciolo duro [dei genitori in lutto] che sta cercando di capitalizzare\".\nFondo per il disastro.\nIl fondo istituito dal sindaco di Merthyr Tydfil crebbe rapidamente e in pochi mesi ricevette quasi 88 000 contributi, per un totale di \u00a3 1 606 929; il totale finale raccolto fu di 1,75 milioni di sterline. Il sindaco non defin\u00ec obiettivi specifici per il fondo fino a quando non fu posto su una solida base legale sotto gli auspici di un comitato permanente con chiara rappresentanza locale. Redasse un atto che delineava gli scopi del fondo come:\nNel 1967 la commissione di beneficenza inform\u00f2 che qualsiasi somma pagata ai genitori di famiglie in lutto sarebbe contraria ai termini dell'atto di trust. Dopo alcune discussioni gli avvocati del trust concordarono che ci fosse uno \"stato emotivo senza precedenti\" attorno ad Aberfan e suggerirono di versare somme non superiori a \u00a3 500. I membri del trust dissero alla commissione che dovevano essere pagate a ciascuna famiglia \u00a3 5 000; la commissione convenne che l'importo era ammissibile ma dichiararono che ogni caso dovrebbe essere esaminato prima del pagamento \"per accertare se i genitori fossero stati vicini ai loro figli e quindi avrebbero potuto soffrire mentalmente\", secondo quanto affermato da un membro della commissione di beneficenza. Nel novembre del 1967 la commissione minacci\u00f2 di rimuovere gli amministratori fiduciari del fondo per le catastrofi o di fare un ordine finanziario contro di loro se avessero concesso sovvenzioni a genitori di bambini che erano fisicamente feriti ma che soffrivano mentalmente - alcuni bambini sopravvissuti si lamentavano di avere paura del buio e dei rumori, mentre alcuni si rifiutavano di dormire da soli; la commissione li inform\u00f2 che qualsiasi pagamento sarebbe \"abbastanza illegale\". La decisione interess\u00f2 340 bambini fisicamente non feriti.\nAltre sovvenzioni concesse dal trust furono meno controverse: per coloro che persero la casa o la cui propriet\u00e0 sub\u00ec danni significativi, il trust don\u00f2 \u00a3 100 per aiutare l'evacuazione e fondi aggiuntivi per aiutare a sostituire i beni danneggiati. \u00a3 100 000 furono accantonate per le esigenze future degli otto bambini feriti fisicamente nel disastro e \u00a3 5 000 vennero loro concesse dopo il raggiungimento della maggiore et\u00e0. L'ente benefico finanzi\u00f2 la costruzione di un centro comunitario nel villaggio e di un giardino commemorativo, che fu aperto dalla regina nel marzo del 1973. Il giardino si trova sul sito della scuola elementare Pantglas e presenta dei muri in pietra per mostrare dove si trovavano le aule.\nMcLean e Johnes ritengono che \"la commissione non protesse n\u00e9 i donatori n\u00e9 i beneficiari. Fu divisa tra il rispetto di una legge obsoleta e inflessibile [...] e il soddisfacimento delle diverse aspettative dei donatori, dei beneficiari e del comitato di gestione del fondo\". In uno studio sul fondo, l'ufficio del governo del Regno Unito giudic\u00f2 che \"per quanto riguarda il fondo e ci\u00f2 che ottenne, \u00e8 importante notare che aiut\u00f2 ad alleviare la sofferenza e fu al centro del dolore di molti\". Nel 1988 l'Aberfan Disaster Fund fu diviso in due entit\u00e0: l'Aberfan Memorial Charity e l'Aberfan Disaster Fund and Centre, il secondo dei quali \u00e8 amministrato dal consiglio del distretto di contea di Merthyr Tydfil. L'Aberfan Memorial Charity sovrintende alla manutenzione del giardino commemorativo e del cimitero di Bryntaf ad Aberfan e fornisce assistenza finanziaria a \"tutti coloro che hanno sofferto a causa del disastro di Aberfan erogando denaro o fornendo o pagando articoli, servizi o strutture per ridurre la necessit\u00e0, le difficolt\u00e0 o l'angoscia di tali persone\".\nDestino degli altri cumuli e fondo.\nIl rapporto del tribunale cit\u00f2 un esperto che affermava che il cumulo n. 5 \"era in piedi e ha un bassissimo fattore di sicurezza\"; la citazione fu letta da Margaret Thatcher nel dibattito parlamentare dell'ottobre del 1967 sul rapporto di inchiesta. Stephen Owen Davies parl\u00f2 nel dibattito sullo stesso punto:\nGli abitanti di Aberfan presentarono una petizione a George Thomas, che era succeduto a Cledwyn Hughes come Segretario di Stato per il Galles nell'aprile del 1968, per la rimozione dei cumuli; entrarono nel Welsh Office e lasciarono su un tavolo un piccolo mucchio di impasto di carbone per farsi notare; in seguito Thomas dichiar\u00f2 che i cumuli \"costituivano un pericolo psicologico ed emotivo\" per il popolo di Aberfan. L'NCB aveva ricevuto una serie di preventivi per la rimozione del materiale, andavano dai \u00a3 1,014 milioni ai \u00a3 3,4 milioni. Robens inform\u00f2 l'HM Treasury che il costo sarebbe stato di \u00a3 3 milioni e che l'NCB non avrebbe pagato per la rimozione; tra novembre e agosto del 1967 fece pressioni per evitare che l'ente pagasse. Anche il segretario capo del tesoro rifiut\u00f2 di pagare e afferm\u00f2 che i costi erano troppo elevati. Sebbene inizialmente il governo avesse preferito il paesaggio - un'opzione pi\u00f9 economica della rimozione - alla fine furono persuasi che fosse preferibile la rimozione.\nPer pagare la rimozione dei cumuli furono prelevate \u00a3 150 000 dal fondo per la catastrofe, una cifra inferiore alle \u00a3 250.000 inizialmente richieste. L'NCB pag\u00f2 \u00a3 350 000 e il governo forn\u00ec il saldo, a condizione che fosse solo fino a un milione. Il costo finale della rimozione fu di \u00a3 850 000. I fiduciari del fondo votarono per accettare la richiesta di pagamento dopo aver realizzato che non c'erano alternative se avessero voluto rimuovere i cumuli. Stephen Owen Davies, l'unico membro del comitato a votare contro il pagamento, si dimise per protesta. Vi fu un promemoria del pericolo per gli abitanti di Aberfan quando, nell'agosto del 1968, forti piogge causarono il lavaggio dei liquami nelle strade del villaggio. All'epoca, la commissione di beneficenza non aveva sollevato obiezioni in merito a tale azione; i politologi Jacint Jordana e David Levi-Faur considerano il pagamento \"indiscutibilmente illegale\" ai sensi della legge di beneficenza.\nLegislazione.\nNel 1969, a seguito delle preoccupazioni sollevate dal disastro e in linea con i risultati del rapporto del tribunale, il governo incornici\u00f2 una nuova legislazione per porre rimedio all'assenza di leggi e regolamenti che disciplinavano le miniere e i cumuli di materiale di risulta. Il lungo titolo del Mines and Quarries (Tips) Act del 1969 era \"Una legge per fornire ulteriori disposizioni in relazione ai suggerimenti associati alle miniere e ai cumuli; per evitare che i cumuli in disuso costituiscano un pericolo per il pubblico; e per scopi connessi a queste materie\". La legge era un'estensione del precedente Mines and Quarries Act del 1954 che non legiferava in materia di cumuli. Secondo McLean e Johnes, \"l'impegno generale per la sicurezza pubblica che il tribunale aveva previsto non fu attuato\" attraverso la legge, in quanto il tribunale aveva consigliato una legislazione pi\u00f9 ampia che avrebbe dovuto \"considerare la sicurezza, la salute e il benessere di tutte le persone che hanno i loro affari legali nelle vicinanze di una miniera, compresa la sicurezza della loro propriet\u00e0\".\nNel maggio del 1970 Barbara Castle, Segretario di Stato per l'Occupazione e la Produttivit\u00e0, chiam\u00f2 Alfred Robens a presiedere il Comitato per la salute e la sicurezza sul lavoro, per rivedere la legislazione in materia e raccomandare le disposizioni da adottare in favore dei lavoratori e del pubblico in generale. Nel 1972 il comitato pubblic\u00f2 le sue conclusioni nella relazione Robens che port\u00f2 all'emanazione del Health and Safety at Work etc. Act del 1974 e alla formazione della Commissione esecutiva per la salute e sicurezza.\nEredit\u00e0.\nOltre alla copertura giornalistica e all'analisi storica, il disastro di Aberfan e le sue conseguenze furono descritti in libri - saggi, memorie personali di coloro che furono coinvolti in qualche modo e raccolte di poesie - in canzoni, film e serie televisive.\nLa miniera di carbone di Merthyr Vale chiuse nel 1989. Nel 1997 Ron Davies, il Segretario di Stato per il Galles nel nuovo governo laburista, rimbors\u00f2 al fondo per le catastrofi le \u00a3 150 000 che era stato indotto a spendere per contribuire al costo della rimozione dei cumuli di detriti. Non fu concessa alcuna indennit\u00e0 per l'inflazione o gli interessi che sarebbero stati guadagnati nel periodo intermedio. Se cos\u00ec si fosse fatto il governo avrebbe dovuto concedere \u00a3 1,5 milioni nel 1997. Il pagamento venne effettuato in parte dopo l'esame effettuato da Iain McLean dei documenti pubblicati dall'esecutivo. Nel febbraio del 2007 il governo gallese annunci\u00f2 una donazione di \u00a3 1,5 milioni all'Aberfan Memorial Charity e di \u00a3 500 000 alla Aberfan Education Charity, che rappresentavano un importo adeguato in base all'inflazione del denaro prelevato. La somma destinata all'Aberfan Memorial Charity venne utilizzata per la manutenzione dei memoriali del disastro.\nNel maggio del 1997 la regina e il duca di Edimburgo piantarono un albero all'Aberfan Memorial Garden. Nell'ottobre del 2016, in occasione del cinquantesimo anniversario del disastro, si svolsero eventi commemorativi nel giardino e nel cimitero; erano presenti per rendere omaggio alle vittime Carlo, principe di Galles, in rappresentanza della regina, e alcuni ministri del governo. Al momento dell'anniversario Huw Edwards, giornalista e presentatore di BBC News, descrisse la necessit\u00e0 di continuare ad imparare le lezioni da Aberfan; scrisse infatti:\nQuando il terremoto del 2002 caus\u00f2 il crollo della scuola elementare di San Giuliano di Puglia, gli abitanti di Aberfan espressero il loro cordoglio ai genitori italiani delle giovani vittime, consapevoli del dolore che la comunit\u00e0 del paese molisano stava affrontando."}
{"id": "8395061", "revid": "123168929", "url": "https://it.wikipedia.org/wiki?curid=8395061", "title": "Angelo da Pietrafitta", "text": "Biografia.\nFra Angelo nacque nel 1620 sui monti della Sila, a Pietrafitta o Aprigliano e sin da giovane entr\u00f2 nell'Ordine francescano dei frati minori \"dell'Osservanza\", dedicandosi all\u2019intaglio del legno. Segu\u00ec nel suo peregrinare per conventi del cosentino e crotonese Fra Umile da Petralia, il quale scolp\u00ec tre crocifissi per i conventi di Cutro, Bisignano e Bonifati.\nNel 1677 realizza a Forenza in Lucania, uno dei suoi crocefissi pi\u00f9 espressivi e noti. Tra il 1684 e il 1686 opera nel Lazio a Subiaco e poi a Carpineto dove realizza altre due opere sotto direzione di fra Stefano di Piazza Armerina.\nNel 1686 per la Chiesa di San Giovanni Battista di Piglio nel frusinate realizza un crocefisso oggi andato distrutto, con il quale sorprender\u00e0 i suoi superiori che gli commissioneranno un'opera per la Chiesa di San Francesco a Ripa, a Roma..\nLa figura di Fra Angelo si deve accostare anche alla realizzazione dei \u201ccalvari francescani\u201d, utilizzati nell\u2019esercizio della Via crucis, e consistenti in un crocefisso di proporzioni naturali sovrastato dall\u2019eterno padre benedicente, e ai lati la Vergine Addolorata e San Giovanni Evangelista.\nL'arrivo in Puglia segue l'assunzione della guida della provincia di S. Nicol\u00f2 delle Puglie da parte di padre Gregorio da Lequile, che gli commission\u00f2 un calvario. Secondo padre Bonaventura Quarta da Lama, quello di Lequile assurse a modello per tutti gli altri calvari e crocefissi intagliati in Puglia, giacch\u00e9 ogni convento voleva il suo. In questo periodo, scolp\u00ec circa trenta crocifissi, o quanto meno ne intagli\u00f2 il volto, lasciando il resto agli apprendisti, i quali intagliavano anche gli altri componenti del calvario in modo da velocizzarne la produzione e appagare tutti i committenti.\nOpere.\nLazio.\nIn provincia di Frosinone:\nNella Citt\u00e0 metropolitana di Roma Capitale\nBasilicata.\nIn provincia di Matera\nIn provincia di Potenza\nIn Puglia.\nIn provincia di Lecce\nIn provincia di Brindisi:\nIn provincia di Taranto:\nNella citt\u00e0 metropolitana di Bari:"}
{"id": "8395065", "revid": "121902191", "url": "https://it.wikipedia.org/wiki?curid=8395065", "title": "Angelo da Castro", "text": "All'Universit\u00e0 di Padova, dove insegn\u00f2 per quarant'anni, era considerato uno dei maggiori maestri di diritto dell'epoca.\nBiografia.\nNacque intorno al 1404 o negli anni successivi, figlio primogenito del giurista Paolo di Castro e di Piera de' Cervini di Corneto (Tarquinia), nipote del canonista Pietro d'Ancarano. Il luogo della nascita non \u00e8 noto dati i continui spostamenti del padre. Angelo studi\u00f2 a Padova, dove il padre aveva insegnato, conseguendo il dottorato \"in utroque iure\" nel 1436. Ben presto inizi\u00f2 a insegnare come lettore prima a Bologna e poi a Padova, dedicandosi contemporaneamente all'attivit\u00e0 consulenziale. Insegn\u00f2 a Padova dal 1439 per circa quarant'anni, seppure con alcune interruzioni, soprattutto come docente di diritto canonico. Venne chiamato alla Curia romana come avvocato consistoriale, forse negli anni 1560.\nMor\u00ec intorno al 1485 a Padova (l'anno della morte, come quello della nascita, \u00e8 alquanto incerto). Fu sepolto come il padre nella Chiesa di Santa Maria dei Servi; il monumento funebre \u00e8 attribuito ad Andrea Riccio ma \u00e8 stata di recente proposta l'attribuzione a Giovanni de Fondulis.\nI suoi \"consilia\" - conservati in vari manoscritti - sono rimasti inediti, tranne per una parte pubblicata assieme a quelli del padre Paolo."}
{"id": "8395069", "revid": "287204", "url": "https://it.wikipedia.org/wiki?curid=8395069", "title": "Serie B 2018-2019 (gironi A-B-C)", "text": "Girone A.\nRegular season.\nClassifica.\nLegenda:\nGirone B.\nRegular season.\nClassifica.\nLegenda:\nGirone C.\nRegular season.\nClassifica.\nLegenda:"}
{"id": "8395081", "revid": "1372005", "url": "https://it.wikipedia.org/wiki?curid=8395081", "title": "Richenza di Svevia", "text": " \n\u00c8 conosciuta come Richenza di Svevia, in base alla teoria secondo cui era figlia del duca Ottone II di Svevia. Tuttavia tale teoria \u00e8 difficile da mantenere con l'attuale stato di ricerca. \nAscendenza.\nEmil Kimpen pubblic\u00f2 una teoria nel 1933, secondo cui Richenza e Ida di Elsdorf (Ildegarda di Egisheim?) potrebbero essere figlie di Ottone II della dinastia degli Azzoni, che era conte palatino di Lotaringia e dal 1061 duca di Svevia. Sebbene lo stesso Kimpen abbia in seguito respinto questa sua ipotesi, i suoi studenti Lange e Hucke inclusero tale teoria nelle loro tesi sui conti di Northeim e Stade. Ampie ricerche sulla relazione filiale tra Ottone II e Ida di Elsdorf non hanno confermato questa teoria. Molte meno ricerche furono fatte sulla teoria secondo cui la presunta sorella Richenza era figlia di Ottone II. Al contrario, questa teoria fu spesso citata come una spiegazione per l'elevazione del suo secondo marito Ottone di Northeim a duca di Baviera. \nRicerche successive hanno messo in dubbio questa teoria. Nel 1979 Ursula Lewald fece notare che sarebbe stato insolito che la sorella di Ottone II, la ex regina di Polonia Richeza di Lotaringia, fosse la sua erede se avesse avuto delle figlie. Sabine Borchert ha sottolineato nel 2005 che Richenza eredit\u00f2 le terre nell'area Elba-Weser, suggerendo che la sua famiglia provenisse da quella zona. Lasci\u00f2 ai suoi figli circa 150 \"oxgang\" di terra sulla riva sinistra dell'Elba inferiore, vicino alle terre di Wichmann II il Giovane della dinastia Billunga, suggerendo che avrebbe potuto essere una figlia di suo fratello Egberto il Guercio. Un'altra teoria vuole che ella fosse figlia o nipote di Wichmann III, sempre della stirpe dei Billunghi. \nMorte.\nNon ci sono fonti affidabili sulla sua morte. Si ritiene che mor\u00ec prima che il suo secondo marito, Ottone di Northeim, morisse a sua volta nel 1083. Fino a poco tempo fa, si credeva che fosse morta a marzo; questo si basava su un'iscrizione nel registro della chiesa di San Biagio a Brunswick. Tuttavia Sabine Borchert ha dimostrato che la \"Rikce ducissa\" menzionata in quella voce era una duchessa del XIV secolo. Essa ha suggerito come data di morte il 1\u00ba maggio, basandosi su una nota misteriosa nel necrologio dell'abbazia di Harsefeld. \nIn precedenza si presupponeva che Richenza fosse stata sepolta con il suo secondo marito davanti all'altare dell'abbazia di San Nicola a Northeim. Tuttavia nessuno scheletro femminile \u00e8 stato trovato quando questo sito \u00e8 stato oggetto di scavi. Borchert ha suggerito che potrebbe essere stata sepolta nella cappella di San Nicola della successiva abbazia di Harsefeld (ove sono presenti le tombe dei conti di Stade) in quanto possedeva terra nell'area e sua figlia Oda si spos\u00f2 con un conte di Stade, che risiedeva l\u00ec. \nMatrimoni e figli.\nRichenza si spos\u00f2 due volte. Il suo primo marito fu Ermanno III, conte di Werl. Ermanno e Richenza ebbero una figlia insieme: \nDopo la morte di Ermanno, si rispos\u00f2 con Ottone di Northeim (\u2020 1083), che fu duca di Baviera come Ottone II dal 1061 fino alla sua morte. Ottone e Richenza ebbero assieme sette figli: "}
{"id": "8395082", "revid": "6923", "url": "https://it.wikipedia.org/wiki?curid=8395082", "title": "Qin'ai de, re'ai de", "text": "Qin'ai de, re'ai de (; titolo internazionale Go Go Squid!) \u00e8 una serie televisiva cinese trasmessa su Dragon TV e Zhejiang TV dal 9 al 31 luglio 2019.\nTrama.\nTong Nian \u00e8 un grande talento informatico che \u00e8 anche un famoso cantante online, si innamora a prima vista del leggendario professionista della sicurezza informatica Han Shangyan. Si sostengono a vicenda e si battono per vincere premi in concorsi internazionali di cibersicurezza."}
{"id": "8395090", "revid": "287204", "url": "https://it.wikipedia.org/wiki?curid=8395090", "title": "Ergaki", "text": "L'Ergaki () \u00e8 un massiccio montuoso parte dei monti Saiani Occidentali, nella Siberia meridionale, in Russia.\nDescrizione.\nL'Ergaki si trova nel territorio di Krasnojarsk, al confine tra i \"Rajon\" di Ermakovskij e Karatuzskij. Il punto pi\u00f9 alto del massiccio \u00e8 il picco Zv\u00ebzdnyj (\"\u0417\u0432\u0451\u0437\u0434\u043d\u044b\u0439\" in russo), alto 2.100\u00a0m.\nDai rilievi dell'Ergaki hanno origine diversi corsi d'acqua: il Bol'\u0161oj Kebe\u017e, il Bol'\u0161oj Klju\u010d, il Tajgi\u0161, l'Alto Bujba e il Basso Bujba.\nPer le pendici settentrionali dei monti passa la strada statale M54 (l'autostrada dello Enisej). Le principali citt\u00e0 della zona sono Kyzyl (200\u00a0km a sud), Abakan (200\u00a0km a nord), Minusinsk (175\u00a0km a nord) e Krasnojarsk (600\u00a0km a nord). Gli insediamenti pi\u00f9 vicini sono Tanzybei (50\u00a0km a nord) e Arada\u00e1n (30\u00a0km a sud).\nIl gruppo montuoso \u00e8 compreso interamente all'interno del parco naturale Ergaki."}
{"id": "8395091", "revid": "287204", "url": "https://it.wikipedia.org/wiki?curid=8395091", "title": "Episodi di Doppia sentenza (prima stagione)", "text": "La prima stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 5 gennaio 1966 e il 29 giugno 1966."}
{"id": "8395093", "revid": "1355461", "url": "https://it.wikipedia.org/wiki?curid=8395093", "title": "Episodi di Doppia sentenza (seconda stagione)", "text": "La seconda stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 2 novembre 1966 e il 31 maggio 1967."}
{"id": "8395096", "revid": "287204", "url": "https://it.wikipedia.org/wiki?curid=8395096", "title": "Episodi di Doppia sentenza (terza stagione)", "text": "La terza stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 4 ottobre 1967 e il 4 aprile 1968."}
{"id": "8395097", "revid": "31269", "url": "https://it.wikipedia.org/wiki?curid=8395097", "title": "Episodi di Doppia sentenza (quarta stagione)", "text": "La quarta stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 12 settembre 1968 e il 13 marzo 1969."}
{"id": "8395098", "revid": "1609015", "url": "https://it.wikipedia.org/wiki?curid=8395098", "title": "Assunzione della Vergine (Botticini)", "text": ""}
{"id": "8395100", "revid": "287204", "url": "https://it.wikipedia.org/wiki?curid=8395100", "title": "Episodi di Doppia sentenza (quinta stagione)", "text": "La quinta stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra l'11 settembre 1969 e il 12 marzo 1970."}
{"id": "8395101", "revid": "31269", "url": "https://it.wikipedia.org/wiki?curid=8395101", "title": "Episodi di Doppia sentenza (sesta stagione)", "text": "La sesta stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 16 settembre 1970 e il 10 marzo 1971."}
{"id": "8395102", "revid": "287204", "url": "https://it.wikipedia.org/wiki?curid=8395102", "title": "Episodi di Doppia sentenza (settima stagione)", "text": "La settima stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 6 ottobre 1971 e il 29 marzo 1972."}
{"id": "8395103", "revid": "287204", "url": "https://it.wikipedia.org/wiki?curid=8395103", "title": "Episodi di Doppia sentenza (ottava stagione)", "text": "L'ottava stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 13 settembre 1972 e il 31 gennaio 1973."}
{"id": "8395104", "revid": "31269", "url": "https://it.wikipedia.org/wiki?curid=8395104", "title": "Episodi di Doppia sentenza (nona stagione)", "text": "La nona stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 12 settembre 1973 e il 16 gennaio 1974."}
{"id": "8395105", "revid": "31269", "url": "https://it.wikipedia.org/wiki?curid=8395105", "title": "Episodi di Doppia sentenza (decima stagione)", "text": "La decima stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 4 settembre 1974 e il 27 novembre 1974."}
{"id": "8395106", "revid": "287204", "url": "https://it.wikipedia.org/wiki?curid=8395106", "title": "Episodi di Doppia sentenza (undicesima stagione)", "text": "L'undicesima stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra il 27 agosto 1975 e il 3 dicembre 1975."}
{"id": "8395107", "revid": "287204", "url": "https://it.wikipedia.org/wiki?curid=8395107", "title": "Episodi di Doppia sentenza (dodicesima stagione)", "text": "La dodicesima stagione della serie televisiva Doppia sentenza \u00e8 stata trasmessa in anteprima nel Regno Unito dalla BBC One tra l'8 settembre 1976 e il 15 dicembre 1976."}
{"id": "8395108", "revid": "729019", "url": "https://it.wikipedia.org/wiki?curid=8395108", "title": "Centauro 76/62 &quot;Draco&quot;", "text": "Il Centauro 76/62 \"Draco\", costruito dalla OTO Melara, \u00e8 un sistema d\u2019arma polivalente antiaereo e antimissile (capacit\u00e0 C-RAM: counter-rocket artillery mortar),ma impiegabile anche per il combattimento terrestre e la difesa costiera, che monta una torretta armata con il cannone 76/62 mm Super Rapido di derivazione navale. Concettualmente il discendente del semovente OTOMATIC, il veicolo \u00e8 inteso come mezzo ad alta mobilit\u00e0 ideale per forze medio-leggere. Viene impiegato lo scafo 8\u00d78 progettato in precedenza per il Centauro ma la torretta pu\u00f2 trovare alloggiamento su altri blindati 8\u00d78 di classe analoga, sullo scafo Dardo o su altri IFV similari.\nApparato Propulsivo.\nCon le sue 30 tonnellate di peso, il Draco necessita di un motore Iveco MTCA da 520 CV in grado di spingerlo ad una velocit\u00e0 massima di 100 km/h.\nArmamento.\nLa scelta finale del cannone 76/62 mm \u00e8 dovuta ad un lungo processo di analisi con lo scopo di individuare il sistema d'arma migliore per assolvere ai vari ruoli pensati per il veicolo, tenendo conto delle dimensioni dello stesso. In particolare \u00e8 stata esclusa l'idea di equipaggiare il DRACO con un cannone da 105mm (o pi\u00f9) in quanto un tale calibro non garantisce l'elevata cadenza di fuoco richiesta dal progetto. Come risultato, tutte queste considerazioni, sommate alla grande esperienza della OTO Melara riguardo al 76/62 mm, principalmente in campo navale, hanno condotto alla scelta del presente sistema d'arma che garantisce al Draco, a seconda della minaccia da contrastare e del tipo di munizione utilizzata, ad un'efficacia variabile dai 3000 m per obiettivi terrestri, ai 5000 m per obiettivi aerei, fino ai 15.000-20.000 m per bersagli fissi o navali. Queste capacit\u00e0 sono uniche nel mondo dei sistemi antiaerei su ruote e possono essere raggiunte solo attraverso l'impiego congiunto di pi\u00f9 sistemi d'arma diversi (artiglieria e missili) con un conseguente aumento della complessit\u00e0 e del costo.\nLe soluzioni tecniche adottate per il Draco hanno quindi portato ad un sistema d'arma compatto con il cannone 76/62 mm capace di un rateo di fuoco elevato, tra gli 80 e i 100 colpi al minuto, dipendente dall'angolo di elevazione (da +75 a -10 gradi). La stabilizzazione del sistema si deve a due giroscopi per torretta e cannone.\nLa configurazione completa include un sistema di caricamento automatico a tamburo da 12 colpi, sorveglianza dell'ambiente circostante e tracciamento dei bersagli con vista panoramica mediante dispositivi elettronici e ottici, riconoscimento e identificazione delle minacce in modalit\u00e0 passiva e di un sistema radar sia per il tracciamento di bersagli che per la guida delle munizioni DART (rivoluzionario tipo di munizione radioguidata concepita per il 76\u00a0mm, sviluppata in funzione antimissile, in particolare nella sua versione navale).\nLa corazzatura \u00e8 relativamente debole, in quanto capace di proteggere al massimo da proiettili calibro 7,62 x 51 mm NATO. D'altra parte per\u00f2 \u00e8 necessario considerare come il veicolo non venga impiegato in prima linea durante uno scontro, in quanto si preferisce sfruttare la sua lunga gittata.\nNella guerra corazzata il Draco \u00e8 considerato come cacciacarri. Ci\u00f2 che lo rende speciale \u00e8 il fatto che, dove altri veicoli di questa categoria si affidano a potenti cannoni o missili guidati, il Draco va nella direzione opposta, preferendo un calibro ridotto in favore di una maggiore cadenza di tiro."}
{"id": "8395109", "revid": "247222", "url": "https://it.wikipedia.org/wiki?curid=8395109", "title": "Noi (rivista)", "text": ""}
{"id": "8395110", "revid": "21880", "url": "https://it.wikipedia.org/wiki?curid=8395110", "title": "Chugach State Park", "text": ""}
{"id": "8395111", "revid": "547034", "url": "https://it.wikipedia.org/wiki?curid=8395111", "title": "Matteo 4", "text": "Matteo 4 \u00e8 il quarto capitolo del vangelo secondo Matteo nel Nuovo Testamento. Molte traduzioni del vangelo e commenti separano la prima parte del capitolo 4 (versetti 1-11, il racconto della tentazione di Cristo da parte del demonio) dalle restanti sezioni che riguardano il predicazione di Ges\u00f9 e l'unione ai primi discepoli.\nTesto.\nIl testo originale era scritto in greco antico. Il capitolo \u00e8 diviso in 25 versetti.\nTestimonianze scritte.\nTra le principali testimonianze documentali di questo capitolo vi sono:\nStruttura.\nIl capitolo \u00e8 solitamente diviso come segue:\nIl commentario di Giovanni Calvino riporta quattro sezioni divise nei versetti 1-4, 5-11, 13-16 e 18-25.\nTentazioni di Cristo.\nLa sezione di questo capitolo che riguarda le tentazioni di Cristo da parte di Satana \u00e8 senz'altro la pi\u00f9 nota di tutto questa parte. Satana tenta Ges\u00f9 tre volte: in 4,3 col cibo, in 4,6 con la messa alla prova della sua fede in Dio e in 4,9 con la promessa del controllo di tutta la Terra.\nNumerose sono le teorie emerse nell'analisi delle tentazioni nel testo evangelico. Una di queste suggerisce che le tre tentazioni servano per mostrare la figura di Ges\u00f9 differente dalle tradizionali visioni del messia. Nella prima tentazione egli mostra di non essere un messia economico che usa il suo potere per risolvere il problema della fame nel mondo. nella seconda dimostra di non essere un mero operatore di miracoli che fa spettacolo, e nella terza di non essere un salvatore della patria ma piuttosto uno dello spirito. Molti studiosi oggi rigettano questa visione. Una teoria oggi popolare \u00e8 che le tre tentazioni servano per dimostrar che Ges\u00f9 non fallir\u00e0 dove il popolo d'Israele ha gi\u00e0 fallito. Numerosi sono infatti i riferimenti al periodo successivo all'Esodo. Gli israeliti infatti misero alla prova Dio sul tema della terra promessa, errore che Ges\u00f9 invece non fa.\nNel capitolo 1 del vangelo secondo Marco, la narrazione delle tentazioni occupa solo due versetti. Luca \u00e8 pi\u00f9 simile a Matteo con solo alcune parole differenti e con l'ordine della seconda e della terza tentazione invertite. Si crede che gran parte di questa parte del vangelo di Matteo provenga dalla fonte Q. David Hill ha notato come il vangelo di Marco dia per scontato che il suo pubblico conoscesse gi\u00e0 la narrazione delle tentazioni, e pertanto la ritiene superflua.\nGli studiosi generalmente considerano il racconto di Matteo come il pi\u00f9 originale; ad ogni modo, la versione di Luca \u00e8 divenuta nella tradizione la pi\u00f9 popolare. La scena della tentazione ha ispirato un gran numero di opere letterarie. Essa viene ripresa brevemente in \"Paradiso perduto\" ed \u00e8 dettagliatamente ripresa in \"Paradiso riconquistato\". Essa fu anche importante fonte d'ispirazione per \"I fratelli Karamazov\" e per \"Assassinio nella cattedrale\". Il libro ed il film \"L'ultima tentazione di Cristo\" si concentrano su questo punto.\nL'inizio del ministero di Ges\u00f9.\nI restanti versi del capitolo (vv. 12-25) sono generalmente visti come l'introduzione del ministero di Ges\u00f9 il quale occuper\u00e0 i successivi sette capitoli del vangelo di Matteo. Ges\u00f9 inizia a predicare una buona novella di pentimento: le sue parole sono quelle di Giovanni Battista, che si trova ora in prigione al palazzo di Macheronte (Gv 3,1 - Gv 4,17):\nI versetti dal 18 al 22 descrivono la chiamata dei primi quattro pescatori che divennero i suoi primi discepoli: due, Simon Pietro e Andrea, stanno gettando le reti nel mare, mentre due, Giacomo e Giovanni stanno lavorando con Zebedeo loro padre per riparare delle reti. I discepoli abbandonano i loro possedimenti e la famiglia per aderire alla chiamata di Ges\u00f9 ad essere \"pescatori di uomini\". Gli ultimi tre versetti finali introducono la folla che segue Ges\u00f9. Questi versetti servono anche per sottolineare i tre fondamenti del ministero di Ges\u00f9: insegnamento, predicazione e guarigione."}
{"id": "8395112", "revid": "1921140", "url": "https://it.wikipedia.org/wiki?curid=8395112", "title": "Masia Can Trilla", "text": "Masia Can Trilla \u00e8 un'antica masia a Gr\u00e0cia protetta come bene culturale di interesse locale, situata nella Gran Via, 177 a Barcellona.\nDescrizione.\nQuesto edificio, che \u00e8 ancora conservato e racchiuso tra nuovi stabili, \u00e8 di forma rettangolare, con due corpi abbastanza simmetrici, con un piano terra, due piani sopraelevati e una soffitta. C'\u00e8 anche un seminterrato a volta. \nLa fattoria ha un'architettura semplice. Il piano nobile era destinato alla residenza dei signori, mentre il piano terra era abitato dai proprietari terrieri che possedevano le terre. La facciata principale rivolta verso il mare, che ora si affaccia su un passaggio, presenta grandi balconi con archi a sesto acuto sostenuti da piastre in ferro battuto e con piastrelle sul fondo, e una meridiana con incisioni. Attigua all'edificio, a sinistra della facciata, si trova una cappella in stile barocco, con un portale in pietra, in cui spiccano i dipinti a cupola ben conservati che riproducono motivi architettonici. \nLa casa aveva una grande distesa di terra arabile, tra terra asciutta e terra irrigata, e aveva una cantina e un torchio per la produzione di vino e olio. \nStoria.\nAnche se potrebbe sembrare pi\u00f9 antica, il primo riferimento \u00e8 del 1728, quando Francesc Dupr\u00e9 lo acquist\u00f2 dall'Emerenciana de Valenci\u00e0 i Sagrera, vedova di Tom\u00e0s de Valenci\u00e0 Franquesa i Reg\u00e0s. Per alcuni anni la casa fu trasferita a diversi proprietari e nel 1763 fu acquistata dal notaio Vicen\u00e7 Sim\u00f3, motivo per cui \u00e8 anche conosciuta come \"Torre del Sim\u00f3\". I suoi eredi la vendettero ad Antoni Trilla i Escarabatxeras (il vero nome di Antoni Trilla i Blanch). Nel 1825, la sua vedova ed erede, \u00c0gueda Badia Puigrodon, chiese al conte di Villemur, governatore militare e politico della Plaza de Barcelona, di autorizzare l'urbanizzazione di una parte della tenuta, che venne fatta secondo il progetto dell'architetto Pere Serra i Bosch. Divenne cos\u00ec il primo dei casali nel nord di Gr\u00e0cia che aveva trasformato parte del terreno in un'area edificabile.\nLe strade emerse nel processo di parcellizzazione hanno nomi significativi per la famiglia: \"Santa \u00c0gueda\", \"Sant Antoni\" (oggi Asturie), \"conte di Villemur - o Vilamur\" - (in seguito Santa Rosa), \"Serra\" (dell'architetto che fece il progetto; poi Santa Magdalena), \"Badia\", \"Trilla\" e \"Plaza de la Reina Am\u00e0lia\" (la regina dell'epoca, oggi Plaza de Trilla ). \nNel 1813, durante la guerra francese, quando fu distrutto il convento francescano di \"Santa Maria de Jesus\", la famiglia Trilla aveva ospitato questa comunit\u00e0 religiosa nella sua cappella e nella stessa casa colonica, fino al 1920, anno in cui fu pronto il nuovo convento nella posizione attuale, a sud del distretto di Gr\u00e0cia. \n\u00c8 noto che nel 1817, in occasione della festa per la Vergine di agosto, il tradizionale raduno che aveva avuto luogo nell'antico convento di Ges\u00f9 fu celebrato a Can Trilla, cosa che \u00e8 considerata un precedente significativo per il inizio della Festa Major de Gr\u00e0cia . \nNel 1893 l\"'Escuela Municipal de Artes y Oficios de Gr\u00e0cia\" fu trasferita nell'edificio Can Trilla, che in seguito divenne sede del \"Collegio Iberico\". Can Trilla \u00e8 attualmente sede della comunit\u00e0 di suore pazienti di Ges\u00f9."}
{"id": "8395114", "revid": "736476", "url": "https://it.wikipedia.org/wiki?curid=8395114", "title": "Ana Pastor Juli\u00e1n", "text": ""}
{"id": "8395117", "revid": "292710", "url": "https://it.wikipedia.org/wiki?curid=8395117", "title": "EHF Cup 2015-2016 (pallamano maschile)", "text": "L'EHF Cup 2015-2016 \u00e8 stata la 35\u00aa edizione della EHF Cup, la seconda coppa per club pi\u00f9 importante d'Europa ed \u00e8 organizzata dall'European Handball Federation (EHF), ed \u00e8 la seconda edizione dopo la fusione con la Coppa delle Coppe.\nQualificazioni.\nLe qualificazioni consistono in tre round di qualificazione. Al primo turno giovano le squadre con ranking pi\u00f9 basso. I vincitori al termine delle gare di andata a e di ritorno passano al turno successivo. Al termine del terzo turno le squadre vincitrici si qualificano per la fase a gironi.\nPer ogni turno la prima estratta al sorteggio gioca le partite in casa. Tuttavia, si pu\u00f2 richiedere di giocare le gare di andata e ritorno nella stessa sede.\nRound 1.\nUn totale di 32 squadre si sono qualificate al primo turno di qualificazione. Le gare di andata sono state giocate tra il 5 e il 12 settembre mentre le gare di ritorno tra 6 e 13 settembre 2015.\nRound 2.\nUn totale di 32 squadre si sono qualificate al primo turno di qualificazione. Le gare di andata sono state giocate tra il 10 e il 17 ottobre mentre le gare di ritorno tra 11 e 18 ottobre 2015.\nRound 3.\nUn totale di 32 squadre si sono qualificate al primo turno di qualificazione. Le gare di andata sono state giocate tra il 21 e il 22 novembre mentre le gare di ritorno tra 23 e 29 novembre 2015.\nFase a gironi.\nSorteggi e formula.\nLe 16 squadre qualificate alla fase a gironi sono state raggruppate in 4 fasce per il sorteggio in base al ranking. \nLe squadre della stessa nazione non saranno sorteggiate nello stesso girone.\nI criteri da seguire in caso di arrivo a pari punti sono:\nQualora questi criteri non soddisfino una squadra si proceder\u00e0 con l'estrazione a sorte, nella sede dell'EHF a Vienna davanti ai responsabili di ogni squadra.\nQuarti di Finale.\nIl HBC Nantes ha vinto il proprio girone ed \u00e8 automaticamente qualificato alle Final4. Nella prima fascia sono inserite le prime classificate degli altri gironi, nella seconda fascia sono inserite le seconde classificate. I quarti di finale consistono in gare di andata e ritorno."}
{"id": "8395118", "revid": "56620", "url": "https://it.wikipedia.org/wiki?curid=8395118", "title": "El Psic\u00f3pata", "text": "El Psic\u00f3pata (letteralmente \"Lo psicopatico\") \u00e8 un serial killer costaricano non identificato, responsabile dell'omicidio di almeno 19 persone tra il 1986 e il 1996 nelle citt\u00e0 di Cartago, Curridabat e Desamparados.\nFu cos\u00ec soprannominato dalle forze di polizia della Costa Rica nel 1996, mentre stavano investigando su crimini simili rimasti insoluti negli anni precedenti. Tuttavia, secondo la vigente legislatura della Costa Rica, i crimini sono ormai caduti in prescrizione, e se mai dovesse essere trovato un possibile colpevole o sospetto, non potrebbe essere sottoposto a giudizio.\nAltri crimini a lui attribuiti, come quelli del cosiddetto \"El Descuartizador\" (\"Squartatore\"), sono anch'essi rimasti insoluti.\nOmicidi.\nLe sue vittime erano solitamente donne sole o coppie eterosessuali che venivano aggredite in zone isolate e di notte, specialmente nell'area tra Cartago, Curridabat e Desamparados, che fu all'epoca definita il \"triangolo della morte\".\nFu elaborato un identikit dell'assassino, ma nessuno venne mai arrestato per i crimini. Le analisi del profilo del serial killer suggerirono che potesse essere un maschio tra i trenta e i quarant'anni di origine costaricana ma residente in Nicaragua (sebbene questa sia solo una delle ipotesi). Si ipotizz\u00f2, infatti, che il killer potesse essere un costaricano implicato nella guerriglia in Nicaragua, e che si fosse fermato perch\u00e9 rimasto ucciso durante uno scontro.\nUna tesi molto diffusa e piuttosto sensazionalistica, ma non confermata da fonti ufficiali, fu che l'autore degli omicidi fosse un individuo molto in vista nelle alte sfere della societ\u00e0 costaricana, appartenente a una delle famiglie pi\u00f9 potenti e ricche del Paese, nello specifico a quella dell'ex presidente Jos\u00e9 Figueres Ferrer, e che per questa ragione non fu perseguito dalle autorit\u00e0.\nLa polizia dichiar\u00f2 che gli omicidi erano probabilmente opera di un soggetto sofferente di un forte trauma psicologico risalente all'infanzia, collegato alla madre o comunque a una figura femminile alla quale era sentimentalmente legato, a causa della particolare crudelt\u00e0 mostrata nei confronti delle donne, i cui cadaveri venivano mutilati selvaggiamente, soprattutto a mammelle e genitali.\nIl direttore dell'Organismo de Investigaci\u00f3n Judicial (OIJ) dell'epoca, disse nel 1996 che non sussisteva la minima prova che potesse indicare un sospetto, fatta eccezione per il modus operandi e il calibro dell'arma del delitto, che erano sempre gli stessi. La polizia dichiar\u00f2 di avere interrogato sei sospettati, ma senza concludere nulla. Fu richiesto anche l'aiuto dell'FBI per rintracciare il killer, ma senza alcun risultato.\nAutorit\u00e0.\nIl 26 novembre 1996, l'OIJ organizz\u00f2 una conferenza stampa (la prima dall'inizio degli omicidi), con il preciso intento di offrire una ricompensa a chi avesse fornito indizi circa i crimini di El Psic\u00f3pata. Furono comunicati un numero di telefono dedicato e un indirizzo postale al quale far pervenire informazioni, ma l'iniziativa non port\u00f2 grandi risultati. Un cambio di direzione nelle indagini si ebbe quando il killer venne definito un omicida seriale a sfondo sessuale, che commetteva i propri crimini per far avverare le proprie fantasie sessuali deviate.\nQuesto indirizzo investigativo fu criticato dal dottor Fernando Garzona Meseguer, fermamente convinto che El Psic\u00f3pata non fosse un sadico con un movente sessuale nei suoi crimini, e che anche se alcune delle vittime venivano violentate dopo la morte il sesso non era comunque la motivazione principale dell'assassino (o degli assassini).\nAltri crimini.\nOmicidio di Ligia Camacho Bermudez.\nIl 14 giugno 1987, l'omicidio avvenne in casa della vittima. Una donna di nome Ligia Camacho Bermudez stava leggendo un libro in camera sua, quando qualcuno le spar\u00f2 dalla finestra, freddandola sul colpo. L'omicidio in questione contraddisse il modus operandi di El Psic\u00f3pata, che era solito uccidere all'aperto in zone isolate e non in centri abitati. L'unico fattore che fece attribuire con certezza il crimine al serial killer, fu la prova balistica che stabil\u00ec che l'arma del delitto era la stessa utilizzata negli altri omicidi.\nFurono inoltre rinvenute delle impronte digitali, ma non venne arrestato nessun sospetto, in quanto non si trov\u00f2 corrispondenza con quelle di soggetti gi\u00e0 schedati dalle forze di polizia.\nUltime vittime.\nGli ultimi crimini attribuiti a El Psic\u00f3pata ebbero luogo il 26 ottobre 1996, nella zona di Patarr\u00e1 di Desamprados, a sud di San Jos\u00e9. Mauricio Cordero e Ileana \u00c1lvarez erano in una Nissan Sentra, quando furono sorpresi da un estraneo che li costrinse ad abbandonare l'auto e a camminare per 500 metri. Poi spar\u00f2 ad entrambi. Il colpevole non fu mai identificato, ma la polizia constat\u00f2 lo stesso modus operandi del serial killer che aveva ucciso altre 19 persone, tra il 1986 e il 1996."}
{"id": "8395119", "revid": "713168", "url": "https://it.wikipedia.org/wiki?curid=8395119", "title": "Patr\u00edcia Rehder Galv\u00e3o", "text": ""}
{"id": "8395125", "revid": "709565", "url": "https://it.wikipedia.org/wiki?curid=8395125", "title": "Kipo e l'Era delle Creature Straordinarie", "text": ""}
{"id": "8395128", "revid": "1305772", "url": "https://it.wikipedia.org/wiki?curid=8395128", "title": "USNS Mercy", "text": "La USNS \"Mercy\" (T-AH-19) \u00e8 una nave ospedale della United States Navy."}
{"id": "8395131", "revid": "1543377", "url": "https://it.wikipedia.org/wiki?curid=8395131", "title": "Camillo Pace (musicista)", "text": "Biografia.\nHa studiato contrabbasso presso il conservatorio \"Nino Rota\" di Monopoli e si \u00e8 laureato in discipline musicali jazz con specializzazione storico - musicologica presso il conservatorio \"Niccol\u00f2 Piccinni\" di Bari. Il suo percorso musicale lo vede presente in diverse formazioni che spaziano dal jazz al pop, per continuare alla musica folk e cantautorale.\nHa vinto diversi premi, in ambito jazz nella XIX edizione del \"Premio Internazionale di Cultura Re Manfredi\" citt\u00e0 di Manfredonia come miglior nuovo talento jazz dell'anno. Presente come strumentista dell'anno nella classifica top jazz di Musica Jazz 2009.\nIn ambito Pop con il brano \"E allora balla\" vince nel 2013 il Grand Prix alla 51\u00aa edizione dell'International TourFilm Festival e nello stesso anno lo Special Award con il brano \"Il viaggio\" all'International TourFilm Festival della Croazia.\nNel 2015 partecipa all'International Circus Festival city of Latina come giurato della critica al fianco di Brigitta Boccoli e Vera Gemma.\nTra le sue collaborazioni troviamo nomi come Marco Tamburini, Bobby Mcferrin, Paolo Fresu, Mama Marjas, Paolo Angeli, Roberto Ottaviano, Stochelo Rosenberg, Nichi Vendola, Davide Santorsola, Gabin Dabir\u00e8, Nico Morelli, Miloud Oukili, Vince P\u00e0stano, Alberto Dati, Salvatore Russo, Ornella Vanoni, Lucio Dalla, Ron, Gregory Porter, Gabriele Mirabassi, Eugenio Bennato, Daniele Dall'Omo, Orchestra della Magna Grecia, Javier Girotto, Achille Succi, Claudio Fasoli, Gianni Ciardo, Mia Cooper, Mario Rosini, Tony Scott, Orchestra Sinfonica della Provincia di Bari, Daniele Scannapieco, Susanna Stivali, Ettore Bassi, Savino Zaba, Maria Pia De Vito, Rosalia de Souza, Kelly Joyce, Antonello Salis, Sarah Jane Morris, Tiziana Ghiglioni, Marcello Rosa, Vincenzo Mastropirro, Ludovic Beier, Bruno Tommaso con diverse partecipazioni a festival nazionali e internazionali.\nPartecipa nel 2013 ad Area Sanremo arrivando in finale, venendo cos\u00ec inserito di diritto all'interno della Compilation Area Sanremo 2013 per l'etichetta discografica Apm.\nCon il suo trio jazz T-Riot nel 2017 \u00e8 primo in classifica iTunes nella top jazz in Finlandia ed \u00e8 presente nella classifica dei 10 top album di jazz Fm London.\nNel 2018 vince il \"Premio Filippo D'Angi\u00f2\" come miglior musicista e compositore pugliese, mentre nel 2019 \u00e8 primo classificato per il \u201cPremio Autori di Note\u201d Citt\u00e0 di Ceglie Messapica. Il 2021 lo vede vincitore del \u201cPremio Mama Dunia\u201d con il brano 'Il Giardino di Arianna\u2019 inserito nell\u2019antologia (Se tu fossi Ginevra).\nI testi delle sue canzoni sono educativi e profondi, come \u201cE allora balla\u201d diventato un vero e proprio simbolo di gioia. Il testo della canzone \u00e8 presente all'interno di una tesi di Laurea Magistrale in Psicologia Clinica e di Comunit\u00e0.\nMenzionato all\u2019interno dei libri \u201cLa citt\u00e0 emergente\u201d di Marco Greco, \u201cHo sognato Robert Johnson\u201d sempre dell'autore brindisino Marco Greco, \u201cIl giro del jazz in 80 dischi\u201d di Amedeo Furfaro, \u201cScrigno di emozioni 2015\u201d della scrittrice Teresa Gentile, \u201cPuglia, le et\u00e0 del jazz\u201d di Ugo Sbis\u00e0 con Adda Editore, \u201cCadenze di arpeggi\u201d del chitarrista Salvatore Russo, \u201cTra le mani di chi prega\u201d della giornalista Nadia Macr\u00ec, \u201cLa Serenissima Repubblica della Franca Martina\u201d di Agostino Convertino con Edizioni Nuove Proposte.\nLa sua vasta esperienza e poliedricit\u00e0 nelle vesti di musicista e cantautore, gli hanno permesso di registrare pi\u00f9 di 90 dischi in ambito jazz, classico e pop."}
{"id": "8395140", "revid": "287204", "url": "https://it.wikipedia.org/wiki?curid=8395140", "title": "Serie B 2018-2019 (gironi D-E-F)", "text": "Girone D.\nRegular season.\nClassifica.\nLegenda:\nGirone E.\nRegular season.\nClassifica.\nLegenda:\nGirone F.\nRegular season.\nClassifica.\nLegenda:"}
{"id": "8395143", "revid": "1318658", "url": "https://it.wikipedia.org/wiki?curid=8395143", "title": "Arabi d'Iran", "text": "Gli arabi d'Iran o arabi iraniani (in arabo: \u0639\u0631\u0628 \u0625\u064a\u0631\u0627\u0646\u200e \u02bfArab \u012ar\u0101n; in persiano: \u0639\u0631\u0628\u200c\u0647\u0627\u06cc \u0627\u064a\u0631\u0627\u0646 Arabh\u0101ye Ir\u0101n) sono i cittadini o residenti in Iran che appartengono al gruppo etnico degli arabi."}
{"id": "8395147", "revid": "120802238", "url": "https://it.wikipedia.org/wiki?curid=8395147", "title": "Paul Maritz", "text": "Ha ricoperto ruoli di vertice in aziende quali Microsoft e EMC Corporation. Nel 2013 \u00e8 stato nominato presidente di Pivotal Software.\nBiografia.\nPaul Maritz \u00e8 nato e cresciuto in Rhodesia, nell'odierno Zimbabwe. La sua famiglia si trasfer\u00ec in Sudafrica, dove frequent\u00f2 la Highbury Preparatory School di Hilcrest, nella provincia di KwaZulu-Natal, e quindi l'Hilton College. Successivamente, consegu\u00ec il Bachelor of Science in informatica presso l'Universit\u00e0 di Natal, perfezionadosi all'Universit\u00e0 di Cape Town nel 1977.\nTerminati gli studi, fu assunto come programmatore dalla Burroughs Corporation e poi come ricercatore presso l'Universit\u00e0 di St. Andrews, in Scozia. Nel 1981, si trasfer\u00ec nella Silicon Valley per unirsi a Intel, per la quale lavor\u00f2 per cinque anni, occupandosi in particolare dello sviluppo di strumenti di sviluppo software per la nuova piattaforma x86. Nel 1986, entr\u00f2 a far parte della famiglia di Microsoft, nella quale rimase fino al 2000.\nQuin divenne vicepresidente esecutivo del gruppo di strategia e sviluppatori di piattaforme nonch\u00e9 membro del comitato direttivo, composto da cinque persone. Voci non ufficiali affermano che fu a lungo il dirigente di terza posizione, dietro a Bill Gates e Steve Ballmer. Era responsabile di tutto il software desktop e server prodotto da Microsoft, incluso lo sviluppo di Windows 95, Windows NT e Internet Explorer.\nPochi mesi dopo aver testimoniato al processo intentato dall'antitrust dell'Unione Europea contro la Microsoft nel '99, a luglio, annunci\u00f2 che avrebbe assunto un ruolo di minore importanza all'interno della compagnia, dalla quale rassegn\u00f2 le dimissione a settembre del 2000, in prossimit\u00e0 del lancio di Windows ME. A quel periodo della vita in Microsoft fu attribuita l'espressione \"mangiare il proprio cibo per cani\" (in lingua inglese: \"dogfooding\"), da lui coniata.\nSecondo Steve Ballmer Maritz era \u00abveramente un leader tra i leader\u00bb. Di lui Bill Gates disse che \u00abla visione e la conoscenza tecnologica di Paul hanno avuto un impatto notevole non solo su Microsoft ma sull'intera industria dei computer\u00bb.\nNell'ottobre 2013, fu di nuovo candidato come amministratore delegato di Microsoft e come possibile successore di Ballmer.\nCol supporto finanziario di Warburg Pincus, fond\u00f2 la societ\u00e0 Pi Corporation, che realizz\u00f2 software per il sistema operativo Linux dalla propria sede operativa di Bangalore, in India.a. Quando Pi fu acquisita da EMC nel febbraio 2008, per un breve periodo Maritz fu il presidente e il direttore generale della divisione di cloud computing della nuova azienda.\nL'8 luglio 2008 fu promosso al ruolo di amministratore delegato di Mware, una public company controllata da EMC, in sostituzione del co-fondatore ed ex CEO Diane Greene. Dopo aver triplicato fatturato e utili in un quadriennio, il 1\u00ba settembre 2012 fu sostituito da Pat Gelsinger.\nNell'aprile 2013, fu comunicata alla stampa la sua nomina ad amministratore delegato di GoPivotal, Inc., un'impresa finanziata da General Electric, EMC e VMware, che diresse fino all'agosto del 2015.. Dopo aver rassegnato le dimissioni, annunci\u00f2 che sarebbe rimasto CEO di Pivotals e mentore di altre societ\u00e0 nelle quali aveva investito. Espresse pubblicamente anche il desiderio di lavorare per Mifos, una startup di servizi finanziari focalizzata sui Paesi in via di sviluppo. Dopo esser stato per vario tempo l'unica fonte di finanziamento, fu eletto presidente del suo direttivo di questa piattaforma open source.\nAttivit\u00e0 filantropiche.\nMaritz \u00e8 un angelo investitore della Apture, un servizio che permette a blogger ed editore di integrare contenuti multimediali all'interno delle loro pagine web. \u00c8 presidente del consiglio di amministrazione della Grameen Foundation, che fornisce supporto alla microfinanza e sponsorizza progetti di sviluppo del Terzo Mondo. Maritz sii nteressa dei problemi della fauna selvatica e aiuta i Paesi in via di sviluppo a utilizzare la tecnologia per migliorare la vita umana e animale."}
{"id": "8395159", "revid": "1305772", "url": "https://it.wikipedia.org/wiki?curid=8395159", "title": "Wallace Roney", "text": "Roney ha preso lezioni da Clark Terry e Dizzy Gillespie e ha studiato con Miles Davis dal 1985 fino alla morte di quest'ultimo nel 1991. \nWallace ha dato merito a Davis di aver contribuito a sfidare e modellare il suo approccio creativo alla vita, oltre ad essere stato il suo istruttore di musica, mentore e amico; era l'unico musicista che Davis abbia personalmente istruito.\nBiografia.\nRoney era nato a Filadelfia e aveva frequentato la Howard University e il Berklee College of Music di Boston, nel Massachusetts, dopo essersi diplomato alla Duke Ellington School of the Arts delle D. C. Public Schools, dove ha studiato con Langston Fitzgerald dell'Orchestra Sinfonica di Baltimora.\nScoprendo di avere un tono perfetto all'et\u00e0 di quattro anni, Wallace inizi\u00f2 i suoi studi musicali alla Settlement School of Music di Filadelfia.\nHa studiato con il trombettista Sigmund Hering dell'Orchestra di Filadelfia per tre anni.\nHering presentava regolarmente Wallace ai recital presso la Settlement School e con il Philadelphia Brass Ensemble, durante i suoi studi a Filadelfia.\nQuando entr\u00f2 alla Duke Ellington School, Roney aveva gi\u00e0 fatto il suo debutto discografico all'et\u00e0 di 15 anni con Nation e Haki Mahbuti, e in quel momento incontr\u00f2, tra gli altri, Bill Hardman, Valery Ponomarev, Woody Shaw (che fece amicizia con lui), Johnny Coles e Freddie Hubbard. \nHa suonato con il Cedar Walton Quartet con Billy Higgins, Sam Jones e Philly Joe Jones a 16 anni con l'incoraggiamento del suo insegnante di liceo.\nRoney raggiunse la distinzione come talentuoso performista locale nella zona di Washington, DC. \nNel 1979 e nel 1980, Roney ha vinto il premio DownBeat come miglior giovane musicista jazz dell'anno, e nel 1989 e 1990 il sondaggio della critica di DownBeat come miglior trombettista.\nNel 1983, mentre partecipava a un omaggio a Miles Davis al \"The Bottom Line\" a Manhattan, incontr\u00f2 il suo idolo.\n\"Lui [Davis] mi ha chiesto che tipo di tromba avevo\", ha detto Roney alla rivista \"Time\", \"e io non gli ho detto nulla. Quindi mi ha dato una delle sue\". \nNel 1984 e nel 1985, fu costretto a suonare in gruppi di danza e ricevimento latino, poich\u00e9 i club di New York, una volta una parte importante della scena jazz, erano in gran parte scomparsi. Ma nel 1986 ricevette un paio di chiamate, nello stesso mese, in tourn\u00e9e con i batteristi Tony Williams e Art Blakey, dopodich\u00e9 Roney \u00e8 diventato uno dei trombettisti pi\u00f9 richiesti sul circuito professionale. \nNel 1986, successe a Terence Blanchard in Jazz Messengers di Art Blakey. \nAlla fine degli anni Ottanta e all'inizio degli anni Novanta, era parte integrante del quintetto di Williams. \nNel 1991, Roney ha suonato con Davis al Montreux Jazz Festival. Dopo la morte di Davis quell'anno, Roney fece un tour in memoria con gli ex-alunni di Davis Wayne Shorter, Herbie Hancock, Ron Carter e Tony Williams e registr\u00f2 un album, \"A Tribute to Miles\", per il quale vinsero un Grammy Award.\nRoney impar\u00f2 il suo mestiere direttamente da Miles Davis. \nRoney ha registrato il suo album di debutto, \"Verses\", con l'etichetta Muse Records nel 1987. \nSono seguiti numerosi album con le etichette Muse, Warner Bros. Records e Concord Records/Stretch Records, e quando aveva compiuto 40 anni nel 2000, Roney era stato documentato su oltre 250 registrazioni audio. \nI suoi titoli degli album degli anni 2000 includono \"Mystikal\" (2005) e \"Jazz\" (2007) con l'etichetta HighNote Records. I suoi ultimi album furono \"A Place in Time\" (HighNote 2016) e \"Blue Dawn - Blue Nights\" (HighNote 2019). \nVita privata.\nWallace Roney era il figlio di Wallace Roney, U.S. Marshal e presidente dell'American Federation of Government Employees Local 102, nipote del musicista di Filadelfia Roosevelt Sherman e fratello maggiore del tenore e sassofonista soprano Antoine Roney.\nNel 1995, Roney ha sposato la pianista Geri Allen, con la quale ha avuto due figlie e un figlio.\nIl matrimonio \u00e8 terminato prima della morte della Allen nel 2017. \nI due artisti hanno collaborato ai dischi in molte occasioni negli anni Novanta e Duemila, con i dischi pubblicati sotto il nome di ciascun artista.\nAll'inizio della sua vita, Roney era stato residente a Montclair, nel New Jersey.\nMorte.\nWallace Roney \u00e8 morto all'et\u00e0 di 59 anni il 31 marzo 2020, presso il St. Joseph's University Medical Center di Paterson, nel New Jersey, per complicazioni derivanti dalla pandemia di COVID-19."}
{"id": "8395163", "revid": "6923", "url": "https://it.wikipedia.org/wiki?curid=8395163", "title": "Quartetto per archi (Elgar)", "text": "Il Quartetto per archi in mi minore op. 83, fu uno dei tre principali lavori di musica da camera composti da Sir Edward Elgar nel 1918. Gli altri erano la Sonata per violino in mi minore, op. 82 e il Quintetto per pianoforte in la minore, op. 84. Insieme al Concerto per violoncello in mi minore, op. 85 del 1919, queste furono le sue ultime opere pi\u00f9 importanti prima della sua morte nel 1934.\nStruttura.\nIl \"Quartetto per archi\" dura circa 25 minuti ed \u00e8 suddiviso in tre movimenti:\n2\u00b0 movimento.\nIl lento movimento centrale era uno dei preferiti della moglie di Elgar, Lady Elgar, che lo descrisse come \"un sole catturato\". Fu suonato al suo funerale nel 1920, da Albert Sammons, W. H Reed, Lionel Tertis e Felix Salmond. Contiene una citazione da \"Chanson de Matin\" di Elgar.\nQuando and\u00f2 a trovare il compositore, durante la sua ultima malattia, e dopo aver ascoltato una registrazione grammofonica del secondo movimento, Arthur Troyte Griffith osserv\u00f2: \u2033 Sicuramente \u00e8 bello come un movimento di Beethoven\u2033. Elgar concord\u00f2: \u2033S\u00ec, lo \u00e8 e c'\u00e8 qualcosa che non \u00e8 mai stato fatto prima\u2033. Alla domanda su cosa intendesse, Elgar rispose semplicemente: \u2033Niente che tu possa capire, semplicemente un'organizzazione delle note\". Brian Newbould ha suggerito che Elgar potrebbe aver accennato a una ripetizione abbreviata del tema iniziale prima della coda. Presumibilmente dopo il completamento del movimento, ha attraversato la quarta battuta (tra le battute 263 e 264), ma \u00e8 comunque sempre riuscito a mantenere l'armonizzazione originale.\nStoria.\nElgar aveva scritto un quartetto per archi molto prima nella sua carriera, a cui aveva assegnato il numero d'opera 8, ma lo aveva distrutto. Fece diversi altri tentativi, che non portarono mai a nulla. Ad esempio, mise da parte il lavoro su un quartetto per lavorare alla sua Prima Sinfonia.\nQuesto quartetto nasce da una richiesta di Carl Fuchs, violoncellista del Brodskij Quartet e professore al Royal Manchester College of Music. Nel febbraio 1900 Elgar e sua moglie assistettero ad un'esecuzione delle sue \"Enigma Variations\" a Manchester, diretta da Hans Richter. A cena, dopo il concerto, Richter present\u00f2 Elgar ad Adol'f Brodskij e sua moglie ed a Carl Fuchs. Fuchs allora chiese a Elgar di comporre un quartetto per loro.\nNel 1917 Elgar era malato e depresso per via di Londra in guerra. Inizi\u00f2 a lavorare al \"Quartetto per archi\" il 25 marzo 1918, mentre si stava riprendendo a casa a Severn House dopo aver rimosso le tonsille. In quel periodo termin\u00f2 solo il primo tema del primo movimento. A maggio Lady Elgar trov\u00f2 \"Brinkwells\", un cottage circondato da boschi vicino a Fittleworth nel Sussex, in cui lui avrebbe potuto lavorare in isolamento, lontano dalle preoccupazioni del mondo. In questo momento rivolse la sua attenzione alla \"Sonata per violino in mi minore\", completandola il 15 settembre. Inizi\u00f2 quindi immediatamente a lavorare al \"Quintetto per pianoforte in la minore\". Interruppe il lavoro di quell'opera l'8 ottobre per tornare al \"Quartetto\"; complet\u00f2 il movimento centrale il 26 novembre e il movimento finale il 24 dicembre. Complet\u00f2 il \"Quintetto per pianoforte\" nel gennaio 1919. Il Quartetto fu eseguito per la prima volta privatamente nella casa di Severn House di Elgar nel gennaio 1919, alla presenza, tra gli altri, di George Bernard Shaw. Un'altra esecuzione privata fu data nella casa londinese del suo amico Frank Schuster il 26 aprile 1919.\nElgar fu assistito nella stesura della parte del violino, come era stato per il \"Concerto per violino in si minore\" nel 1909\u20131010, dal suo grande amico W. H. Reed, che guid\u00f2 anche il quartetto nelle prime interpretazioni private.\nPrima esecuzione.\nIl \"Quartetto per archi in mi minore\" era dedicato al \"Quartetto Brodskij\", diretto da Adol'f Brodskij, in onore della promessa che Elgar aveva fatto anni prima di scrivere un'opera per loro. I membri del Quartetto Brodskij avevano per\u00f2 ormai circa 70 anni. La premi\u00e8re pubblica del Quartetto fu data da Albert Sammons e W. H. Reed (violini), Raymond Jeremy (viola) e Felix Salmond (violoncello) il 21 maggio 1919, alla Wigmore Hall di Londra ed anche il \"Quintetto per pianoforte in la minore\" fu eseguito in anteprima in questa occasione. Il gruppo fu classificato come \"British String Quartet\" (Quartetto d'Archi Britannico). Alcune fonti affermano che fu il London String Quartet che esegu\u00ec la prima, ma Albert Sammons era l'unico membro comune ad entrambi i gruppi."}
{"id": "8395164", "revid": "585241", "url": "https://it.wikipedia.org/wiki?curid=8395164", "title": "Arabi iraniani", "text": ""}
{"id": "8395165", "revid": "1760044", "url": "https://it.wikipedia.org/wiki?curid=8395165", "title": "Draco 76/62", "text": ""}
{"id": "8395171", "revid": "1573940", "url": "https://it.wikipedia.org/wiki?curid=8395171", "title": "Zoanthidae", "text": "Zoanthidae \u00e8 una famiglia di esacoralli dell'ordine Zoantharia.\nDescrizione.\nA differenza degli altri zoantari gli adulti di questa famiglia non mostrano incrostazioni di sabbia o altri detriti nelle loro pareti. Al pari degli altri zoantari del sottordine Brachycnemina, il quinto paio di mesenteri \u00e8 incompleto.\nLe larve, note come zoanthinae, sono pelagiche; misurano 2,5\u20133\u00a0mm e hanno un aspetto vermiforme, con file di ciglia che si estendono dall'estremit\u00e0 orale a quella aborale; hanno una colorazione giallastra, e nuotano con rapidi movimenti rotatori a \"cavaturacciolo\".\nBiologia.\nTutte le specie della famiglia contengono zooxantelle endosimbionti del genere \"Symbiodinium\".\nAlcune specie del genere \"Zoanthus\" producono la palitossina, una delle biotossine marine pi\u00f9 tossiche finora note: se ingerita \u00e8 in grado di provocare nell'uomo una potente vasocostrizione, con conseguente ischemia miocardica che pu\u00f2 portare sino all'arresto cardiaco. Sono stati segnalati casi di reazioni pi\u00f9 lievi per semplice contatto con zoantari contenuti in acquario.\nDistribuzione e habitat.\nLa famiglia \u00e8 distribuita nelle acque tropicali e sub-tropicali dell'oceano Atlantico e dell'Indo-Pacifico.\nTassonomia.\nLa famiglia comprende i seguenti generi:"}
{"id": "8395173", "revid": "287204", "url": "https://it.wikipedia.org/wiki?curid=8395173", "title": "Serie B 2018-2019 (gironi G-H)", "text": "Girone G.\nRegular season.\nClassifica.\nLegenda:\nGirone H.\nRegular season.\nClassifica.\nLegenda:"}
{"id": "8395177", "revid": "1305887", "url": "https://it.wikipedia.org/wiki?curid=8395177", "title": "Fufur superstar", "text": ""}
{"id": "8395178", "revid": "1983214", "url": "https://it.wikipedia.org/wiki?curid=8395178", "title": "Robert Finster", "text": "Biografia.\nRobert \u00e8 cresciuto in una famiglia di musicisti, infatti ha mostrato fin da subito una grande passione per la musica e versatilit\u00e0 nell\u2019uso di vari strumenti. Sa infatti suonare il violino, il sassofono, e sa anche cantare e ballare, per questo ha partecipato ad alcuni musical. Nel 2007 si \u00e8 iscritto alla The Max Reinhardt Seminar per studiare recitazione e specializzarsi nel campo dello spettacolo, completando gli studi nel 2011.\nFinster ha iniziato la sua carriera di attore lavorando con il teatro. Ha partecipato al festival teatrale di Reichenau e ha successivamente lavorato in molte produzioni dal 2011 al 2015. Dopo aver raggiunto una certa fama come attore teatrale, ha iniziato a lavorare anche a dei film. Il suo primo progetto \u00e8 stato \"Wie man leben soll\", un film austriaco del 2011."}
{"id": "8395179", "revid": "163117", "url": "https://it.wikipedia.org/wiki?curid=8395179", "title": "Un episodio del San Michele", "text": "Un episodio del San Michele \u00e8 un'opera in due atti di Cesare Pugni, su libretto di Felice Romani. La prima rappresentazione ebbe luogo al Teatro alla Canobbiana (Teatro Lirico) di Milano nella primavera del 1834.\nTrama.\nL'intreccio ha luogo nella Milano dei primi dell'800. Il vecchio Gian Antonio Bruciacore, detto il Pigna, \u00e8 un usuraio fittaiuolo, sempre in lite con i suoi inquilini, fra i quali lo spiantato e impertinente poeta Macario, il rigattiere Placido e la vedova Madama Ortica. Ce ne \u00e8 una, per\u00f2, con la quale il vecchio usa maniere pi\u00f9 cortesi: trattasi della sarta Fiorina, che si vocifera essere l'amante del Pigna. Ma la situazione si complica rapidamente quando Adolfo, nipote pittore del Pigna (anche se i due non si riconoscono, dato che non si sono mai visti), mostra allo zio un ritratto della sua bella come pegno per un prestito, ritratto che raffigura proprio Fiorina. Furibondo, il vecchio allora minaccia la fanciulla di sfrattarla, ma per punirlo della sua avarizia, la sartina mette in piedi una farsa, sostenendo che il ritratto succitato le \u00e8 stato sottratto dal gelosissimo fratello sergente, che, a suo dire, odierebbe mortalmente il vecchio Pigna. Dunque, con la complicit\u00e0 del maestro di musica Biscroma e di Macario, prima rinchiude l'usuraio nel proprio gabinetto, poi inscena l'apparizione del terribile Marco Eusebio Tregalanti, alch\u00e9 il vecchio, terrorizzato, acconsente alle nozze di Adolfo e Fiorina. Quando la burla verr\u00e0 rivelata, alla fine, il Pigna perdoner\u00e0 la burla, e si recher\u00e0 con gli altri personaggi a cenare in osteria."}
{"id": "8395180", "revid": "124123", "url": "https://it.wikipedia.org/wiki?curid=8395180", "title": "Leonid Vladimirovi\u010d Charitonov", "text": ""}
{"id": "8395185", "revid": "15756", "url": "https://it.wikipedia.org/wiki?curid=8395185", "title": "Refresco", "text": "Refresco Group BV \u00e8 una multinazionale olandese attiva nel settore delle bevande fondata nel 2000 a Rotterdam. Nel mercato italiano \u00e8 titolare dei marchi Recoaro, Spumador, Belt\u00e8 e Aloe Vera.\nStoria.\nLe origini di Refresco partono nel 1999, quando con la fusione tra la societ\u00e0 olandese Menken Drinks B.V. e la societ\u00e0 spagnola Refresco de Sur Europa S.A., cedute in un'operazione di \"management buy out\" dalla societ\u00e0 casearia dei Paesi Bassi Campina Melkunie, viene fondata la compagnia delle bevande alcoliche Menken Beverages. L'anno successivo, dopo aver rilevato la societ\u00e0 tedesca Krings Fruchtsaft, Menken Beverages si trasforma in Refresco Holding. La produzione era concentrata sul territorio europeo, con siti nei Paesi Bassi, Germania e Spagna. Nel 2002 furono rilevate la societ\u00e0 tedesca Hardthof Fruchtsaft e la francese D\u00e9lifruits. Nel 2003 il fondo di private equity britannico 3i rileva il controllo di Refresco Holding; nello stesso anno attraverso l'acquisizione della societ\u00e0 spagnola Interfruit Vital Refresco entra nel mercato iberico dei succhi di frutta. Nel 2004 viene rilevata in Finlandia il produttore di succhi frutta Vip-Juicemaker Oy, permettendo a Refresco l'ingresso nei mercati scandinavi. Nel 2007 vengono rilevate l'azienda polacca Kentpo e la societ\u00e0 del Regno Unito Histogram e le attivit\u00e0 in Francia e Benelux della societ\u00e0 Sun Beverage Company, consentendo a Refresco l'ingresso nel mercato delle acque minerali e il rafforzamento nel mercato dei succhi di frutta tramite il brand Nuits St George. Nel 2010 viene rilevata la societ\u00e0 tedesca Soft Drinks International (SDI); nel 2011 Refresco entra per la prima volta nel mercato italiano rilevando l'azienda produttrice di acque minerali e spumanti Spumador. Nel 2012 viene rilevata in Polonia la compagnia Taja. Nel 2013 Refresco effettua la fusione con la societ\u00e0 produttrice di bevande del Regno Unito Gerber Emig: la nuova compagnia viene ribattezzata Refresco Gerber, della quale Refresco possiede il 70% del capitale e Gerber Emig il restante 30% delle quote. Dal \"merger\" nasce un gruppo operante sui mercati di dieci Paesi europei, con un fatturato all'epoca di oltre due miliardi di \u20ac. Nel 2015 la compagnia viene quotata nel circuito Euronext di Amsterdam. Nel 2016 la societ\u00e0 cambia denominazione in Refresco Group; nello stesso anno la compagnia rileva la societ\u00e0 Dranken Industrie Sittard (DIS), il sito produttivo di PepsiCo di Amburgo, la societ\u00e0 nordamericana Whitlock Packaging e in Italia tramite la controllata Spumador la Recoaro dalla Sanpellegrino (gruppo Nestl\u00e9): dall'acquisizione italiana sono esclusi i brand Acqua Brillante e Gingerino, che rimangono di propriet\u00e0 di Nestl\u00e9-Sanpellegrino. Nel 2017 vengono rilevate per $1.25 miliardi (\u20ac 1,1 miliardi) le attivit\u00e0 del ramo imbottigliamento della compagnia canadese-americana Cott Corp., focalizzate su marchi di rivenditori e produzione per conto terzi, con la relativa propriet\u00e0 di ventinove siti di produzione situati tra nordamerica e Regno Unito; il \"deal\" avr\u00e0 il via libera delle autorit\u00e0 antitrust l'anno successivo. Sempre nel 2018, la societ\u00e0 \u00e8 oggetto di un \"takeover\" da parte di Sunshine Investments BV, joint venture formata dalle societ\u00e0 finanziarie PAI Partners, Cubalibre Holdings Inc., e British Columbia Investment Management: le azioni della compagnia vengono interamente rilevate dal consorzio che a seguito dell'operazione effettua il \"delisting\" dall'Euronext di Amsterdam, e viene conseguentemente trasformata da public company (NV nel diritto olandese) a Limited (BV).\nSituazione attuale.\nAll'inizio del 2019 Cott ha ceduto a Refresco per $50 milioni le rimanenti attivit\u00e0 nel settore bevande ancora in suo possesso. Nell'operazione Refresco gira la divisione RCI International, che detiene la propriet\u00e0 del brand \"R.C. Cola\" al di fuori dei mercati del Nord America, alla RC Global Beverages Inc., finanziaria con sede a Tortola (Isole Vergini britanniche) creata per gestire il business del ramo Royal Crown Cola. A dicembre del 2019 viene rilevato da Nestl\u00e9-Sanpellegrino il marchio Belt\u00e8, terza acquisizione sul mercato italiano dopo Spumador e Recoaro. Nel 2019 il Gruppo, che impiega circa 9500 dipendenti, ha riportato nell'esercizio dello stesso anno un fatturato di \u20ac 3,897 miliardi con utili pari a \u20ac 1,731 miliardi."}
{"id": "8395187", "revid": "287204", "url": "https://it.wikipedia.org/wiki?curid=8395187", "title": "Cl\u00edodhna", "text": "Nella mitologia irlandese, Cl\u00edodhna (Cl\u00eddna, Clionadh, Cl\u00edodna, Cl\u00edona) \u00e8 una regina delle banshee dei Tuatha D\u00e9 Danann. Cl\u00edodna di Carrigcleena \u00e8 la potente banshee che governa come regina sul sidhe del Munster meridionale.\nMitologia.\nIn alcuni miti irlandesi, Cl\u00edodhna \u00e8 una dea dell'amore e della bellezza e patrona della contea di Cork. Si dice che abbia tre uccelli dai colori vivaci che mangiano mele da un albero ultraterreno e la cui dolce canzone guarisce i malati. Secondo il mito, lascia l'isola ultraterrena di T\u00edr na n\u00d3g (\"la terra della promessa\") per stare con il suo amante mortale, Ciabh\u00e1n, ma \u00e8 presa da un'onda mentre dorme a causa della musica suonata da un menestrello di Manannan mac Lir nel porto di Glandore nella contea di Cork: la marea \u00e8 conosciuta come Tonn Chl\u00edodhna, \"l'onda di Cl\u00edodhna\". Se anneghi o meno dipende dalla versione raccontata, insieme a molti altri dettagli della storia.\nAveva il suo palazzo nel cuore di un mucchio di rocce, a cinque miglia da Mallow, che \u00e8 ancora comunemente conosciuta con il nome di Carrig-Cleena, e numerose leggende su di lei sono raccontate dai contadini di Munster.\nGenealogia.\nCl\u00edodhna \u00e8 in genere associata al dio del mare, Manannan mac Lir, ed \u00e8 detta essere sua figlia. Secondo altre fonti tuttavia \u00e8 figlia di Gebann, il capo druido di Manannan.\nAssociazioni.\nCome protettrice del Munster meridionale, Cl\u00edodhna \u00e8 associata alle famiglie che governarono quell'area nel corso della storia, ovvero gli U\u00ed Fidgenti, i MacCarthy e i FitzGerald, con cui si dice che ebbe relazioni amorose.\nCl\u00edodhna viene descritta come rivale della banshee Aibell, regina del sidhe del Munster settentrionale e protettrice del clan dei D\u00e1l gCais. In un racconto, Cl\u00edodhna lanci\u00f2 un incantesimo che trasform\u00f2 Aibell in un gatto bianco.\nCl\u00edodhna \u00e8 associata anche alla costruzione del castello di Blarney. Cormac Laidir MacCarthy, il costruttore del castello, coinvolto in una causa, fece appello a Cl\u00edodhna per la sua assistenza. La dea gli disse di baciare la prima pietra che trovava la mattina mentre andava in tribunale, e lui lo fece, con il risultato che peror\u00f2 il suo caso con grande eloquenza e vinse. Si dice quindi che la pietra di Blarney impartisca \"la capacit\u00e0 di ingannare senza offendere\". MacCarthy la incorpor\u00f2 quindi nel parapetto del castello.\nAnche il popolare leader irlandese Michael Collins era a conoscenza di Cl\u00edodhna. Si raccontavano storie su di lei nella scuola di Rosscarbery che frequentava, e si facevano gite domenicali sulla roccia di Cl\u00edodhna. Qui, secondo l'amico di Michael, Piaras B\u00e9asla\u00ed: \n\u201cMichael ha ascoltato molte storie meravigliose sugli incantesimi di Cl\u00edodhna, su relitti, pericoli, annegamenti e scrigni del tesoro. \u201d"}
{"id": "8395191", "revid": "1745361", "url": "https://it.wikipedia.org/wiki?curid=8395191", "title": "Cliodna", "text": ""}
{"id": "8395199", "revid": "767487", "url": "https://it.wikipedia.org/wiki?curid=8395199", "title": "Lee Moses", "text": "Biografia.\nLee Moses nacque ad Atlanta nel 1941, primo di otto figli, e l\u00ec cominci\u00f2 la propria carriera musicale inizialmente cantando in cori ecclesiastici, imparando a suonare da autodidatta armonica ed organo, e poi fondando, verso la fine degli anni '50, la sua prima band, The Showstoppers, con i quali ebbe una buona popolarit\u00e0 nella capitale georgiana. Trasferitosi a New York nella met\u00e0 degli anni '60, lavor\u00f2 come turnista e conobbe Johnny Brantley, che sarebbe diventato suo amico e produttore. Il suo stile chitarristico era descritto come \"funky\", secondo alcuni accostabile a quello di Jimi Hendrix (per il quale aveva lavorato), mentre diversi critici elogiavano la sua voce \"aspra e potente\".\nTra il 1965 ed il 1969 Moses pubblic\u00f2 diversi singoli scritti in coppia con Brantley, tra i quali \"My Adorable One\" e \"Bad Girl\" (in futuro inserita nella colonna sonora del film \"Blood Ties - La legge del sangue\"), ed alcune cover, come quella di \"Reach Out I'll Be There\" dei Four Tops, senza tuttavia ottenere alcun successo commerciale. Nel 1971 rilasci\u00f2 invece il suo unico 33 giri, \"Time and Place\", contenente sia inediti (tra cui \"What You Don't Want Me To Be\") che cover (\"Hey Joe\", \"California Dreamin\"') e per il quale si avvalse della collaborazione degli Ohio Players e della sua band, The Disciples; nonostante ci\u00f2, anche stavolta vi furono poche vendite.\nA seguito di ci\u00f2, torn\u00f2 ad Atlanta e continu\u00f2 ad esibirsi solo localmente nel locale del fratello, senza pi\u00f9 rilasciare incisioni, e poco e nulla si sa dei suoi ultimi anni. Gi\u00e0 affetto di vari problemi di salute, causati dal diabete ed aggravati dal consumo di droghe, mor\u00ec nel 1998 per un cancro ai polmoni.\nNel 2007 la Castle Music pubblic\u00f2 un'antologia di brani di Lee Moses chiamata \"Time and Place\", come il suo unico album a sua volta ripubblicato restaurato nel 2016. Nel 2019, invece, venne prima pubblicata un'altra raccolta contenente anche pezzi inediti, chiamata \"How Much Longer Must I Wait? Singles &amp; Rarities 1965\u20131972\", e poi un documentario sulla sua vita, a sua volta chiamato \"Time and Place\"."}
{"id": "8395202", "revid": "2130303", "url": "https://it.wikipedia.org/wiki?curid=8395202", "title": "Chiesa della Beata Vergine delle Grazie (Gavello)", "text": "La chiesa della Beata Vergine delle Grazie \u00e8 un edificio religioso sito al centro dell'abitato di Gavello, in provincia di Rovigo, e dedicata alla Madonna delle Grazie, uno degli appellativi con cui la Chiesa cattolica venera Maria, la madre di Ges\u00f9. Nella suddivisione territoriale della chiesa cattolica, \u00e8 collocata nel vicariato di Crespino-Polesella, a sua volta parte della Diocesi di Adria-Rovigo, ed \u00e8 sede parrocchiale e arcipretale.\nEdificata all'inizio del XVIII secolo in sostituzione della precedente chiesa parrocchiale del paese, forse del XV secolo, a sua volta edificata probabilmente sui ruderi della chiesa abbaziale di Santa Maria di Gavello, distrutta in epoca medioevale dalle alluvioni della zona, sorge con orientamento est-ovest sulla piazza principale.\nStoria.\nL'edificazione dell'attuale chiesa risale agli anni dieci del XVIII secolo, su iniziativa della popolazione locale e della famiglia Foscari che qui risiedeva, e si deve all'esigenza di poter concedere ai fedeli di un edificio pi\u00f9 capiente e decoroso.\nLe origini.\nL'abitato era precedentemente gi\u00e0 servito nelle funzioni religiose da una prima chiesa, o cappella, dell'importante abbazia di Santa Maria di Gavello, fondata dai benedettini nell'allora territorio amministrato dalla diocesi di Ravenna e citata gi\u00e0 nel IX secolo. Negli anni il territorio sub\u00ec pi\u00f9 volte esondazioni che minarono la stabilit\u00e0 della struttura dell'abbazia ma solo dopo la rotta di Ficarolo del 1152 ne inizi\u00f2 il lento ma costante declino costringendo i monaci a lasciare Gavello per trasferirsi pi\u00f9 a sud, a Canalnovo. Nel 1281 il convento \"subesse debeat\" alla giurisdizione della diocesi di Adria e oltre un secolo pi\u00f9 tardi il vescovo Giacomo degli Obizzi trasform\u00f2, nel 1425, l'abbazia in commenda.\nL'incuria del tempo e l'abbandono della struttura ne determinarono la progressiva distruzione e all'inizio del XVII secolo dell'antica abbazia era sopravvissuta solo una chiesa, modesta nell'aspetto e probabilmente gi\u00e0 una ricostruzione dell'edificio originale minato dalle alluvioni del vicino fiume Po. Questa ottenne lo status di parrocchia nel 1514 sulla quale esercitarono per quasi quattro secoli il diritto di giuspatronato, inizialmente da parte di Zuanne (Giovanni) Gilioli, figlio del conte Battista Gilioli della nobilt\u00e0 ferrarese, e della sua discendenza, poi passata alla nobilt\u00e0 veneziana dei Foscari, dei Gradenigo fino al conte Filippo Nani Mocenigo. Dal resoconto della visita pastorale effettuata dal monsignor Ferretti nel 1536 si desume che era ancora nota il titolo di \"Ecclesia Parochialis Abbatiae S.Mariae De Gavello\", mentre in una successiva, quella del 1603 ad opera del vicario Peroto, questi la descrisse come dotata di tre altari, il maggiore e gli altri dedicati a san Pietro e alla Beata Vergine Maria, priva di campanile, citato solo nella visita del vescovo Agliardi del 1659, e in grande povert\u00e0 e abbandono.\nL'attuale costruzione.\nSempre pi\u00f9 fatiscente e inadatta ad accogliere l'aumentata popolazione di fedeli della zona, all'inizio del XVII secolo giunse la decisione, in accordo con la popolazione e l'allora giuspatrono, la famiglia Foscari, della costruzione di una nuova chiesa, pi\u00f9 capiente e di aspetto pi\u00f9 decoroso, alla cui impresa concorse con generosit\u00e0 anche la popolazione. La prima pietra fu posta nel 1711, benedetta dall'allora arciprete Giulianati, e la costruzione si protrasse per altri sei anni, aprendo al culto nel 1717, cos\u00ec come ricordato dalle lapidi murate all'interno dell'edificio.\nPer la consacrazione si dovette attendere altri sessant'anni, officiata dal vescovo Arnaldo Speroni degli Alvarotti nel 1787 e per il definitivo completamento dell'opera altri cinque anni, con la facciata portata a termine nel 1792. Si suppone che l'erezione del campanile, sorto sul lato sud della chiesa, risalga allo stesso periodo.\nDescrizione.\nL'edificio, con pianta a navata unica, sorge con l'usuale orientamento est-ovest affacciato alla piazza principale, intitolata al XX settembre, data della presa di Roma, assieme a palazzo Grimani, ora sede dell'amministrazione comunale, e al lato settentrionale del palazzo Gradenigo Mocenigo. Del complesso fa parte anche la canonica, in continuit\u00e0 con la facciata, e il campanile, entrambi addossati al lato destro della chiesa.\nEsterno.\nLa facciata, preceduta da un ampio sagrato e realizzata in laterizio intonacato, \u00e8 di impostazione neoclassica, caratterizzata dalla presenza di quattro lesene doriche poggiate su alti basamenti che la dividono in tre parti. La centrale integra il sobrio portale a tutto sesto, sormontato da una trabeazione in aggetto e, pi\u00f9 in alto, da una nicchia occupata da una statua di san Pietro da Verona, mentre nelle laterali sono poste, nella parte alta, due finestroni rettangolari, anche questi sormontati da trabeazioni in aggetto. La parte superiore \u00e8 completata da un frontone triangolare dotato di semplice cornice, al centro del quale \u00e8 presente un piccolo rosone circolare, al di sopra del quale si elevano ai lati due pinnacoli a vaso e al colmo una croce in ferro battuto.\nInterno.\nL'interno accoglie cinque altari. Il maggiore, realizzato in marmo di Carrara, \u00e8 posto nel presbiterio; completato da una nicchia sopra il tabernacolo che accoglie un'immagine di \"Madonna col Bambino\" in stucco, proveniente dalla precedente chiesa benedettina\nIl presbiterio \u00e8 a pianta quadrata, rialzato rispetto al piano della chiesa e accessibile tramite tre gradini in marmo rosso, coperto da una volta a crociera con costoloni in stucco a vista, e precede l'abside, tripartita da lesene e coperta da volta a catino. Qualche fonte indica quest'ultima come la parte, assieme alla base del campanile, del precedente complesso..\nAltri due altari, pi\u00f9 modesti nelle dimensioni, sono collocati ai lati del presbiterio, e dedicati quello a sinistra a san Beda, quello a destra a san Sebastiano, entrambi arricchiti da pale di buona fattura.\nGli ultimi due, entrambi di gusto tipicamente barocco, sono addossati ai lati della navata, inseriti alti archi a tutto sesto. Quello a sinistra \u00e8 dedicato a san Pietro martire (o da Verona), dove \u00e8 presente una statua del santo, quello a destra, dedicato alla Madonna del Carmine, accoglie la pala della \"Madonna in gloria con Bambino e dei santi Francesco di Paola, Domenico e Francesco Saverio\", dipinto ad olio su tela opera del veneziano Francesco Fontebasso\nIl soffitto \u00e8 sorretto da mensoloni con volute che corrono lungo tutto il perimetro della navata. Al di sotto dei finestroni corre una cornice modanata in leggero aggetto."}
{"id": "8395207", "revid": "1565227", "url": "https://it.wikipedia.org/wiki?curid=8395207", "title": "Cornalia", "text": ""}
{"id": "8395208", "revid": "300067", "url": "https://it.wikipedia.org/wiki?curid=8395208", "title": "Francisco Garc\u00eda (cestista)", "text": ""}
{"id": "8395210", "revid": "2128848", "url": "https://it.wikipedia.org/wiki?curid=8395210", "title": "Greenland (film)", "text": "Greenland \u00e8 un film statunitense del 2020 diretto da Ric Roman Waugh.\nTrama.\nAtlanta. John Garrity \u00e8 un imprenditore edile che abita insieme a sua moglie Allison e a suo figlio Nathan, affetto da diabete. Un giorno John riceve una chiamata nella quale gli viene riferito che insieme a Allison e Nathan \u00e8 stato scelto per raggiungere un aeroporto militare e volare verso un rifugio segreto per salvarsi da una possibile catastrofe. Nel frattempo gli invitati sono a casa di John davanti alla TV che in diretta mostra una cometa chiamata Clarke. L'asteroide, che si credeva dovesse cadere nell'Oceano Atlantico al largo delle Bermuda, alla fine si schianta sulla Florida, mentre la citt\u00e0 di Atlanta viene investita da un'onda d'urto. Quando John riceve di nuovo il messaggio di allerta, viene indicata la Robins Air Force Base, per cui assieme alla donna e al bambino raggiunge l'aeroporto militare per prendere un volo che li porter\u00e0 in un posto sicuro. Ma John viene a sapere che l'asteroide che ha impattato sulla Florida non era l'unico, ne arriveranno altri che piomberanno sulla terra a breve. Alcuni asteroidi causeranno danni minimi, ma altri distruggeranno intere citt\u00e0, come \u00e8 accaduto a Bogot\u00e0, in Colombia. A preoccupare gli scienziati e la NASA \u00e8 un asteroide pi\u00f9 grande che impatter\u00e0 sulla Terra in 48 ore, in grado di distruggere il pianeta e provocare un'estinzione di massa a livello globale. Secondo gli esperti, esiste una soluzione chiamata la fine del mondo.\nRaggiunto l'aeroporto, John si accorge che non c'\u00e8 l'insulina: mentre va a recuperare il medicinale, Allison e Nathan vengono respinti. Al ritorno John non trova Allison che, con Nathan, a causa della sua bassa insulina, raggiungono un supermercato preso d'assalto e recuperano le ultime medicine rimaste. Allison e Nathan escono dal supermercato poco prima che dei banditi irrompano a far razzie, poco dopo chiede il passaggio a una coppia, Ralph e Judy, per raggiungere Lexington, nel Kentucky, dove abita suo padre, Lane. Ralph all'inizio accetta, ma lungo la strada, per\u00f2, si ferma, caccia Allison dalla macchina e si porta via Nathan. All'aeroporto, Ralph e Judy prendono Nathan per imbarcarsi su un aereo, ma in seguito all'avvertimento del bambino ai militari del suo rapimento, entrambi vengono arrestati. Allison intanto riesce a raggiungere l'aeroporto e, una volta arrivata, non trova Nathan, ma grazie all'aiuto di un poliziotto, lo ritrova in un centro di soccorso.\nNel frattempo, John viene fatto salire su un camion diretto in Canada in cui conosce Colin, una persona buona che rivela a John che i rifugi segreti sono dei bunker di Thule, in Groenlandia, poco dopo, a causa di un altro passeggero che li aveva sentiti parlare dei bunker, scatta una colluttazione. Il conducente si accorge del rumore, ma nel tentativo di fermarsi, il camion sbanda e gli uomini vengono sbalzati fuori, tra questi Colin muore. John risvegliatosi si fa strada per ritrovare Allison.\nIntanto supermercati e negozi vengono presi d'assalto. Nel frattempo, al notiziario viene mostrato un meteorite che distrugge Seattle. La Cina sta costruendo un rifugio sotterraneo che dovr\u00e0 essere terminato entro 24 ore, momento in cui cadr\u00e0 il meteorite che distrugger\u00e0 la Terra. John alla fine raggiunge Lane, ma non trova Allison e Nathan, incontrandoli poco dopo appena scesi da un autobus militare. Una volta arrivati a casa di Lane, John ascolta sulla tv una notizia in diretta su scala mondiale, e scopre che un meteorite ancora pi\u00f9 grande raggiunger\u00e0 l'Europa che distrugger\u00e0 il continente e causer\u00e0 un'estinzione totale. John pensa a un piano per raggiungere la Groenlandia, realizzando che l'unico modo \u00e8 arrivarci \u00e8 imbarcarsi su degli aerei in partenza da Osgoode. Poco dopo, mentre John, Allison e Nathan si preparano alla partenza, un altro asteroide impatta sul Kentucky e l'onda d'urto raggiunge la casa di Dale. La famiglia decide di partire il pi\u00f9 in fretta possibile, ma prima di andare, Dale scambia il suo camioncino con John, ma visto che Dale non vuole venire, costringe i tre ad andarsene.\nLa famiglia raggiunge New York, ma viene sorpresa da una pioggia di meteoriti che distrugge la citt\u00e0. Una volta giunti in Canada, John vede sulla distanza un aeroporto, quindi si dirige sulla pista sperando di fermare l'ultimo aereo in partenza per la Groenlandia. Alla fine, John riesce a fermarlo e chiede al pilota di far imbarcare la sua famiglia, ma il pilota gli dice che non ci sono pi\u00f9 posti disponibili cambiando idea in seguito.\nIl giorno dopo, l'aereo arriva in Groenlandia, ma mentre si prepara all'atterraggio, un altro meteorite si schianta sull'Islanda distruggendola, l'onda d'urto raggiunge anche la Groenlandia facendo schiantare l'aereo sulle montagne. I passeggeri si salvano miracolosamente, ma non i piloti che muoiono sul colpo. Mancano quindici minuti all'impatto del meteorite sull'Europa, John e gli altri passeggeri avvistano aerei militari dirigersi verso i bunker segreti. Cos\u00ec grazie all'aiuto di alcuni camion militari, riescono a raggiungere i bunker, poco dopo il loro arrivo al bunker il meteorite si schianta sull'Europa, l'onda d'urto raggiunge in seguito la Groenlandia radendola al suolo.\nNove mesi dopo, le porte dei bunker si riaprono e stabiliscono i contatti con tutto il mondo, l'atmosfera si sta schiarendo e le radiazioni stanno pian piano sparendo.\nProduzione.\nNel maggio 2018 viene annunciato il progetto con protagonista Chris Evans, diretto da Neill Blomkamp su sceneggiatura di Chris Sparling. Nel febbraio 2019 Blomkamp esce dal progetto per essere sostituito nello stesso mese da Ric Roman Waugh, al secondo film insieme a Gerard Butler, che sar\u00e0 anche produttore.\nLe riprese del film sono iniziate il 24 giugno e sono terminate il 16 agosto ad Atlanta.\nPromozione.\nIl primo trailer del film \u00e8 stato diffuso il 31 marzo 2020.\nDistribuzione.\nIl film \u00e8 stato distribuito nelle sale cinematografiche belghe a partire dal 29 luglio 2020 e in quelle italiane dall'8 ottobre dello stesso anno distribuito da Lucky Red e Universal Pictures.\nSequel.\nNel giugno 2021 viene annunciato il sequel, intitolato \"Greenland: Migration\"; Ric Roman Waugh e Chris Sparling torneranno rispettivamente come regista e sceneggiatore, mentre Gerard Butler e Morena Baccarin saranno nuovamente protagonisti. Il sequel rivedr\u00e0 la famiglia Garrity che lascia il bunker di Thule in Groenlandia in cui si erano rifugiati per sopravvivere. Ora dovranno compiere un pericoloso viaggio nelle sterminate aree ghiacciate dell'Europa devastata per trovare un nuovo rifugio, mentre in tutto il mondo sar\u00e0 iniziata una nuova glaciazione."}
{"id": "8395212", "revid": "300067", "url": "https://it.wikipedia.org/wiki?curid=8395212", "title": "Francisco Garcia Gutierrez", "text": ""}
{"id": "8395214", "revid": "93556", "url": "https://it.wikipedia.org/wiki?curid=8395214", "title": "Vicepresidenti dell'Uruguay", "text": "I vicepresidenti dell'Uruguay sono elencati in questo articolo, una posizione che \u00e8 stata creata dalla Costituzione del 1934 ma ha subito cambiamenti nel corso della storia dell'Uruguay."}
{"id": "8395220", "revid": "287204", "url": "https://it.wikipedia.org/wiki?curid=8395220", "title": "An Anarchist FAQ", "text": "\"An Anarchist FAQ\" \u00e8 una FAQ scritta da un gruppo di lavoro internazionale di anarchici socialisti collegati tramite Internet. Documenta la teoria e le idee anarchiche e contiene discussioni a favore dell'anarchismo sociale. Esplora anche altri dibattiti interni al movimento anarchico e contrasta argomenti comuni contro l'anarchismo. \u00c8 in costante evoluzione dal 1995. Iniziato come una critica all'anarco-capitalismo, quando fu ufficialmente rilasciato divenne un'introduzione generale all'anarchismo.\nLe FAQ sono pubblicate sotto i termini della GNU Free Documentation License (copyleft) ed \u00e8 dedicata \"ai milioni di anarchici, vivi e morti, che hanno cercato e stanno cercando di creare un mondo migliore\". Fu pubblicato ufficialmente online il 19 luglio 1996 \"per celebrare la Rivoluzione anarchica spagnola del 1936 e l'eroismo del movimento anarchico spagnolo\".\nStoria.\nLe FAQ sono state pubblicate per la prima volta nel 1995 quando un gruppo di anarchici si riun\u00ec per scrivere delle FAQ che discutessero e affrontassero le affermazioni capitalistiche di coloro che dichiaravano di essere anarchici. Coloro che erano coinvolti nel progetto avevano trascorso molte ore nel dibattito online con anarco-capitalisti riguardo alla compatibilit\u00e0 o meno di anarchismo e capitalismo. Alla fine, un gruppo di attivisti ha decise di scrivere una FAQ per spiegare i propri pensieri sul perch\u00e9 l'anarchismo e il capitalismo fossero incompatibili. Mentre le FAQ sono state scritte da molti collaboratori, i principali collaboratori sono elencati nell'introduzione come Iain McKay (collaboratore principale ed editore), Gary Elkin, Dave Neal ed Ed Boraas, che si definiscono \"The Anarchist FAQ Editorial Collective\". Tuttavia, i redattori alla fine decisero che una FAQ anarchica incentrata sull'anarchismo stesso sarebbe stata un'idea migliore di una dedita esclusivamente a confutare la nozione di anarco-capitalismo e cos\u00ec nacquero le FAQ. Gli autori riconoscono che \"\"porta ancora alcuni dei segni della sua storia passata.\" \"Ad esempio, d\u00e0 ad artisti del calibro di Ayn Rand, Murray Rothbard e cos\u00ec via, troppo spazio al di fuori della Sezione F - non sono poi cos\u00ec importanti\"\".\nLe FAQ ringraziano le seguenti persone per il loro contributo: Andrew Flood, Mike Ballard, Francois Coquet, Jamal Hannah, Mike Huben, Greg Alt, Chuck Munson, Pauline McCormack, Nestor McNab, Kevin Carson, Shawn Wilbur \"e i nostri compagni sull'anarchia, oneunion e organise! mailing list \". Uno studio del 2003 di \"Critical Studies in Media Communication\" ha dichiarato le FAQ il sito Web anarchico pi\u00f9 importante, scoprendo che ha ricevuto collegamenti in entrata dal 20% dei siti web anarchici studiati.\nLe FAQ sono state pubblicate in brossura in due volumi da AK Press, Oakland/Edinburgh:\nContenuto.\nI redattori delle FAQ si identificano come appartenenti al ramo sociale anarchico dell'anarchismo (definito come anarco-comunismo, anarco-sindacalismo, anarchismo collettivista e il mutualismo di Pierre-Joseph Proudhon ). Nonostante ci\u00f2, le FAQ presentano e descrivono altre scuole di pensiero anarchiche come l'anarchismo individualista, l'anarco-femminismo e alcune teorie meno conosciute come il platformismo e il primitivismo. Cita riferimenti di una variet\u00e0 di autori di queste scuole e la sua bibliografia contiene oltre cinquecento fonti. Secondo le FAQ, l'anarchismo \u00e8 sinonimo di socialismo libertario, socialismo libero, anarco-comunismo e comunismo libero.\nData l'ampia gamma di idee anarchiche, gli autori riconoscono che molti anarchici non saranno d'accordo con tutto ci\u00f2 che viene riportato nelle FAQ. Tuttavia, esprimono la loro convinzione che \"la maggior parte degli anarchici sar\u00e0 d'accordo con la maggior parte di ci\u00f2 che presentiamo e rispetter\u00e0 quelle parti con cui non sono d'accordo come espressioni autentiche di idee e ideali anarchici\".\nLe FAQ spiegano anche le controversie all'interno del pensiero anarchico, come dove e perch\u00e9 gli anarchici sociali e gli anarchici individualisti non sono d'accordo. Come anarchici sociali, gli scrittori spiegano anche le loro opinioni sull'anarchismo individualista, sostenendo che mentre l'anarchismo individualista \u00e8 sicuramente importante ha anche contraddizioni e \"molti difetti\", affermando che porterebbe a una societ\u00e0 \"gerarchica e non anarchica\". Difendono anche dalle critiche individualiste degli anarchici all'anarchismo sociale, sostenendo che \"\"gran parte di questa opposizione era radicata in incomprensioni e, a volte, in totale distorsione\".\nLe FAQ non accettano l'anarco-capitalismo come parte dell'anarchismo individualista, n\u00e9 dell'anarchismo in generale. Gli autori delle FAQ spiegano e criticano l'anarco-capitalismo nelle sezioni F e in parte G delle FAQ. Affermano che \"al di fuori della rete [gli anarco-capitalisti] sono irrilevanti e in rete sono solo fastidiosi\" e definiscono \"insensati\"\" gli argomenti degli anarco-capitalisti. Una critica alle \"FAQ sulla teoria dell'anarchismo\" di Bryan Caplan \u00e8 anche presentata nella prima appendice, insieme agli argomenti secondo cui le FAQ di Caplan distorcono il rapporto tra anarchismo e anarco-capitalismo.\nInfluenza e critica.\nLe FAQ sono state integrate da diverse fonti. L'anarco-sindacalista Solidarity Federation l'ha definita una \"\"risorsa\" \"inestimabile\" e \"altamente\" \"raccomandata\" per le persone che desiderano \"acquisire una migliore comprensione dell'anarchismo\"\". Flint Jones, membro del NEFAC, ha salutato le FAQ come \"l\"a risorsa [anarchica] pi\u00f9 completa disponibile\". Il Workers Solidarity Movement, un gruppo anarchico irlandese, lo ha definito \"la principale fonte di informazioni sull'anarchismo nel world wide web\". L'anarchico del Quebec, Normand Baillargeon, lo definisce una \"FAQ monumentale ed essenziale dedicata all'anarchismo\"\". Le FAQ sono state citate dallo studioso di comunicazione Joseph M. Reagle Jr. \"[come] \"un esempio dei principi [della governance della comunit\u00e0]\"\". Negli ultimi anni, le FAQ sono state citate in vari lavori pubblicati, come \"Viable Utopian Ideas: Shaping a Better World\" (2003) di Arthur Shostak e \"Utopia and Organization\" (2002) di Martin Parker. \u00c8 stato descritto come \"\"molto\" \"completo\"\" da Paul Graham e John Hoffman nella loro \"Introduzione alle ideologie politiche\" (2006). Varie versioni delle FAQ sono state tradotte in otto lingue ed \u00e8 stato incluso in ogni versione stabile di Debian dal 1999.\nUna versione precedente delle FAQ \u00e8 stata criticata una volta da uno degli anarco-capitalisti a cui era stata scritta per opporsi. Scrivendo nel 1997 e riferendosi alla versione delle FAQ del 1996, David D. Friedman si lamentava di ci\u00f2 che chiamava \"irresponsabilit\u00e0\" degli autori nel fare errori nel loro resoconto della storia islandese e attribuendogli una posizione che non ricopriva. Gli autori hanno corretto il loro errore nella visione di Friedman nelle versioni successive quando sono venuti a conoscenza delle sue critiche. Pur riconoscendo che la versione delle FAQ del 1996 conteneva alcuni errori riguardanti l'Islanda medievale ed era scarsamente verificata, hanno negato che ci\u00f2 rappresentasse un \"disprezzo per la verit\u00e0\" e sostengono che la loro critica era ancora valida nonostante \"alcuni gravi errori nei dettagli\".\nL'anarchico individualista e individualista Kevin Carson ha definito le FAQ un \"compendio onumentale sulla storia, la teoria e la pratica anarchiche\". Tuttavia, Carson non era d'accordo con l'analisi delle FAQ sull'anarco-capitalismo. Ha fatto riferimento al trattamento delle FAQ sull'anarco-capitalismo come \"probabilmente il punto pi\u00f9 debole delle FAQ\", continuando: \"[Mentre] considero l'anarco-capitalismo essere considerevolmente divergente dall'anarchismo individualista classico, [anch'io] rifiuto ogni asserzione generale che possono essere \"veri anarchici\" \"."}
{"id": "8395228", "revid": "729019", "url": "https://it.wikipedia.org/wiki?curid=8395228", "title": "Castello di Montalto Pavese", "text": "Il Castello di Montalto Pavese \u00e8 una fortificazione situata nel comune italiano di Montalto Pavese, in provincia di Pavia. L'edificio \u00e8 posto a 350 sull'altura che sovrasta il borgo, si trova nell'Oltrep\u00f2 Pavese, su un crinale che fa da spartiacque tra la valle Scuropasso e la valle del Coppa.\nStoria.\nNell\u2019alto medioevo Montalto appartenne ad un ramo della famiglia dei Belcredi. Nel 1164 fu di Federico Barbarossa, che don\u00f2 questa terra all\u2019alleato comune di Pavia. Nel 1406 Castellino Beccaria lo ebbe da Filippo Maria Visconti. Pass\u00f2 nel 1474 a Federico Strozzi per donazione di Galeazzo Maria Sforza duca di Milano. La costruzione del palazzo attuale inizi\u00f2 nel 1593 per volont\u00e0 di Filippo Belcredi, come citato in un'epigrafe posta all\u2019ingresso, sui resti di una precedente fortificazione che il proprietario, Ludovico Taverna, fu costretto dal re di Spagna a declassare, togliendole ogni apprestamento militare. I lavori di ampliamento e modifica continuarono negli secoli successivi, sino all'interruzione in seguito alle conquiste napoleoniche.\nStruttura.\nAnche se chiamato castello in realt\u00e0 l\u2019edificio \u00e8 un imponente palazzo signorile, con costruzione in pietra e mattoni a vista di pianta regolare e notevole estensione. La muratura attuale, pur essendo molto probabilmente ricavata da quella della fortificazione medievale, presenta un aspetto barocco. Tra le tracce della fortificazione passata spicca il mastio dell'antico castello, una grande torre quadrata, che caratterizza il profilo dell'edificio, che \u00e8 circondato da due giardini: uno all\u2019italiana, con viali regolari e ritagli geometrici, l\u2019altro all\u2019inglese, ombreggiato da boschetti di larici, roveri e castagni."}
{"id": "8395231", "revid": "116437898", "url": "https://it.wikipedia.org/wiki?curid=8395231", "title": "Separatismo arabo in Khuzestan", "text": " \nIl separatismo arabo in Khuzestan \u00e8 stato un movimento separatista iniziato ad Ahvaz dopo l'annessione della regione da parte dell'Iran nel 1925."}
{"id": "8395247", "revid": "228587", "url": "https://it.wikipedia.org/wiki?curid=8395247", "title": "Emilio Benavent Escu\u00edn", "text": "Biografia.\nEmilio Benavent Escu\u00edn nacque a Valencia il 10 aprile 1914.\nFormazione e ministero sacerdotale.\nStudi\u00f2 lettere e filosofia all'Universit\u00e0 di Madrid con l'obiettivo di diventare insegnante. In seguito entr\u00f2 in seminario e studi\u00f2 teologia presso la Pontificia Universit\u00e0 di Comillas. Erano gli anni difficili della guerra civile spagnola. Concluse gli studi con il dottorato in teologia.\nIl 18 luglio 1943 fu ordinato presbitero per la diocesi di Malaga. In seguito fu vicario coadiutore della parrocchia di San Giacomo Apostolo a Malaga; cappellano nella base dell'Aeronautica militare e professore all'Instituto de segunda ense\u00f1anza. Nel 1946 venne nominato canonico del capitolo della cattedrale di Malaga, professore di teologia, patristica e arte sacra nel seminario diocesano e assistente ecclesiastico della giovent\u00f9 di Azione Cattolica. Nel 1951 venne nominato parroco della parrocchia di San Patrizio al Barrio de Huelin, un sobborgo popolare di Malaga, dove dedic\u00f2 profondamente tutte le sue energie materiali e spirituali alle persone emarginate dei sobborghi. Costru\u00ec la chiesa parrocchiale e una scuola, un dispensario, la sede dell'Azione Cattolica e la canonica. Si occup\u00f2 anche della costruzione e dell'inaugurazione di una residenza sacerdotale e dello sviluppo dell'insegnamento rurale.\nMinistero episcopale.\nIl 6 dicembre 1954 papa Pio XII lo nomin\u00f2 vescovo ausiliare di Malaga e titolare di Cercina. Ricevette l'ordinazione episcopale il 13 febbraio successivo dall'arcivescovo Ildebrando Antoniutti, nunzio apostolico in Spagna, co-consacranti il vescovo di Guadix Rafael Alvarez Lara e il vescovo coadiutore Cadice e Ceuta Antonio A\u00f1overos Ata\u00fan.\nDa allora fu vicario generale e rettore del seminario diocesano. In nome del vescovo, condusse diverse visite pastorali nella diocesi e nelle scuole rurali. Mantenendo la sua spiccata sensibilit\u00e0 sociale e con il pieno sostegno di monsignor \u00c1ngel Herrera Oria, realizz\u00f2 250 scuole rurali e coordin\u00f2 la formazione di numerosi insegnanti. Consacr\u00f2 le chiese di Nostra Signora di Fatima e San Gabriele, il convento cistercense dell'Incarnazione e inizi\u00f2 la costruzione delle chiese di Santa Rosa da Lima e della Stella Maris.\nIl 13 febbraio 1960 papa Giovanni XXIII lo nomin\u00f2 vescovo coadiutore senza diritto di successione di Malaga.\nPartecip\u00f2 alla prima e alla terza sessione del Concilio Vaticano II.\nIl 30 settembre 1966 venne nominato amministratore apostolico di Malaga. Il 7 aprile successivo papa Paolo VI lo nomin\u00f2 vescovo della medesima sede.\nIl 26 agosto 1968 papa Paolo VI lo nomin\u00f2 arcivescovo coadiutore di Granada e arcivescovo titolare di Tiburnia. Il 3 febbraio 1974 succedette alla medesima sede.\nA Granada, la sua sensibilit\u00e0 e vicinanza al mondo del lavoro, il suo senso di solidariet\u00e0 e sostegno ai sacerdoti e ai preti operai sanzionati per le loro omelie di natura sociale e in opposizione al regime, frequenti negli ultimi anni del franchismo, sono particolarmente ricordati.\nIl 25 maggio 1977 papa Paolo VI lo nomin\u00f2 vicario castrense per la Spagna e arcivescovo titolare di Massimiana di Numidia.\nIl 27 ottobre 1982 papa Giovanni Paolo II accett\u00f2 la sua rinuncia all'incarico. Queste premature dimissioni vennero collegate al colpo di Stato del 23 febbraio 1981.\nIn seguito si trasfer\u00ec a Malaga dove esercit\u00f2 il ministero pastorale nella parrocchia di San Gabriele. Il 7 marzo 1998 rinunci\u00f2 al titolo ai sensi della nuova pratica stabilita per gli ordinari militari e assunse il titolo di ordinario militare emerito.\nMor\u00ec a Malaga alle 11 del 4 gennaio 2008 all'et\u00e0 di 93 anni. Le esequie si tennero il giorno successivo alle ore 12 nella cattedrale di Malaga. \u00c8 sepolto nella chiesa parrocchiale di San Patrizio a Malaga.\nGenealogia episcopale.\nLa genealogia episcopale \u00e8:"}
{"id": "8395256", "revid": "1935274", "url": "https://it.wikipedia.org/wiki?curid=8395256", "title": "Cantone di Les Vans", "text": ""}
{"id": "8395258", "revid": "118501015", "url": "https://it.wikipedia.org/wiki?curid=8395258", "title": "Gomer Pyle", "text": "Gomer Pyle \u00e8 un personaggio televisivo interpretato da Jim Nabors e presentato al pubblico per la prima volta nel 1962, a met\u00e0 della terza stagione del \"The Andy Griffith Show\".\nMeccanico ingenuo e gentile, Gomer Pyle divenne un protagonista quando l'attore Howard McNear, che interpretava Floyd il Barbiere, dovette prendere una pausa dallo show per motivi di salute. In tutto, Nabors interpret\u00f2 Pyle per 23 episodi all'interno dello show, dal 1962 al 1964. Quando, dopo due stagioni, McNear torn\u00f2 al \"The Andy Griffith Show\", lo stesso Griffith propose la creazione di uno show interamente dedicato al personaggio di Gomer Pyle, e cos\u00ec nel 1964 nacque il telefilm \"Gomer Pyle, U.S.M.C.\", che fu trasmesso fino al 1969.\nIl personaggio.\nIn virt\u00f9 della sua mente pura e incorrotta, Gomer \u00e8 un meccanico ingenuo e dall'elevata moralit\u00e0 proveniente da Mayberry, una cittadina fittizia della Carolina del Nord. Da quanto appare nello show, egli \u00e8 l'unico impiegato della Wally's Filling Station, una stazione di servizio dove, inizialmente, Gomer non solo lavora ma anche abita, dormendo nel retrobottega, poich\u00e9, come racconta un suo amico, sta risparmiando per andare all'universit\u00e0, volendo un giorno diventare un medico. Caratterizzato dall'avere quasi sempre occhi e mandibola spalancati, Gomer Pyle indossa solitamente l'uniforme della stazione di servizio e un cappellino da baseball, ed ha sempre un fazzoletto che gli penzola dalla tasca posteriore dei pantaloni. Inizialmente Gomer ha dimostrato di non avere una grande conoscenza della meccanica automobilistica, ad esempio, nell'episodio \"The Great Filling Station Robbery\", ammette di aver sempre pensato che il carburatore fosse un ornamento da cofano, e sempre nello stesso episodio dice che tutto quello che sa fare \u00e8 riempire automobili di gas, benzina, acqua e aria. Tuttavia, con il passare del tempo e nel corso di altri episodi, Gomer dimostra di aver imparato il mestiere di meccanico e di essere in grado di diagnosticare problemi meccanici e anche, come mostrato in \"Barney's First Car\", di far funzionare il carro attrezzi in forza alla stazione di servizio.\nCome suo cugino Goober, anche Gomer suscita sempre momenti di ilarit\u00e0 nel pubblico quando, sbalordito dalle cose pi\u00f9 semplici, esclama i suoi slogan pi\u00f9 famosi, ossia \"Shazam!\", \"Golly\", \"Sur-Prize, Sur-Prize, sur-award!\" e \"shame, shame, shame!\", a seconda dei casi.\nMolto amico dello sceriffo Andy Taylor, in alcuni episodi Gomer si presta anche ad aiutare il vice-sceriffo Barney Fife nella soluzione di qualche caso, ma, sebbene egli sia sempre ligio al dovere, spesso la sua inettitudine fa s\u00ec che egli sia pi\u00f9 d'intralcio che d'aiuto. Ci\u00f2 nonostante, agli occhi dei suoi amici, specialmente dello sceriffo, i suoi difetti sono sempre pi\u00f9 che ampiamente compensati dal suo spirito gentile e generoso.\nNell'ultimo episodio della quarta stagione del \"The Andy Griffith Show\", Gomer dice ad Andy di essersi arruolato nei Marine, essendosi reso conto che alla fine sarebbe stato comunque chiamato a prestare servizio militare.\nNasce cos\u00ec lo spin-off \"Gomer Pyle, U.S.M.C.\", in cui le origini contadine di Gomer vengono rese ancora pi\u00f9 evidenti, in modo da far s\u00ec che la sua natura un po' arretrata funga da sostegno alla comicit\u00e0 dello show, facendo di Gomer l'antagonista comico del rigoroso istruttore militare, il sergente di artiglieria Vince Carter, interpretato da Frank Sutton. Come nelle precedenti, anche in questa serie sono presenti diversi episodi che mostrano l'abilit\u00e0 di Gomer come cantante baritono.\nSebbene all'inizio della serie il sergente Carter venga mostrato come estremamente insofferente all'ottusit\u00e0 di Pyle, sognando tutti i modi per potersene liberare, nel corso degli episodi l'istruttore inizier\u00e0 a tollerare la recluta, arrivando perfino a rispettarlo. Con il tempo, sebbene rimanendo sempre fuori dagli schemi, Gomer Pyle diventa cos\u00ec un buon Marine, anche se non c'\u00e8 nemmeno un episodio in cui riesca a non far quantomeno innervosire Carter. Nell'episodio finale, dopo aver realizzato di non essere altro che una costante fonte di ansia per il sergente Carter, Gomer chiede di essere trasferito. Carter per\u00f2, sebbene sia inizialmente soddisfatto della richiesta, alla fine fa in modo che il trasferimento di Gomer sia rifiutato e l'episodio termina con Carter che insiste per stringere la mano a Gomer, senza sapere che la mano di quest'ultimo \u00e8 ricoperta di gommalacca.\nSia il \"The Andy Griffith Show\" che \"Gomer Pyle, U.S.M.C.\" terminarono alla fine del anni 1960 e, poich\u00e9 Jim Nabors ricevette la conduzione di uno spettacolo di variet\u00e0 della CBS per due stagioni, il personaggio fu accantonato e l'idea di farlo comparire nella serie \"Mayberry R.F.D.\", sequel del \"The Andy Griffith Show\" non si concretizz\u00f2 mai. Gomer Pyle torn\u00f2 sugli schermi solo 1986, quando, assieme alla maggior parte del cast originale del \"The Andy Griffith Show\", prese parte al film per la televisione \"Return to Mayberry\". Nel film, Gomer e Goober Pyle gestiscono una stazione di servizio con annessa officina chiamata \"G &amp; G Garage\", il che implica che la carriera militare di Gomer a un certo punto sia finita.\nApparizioni nel \"The Andy Griffith Show\".\nQuella che segue \u00e8 una lista degli episodi del \"The Andy Griffith Show\" in cui compare Gomer Pyle prima che questo diventasse protagonista della propria serie:"}
{"id": "8395259", "revid": "767487", "url": "https://it.wikipedia.org/wiki?curid=8395259", "title": "Berdella", "text": "Berdella \u00e8 un film del 2009 scritto e diretto da William Taft, e co-diretto da Paul South; basato sulla vita del serial killer Robert Berdella.\nTrama.\nKansas City (Missouri), Stati Uniti 1984: Robert \"Bob\" Berdella, titolare di un bazaar, \u00e8 un serial killer omosessuale che tiene prigioniero in casa sua un ragazzo di nome Jimmy Howler. Bob si reca al lavoro, poi si ferma a leggere delle riviste pornografiche al parco, e infine torna a casa dopo aver venduto eroina al suo amico Larry. Quindi Bob invita a casa sua un giovane tossicodipendente e poi gli taglia la gola.\nDurante una partita di poker, Bob serve agli altri giocatori suoi amici del chili (che \u00e8 implicito contenga carne umana), e successivamente violenta e poi uccide un operaio di nome Mike Walton. Il giorno dopo, Bob si masturba davanti alle foto dei suoi crimini, disposte sul cadavere di Walton, e poi esce per prendersi cura della sua bottega, lasciando a casa da soli un paio di drogati che aveva ospitato. I due tossici la saccheggiano.\nDopo aver venduto il teschio di una delle sue vittime a un cliente del negozio, Bob visita un gay bar, dove scopre uno dei due ragazzi che gli hanno svaligiato la casa. Bob convince l'uomo a tornare a casa con lui, lo tortura con rabbia e infine distoglie lo sguardo prima di soffocarlo con una borsa di plastica in testa. Bob in seguito tira Larry fuori di prigione e lo porta a casa sua. Dopo averlo drogato lo mutila, lo soffoca e poi lo decapita dopo aver iniettato delle sostanze abrasive in un foro che aveva praticato nella parte posteriore del suo cranio.\nSuccessivamente, Bob approccia un prostituto di nome Cliff, con l'intenzione di farlo diventare il suo schiavo sessuale personale. Mentre si trova al lavoro, Bob viene aggredito dal fratello maggiore di Jimmy Howler, e comincia a soffrire di dolori al torace. Bob viene informato che dovr\u00e0 chiudere il suo negozio, e Cliff, tenuto prigioniero a casa sua, riesce a fuggire. Una serie di scritte in sovrimpressione comunicano che Bob \u00e8 stato arrestato per omicidio di primo grado, \u00e8 riuscito ad evitare la pena di morte fornendo una piena confessione, per poi morire in carcere di infarto nel 1992.\nCritica.\nErik W. Van Der Wolf di Dread Central assegn\u00f2 al film 3\u00bd stellette su 5, e concluse: \"\"Berdella\" \u00e8 ben lungi dall'essere perfetto e sembra decisamente essere un film a basso budget sotto ogni aspetto, ma questo non impedisce a Taft e South di darci qualcosa che valga la pena vedere\". Todd Martin di Horror News lod\u00f2 la fotografia e l'interpretazione di Seth Correa, ma defin\u00ec il film \"cos\u00ec-cos\u00ec\" e scrisse, \"sebene non possa dire di detestarlo, ancora non ci vedo nulla di speciale che possa farmi desiderare di guardarlo di nuovo\". Scrivendo per \"The Pitch\", Alan Scherstuhl stronc\u00f2 \"Berdella\", deridendo la \"sceneggiatura piena di buchi, la recitazione miserabile, l'amoralit\u00e0 dell'opera, e l'incapacit\u00e0 di stabilire una chiara relazione tra l'azione che si svolge in una scena e quello che succede nella seguente\". Concluse la sua recensione definendo \"Berdella\" un film che \u00e8 \"una tortura guardare\"."}
{"id": "8395264", "revid": "1318658", "url": "https://it.wikipedia.org/wiki?curid=8395264", "title": "Greg Beeman", "text": "\u00c8 noto per il suo lavoro nelle serie televisive \"JAG\", \"Smallville\" ed \"Heroes\" ed ha lavorato alla TNT per la serie apocalittica/fantascientifica \"Falling Skies\", come produttore esecutivo e regista principale. \nBiografia.\nBeeman ha iniziato la sua carriera da regista alla fine degli anni 1980, dirigendo lo spettacolo televisivo \"The Wonder Years\" e due film per la televisione. \nNel 1988, debutt\u00f2 come regista teatrale in \"License to Drive\" . \nAnni 1990.\nAll'inizio degli anni 1990, continu\u00f2 a lavorare nel settore televisivo, dirigendo episodi di \"JAG\", Harts of the West, Danger Theater e Nash Bridges. Ha anche contribuito, con due episodi, alla serie di fantascienza \"Eerie, Indiana\" . \nBeeman lavor\u00f2 poi a numerosi progetti televisivi alla fine degli anni '90, in particolare come regista ricorrente nella serie televisiva \"JAG\". \nAnni 2000.\nNel 2000, vinse il premio Directors Guild of America per la regia eccezionale nei programmi per bambini per il film televisivo \"Miracle in Lane 2.\" \nNel 2001, entr\u00f2 a far parte della serie di supereroi WB \"Smallville\", come regista e coproduttore esecutivo. Successivamente venne promosso produttore esecutivo e diresse il finale della serie dello spettacolo. \nNel 2003, venne nuovamente candidato al premio Directors Guild of America per la regia eccezionale nei programmi per bambini per l'adattamento televisivo di \"A Ring of Endless Light\". \nNel 2006 \u00e8 diventato coproduttore esecutivo e regista della serie NBC \"Heroes\". In seguito venne promosso produttore esecutivo. \"Heroes\" \u00e8 stato nominato per un Premio Hugo per la migliore presentazione drammatica di lunga durata nel 2008. Beeman e altri produttori di Heroes furono nominati per un premio PGA nello stesso anno. \nNel 2009, \u00e8 entrato a far parte del dramma di The CW \"Melrose Place\", come regista e produttore esecutivo. \nAnni 2010.\nBeeman \u00e8 entrato nella serie TNT di fantascienza/azione \"Falling Skies\", come regista e coproduttore esecutivo nel 2011. Nella seconda stagione dello show, \u00e8 stato produttore esecutivo e regista principale. \nPer le serie televisive \"Minority Report\" e \"American Gothic\", Beeman ha diretto e agito come coproduttore esecutivo. "}
{"id": "8395265", "revid": "53508", "url": "https://it.wikipedia.org/wiki?curid=8395265", "title": "Esposizione industriale italiana 1871", "text": ""}
{"id": "8395267", "revid": "53508", "url": "https://it.wikipedia.org/wiki?curid=8395267", "title": "Esposizione Nazionale di Milano 1881", "text": ""}
{"id": "8395270", "revid": "53508", "url": "https://it.wikipedia.org/wiki?curid=8395270", "title": "Esposizione Nazionale", "text": ""}
{"id": "8395273", "revid": "1310927", "url": "https://it.wikipedia.org/wiki?curid=8395273", "title": "Vladan Ad\u017ei\u0107", "text": "Carriera.\nClub.\nHa giocato nella massima serie dei campionati montenegrino, serbo, sudcoreano e croato."}
{"id": "8395280", "revid": "121491393", "url": "https://it.wikipedia.org/wiki?curid=8395280", "title": "Botafogo de Futebol e Regatas (pallacanestro)", "text": "Il Botafogo Basquete \u00e8 la squadra di pallacanestro della societ\u00e0 polisportiva Botafogo de Futebol e Regatas con sede a Botafogo, un quartiere di Rio de Janeiro, Brasile. Fondata nel 1933, la squadra milita nel massimo campionato brasiliano.\nStoria.\nLa polisportiva Club de Regatas Botafogo, abbreviata in C.R. Botafogo, \u00e8 stata fondata nel 1894, ma la sezione della pallacanestro \u00e8 stata istituita solo nel 1933, arrivando alle finali del campionato dello stato di Rio de Janeiro nel 1934 e nel 1937. La polisportiva Botafogo Football Club, abbreviata in Botafogo F.C., \u00e8 stata fondata nel 1904 e la sua sezione di pallacanestro ha vinto il campionato di Rio de Janeiro nel 1939 e nel 1942.\nLa pallacanestro \u00e8 stata molto importante nella crescita del Botafogo F.R.. Nel 1942, i due club di Botafogo si affrontarono in un derby; poco dopo l'intervallo, Armando Albano, un giocatore del Botafogo F.C., mor\u00ec in campo a causa di un attacco cardiaco. In suo onore, i presidenti dei due club decisero di fondersi in un unico club, il Botafogo de Futebol e Regatas, abbreviato in Botafogo F.R.. Il nuovo club cre\u00f2 anche un nuovo logo ed un nuovo emblema, mescolando quelli di entrambi i club. Nei tre anni successivi, il Botafogo F.R. vinse tutti e tre i campionati di Rio de Janeiro.\nNel 1967, il Botafogo F.R. vinse il suo primo campionato brasiliano, diventando il primo ed unico club di Rio a vincere il campionato fino al 2000, partecipando cos\u00ec all'edizione del 1968 della Coppa Intercontinentale. All'inizio degli anni duemila, la sezione di pallacanestro della polisportiva torn\u00f2 ad essere amatoriale, tornando al professionismo solo nel 2015.\nNella stagione 2017, il Botafogo F.R. vinse la stsagione regolare della Liga Ouro de Basquete, riuscendo poi a vincere il torneo battendo prima il Blumenau ed in finale l'AAB Joinville nella decisiva Gara-5, finita 90-68 per la squadra di Rio de Janeiro.\nNella stagione successiva, il club guidato da L\u00e9o Figueir\u00f3, raggiunse le semifinali del campionato, perdendo contro il Flamengo, il quale vinse poi il titolo. A fine stagione, L\u00e9o Figueir\u00f3 venne nominato allenatore dell'anno della NBB. Grazie al quarto posto in campionato, il Botafogo si qualific\u00f2 per la stagione successiva della Liga Sudamericana.\nNella stagione 2019-2020, il Botafogo esordisce per la prima volta nella Liga Sudamericana; il club viene inserito nel gruppo D, giocando le sue partite a San Andr\u00e9s in Colombia contro i padroni di casa, i Warriors de San Andr\u00e9s, oltre al Nacional de Montevideo ed al Salta Basket. Grazie al record di 2-1, la squadra si qualifica alle semifinali che si svolgono a La Banda, in Argentina. Il gruppo \u00e8 composto ancora dal Salta ed il Nacional, oltre alla squadra di casa, il Ciclista Ol\u00edmpico. Nel primo match, il Botafogo batte il Salta per 62-61, grazie ad un canestro allo scadere di Arthur Bernardi; il giorno successivo \u00e8 invece il Nacional a venire battuto con uno scarto di 10 punti. Nel match pi\u00f9 importante contro il Ciclista Ol\u00edmpico, il Botafogo recupera uno scarto di 17 punti e grazie all'ottima prestazione di Jamaal Smith riesce ad accedere alle Finals dove affronta il Corinthians.\nNonostante la sconfitta in Gara-1, giocata tra le mura amiche, il Botafogo guidato da Jamaal Smith e Cau\u00ea Borges, ribalta il risultato nelle due gare successive giocate a San Paolo, conquistando cos\u00ec il primo titolo internazionale della sua storia.\nRoster.\n\"Aggiornato al 1 aprile 2020.\""}
{"id": "8395290", "revid": "729019", "url": "https://it.wikipedia.org/wiki?curid=8395290", "title": "Kylie Rae", "text": "Carriera.\nCircuito indipendente (2016\u20132020).\nRae fece il suo debutto nel mondo del wrestling il 19 marzo 2016 durante la registrazione di \"Reality of Wrestling\", sconfiggendo Ivory Robin ed aggiudicandosi il ROW Diamonds Championship. Nel febbraio 2018 fece un provino per la WWE.\nIl 5 gennaio 2019 a \"Warrior Wrestling 3\", la Rae sfid\u00f2 senza successo Jordynne Grace per il titolo Progress World Women's Championship.\nIl 12 settembre 2020 sconfisse Tessa Blanchard conquistando la cintura Warrior Wrestling Women's Championship.\nAll Elite Wrestling (2019).\nAll'inizio del 2019, Rae entr\u00f2 a far parte del roster femminile della All Elite Wrestling. Esord\u00ec nel primo pay-per-view della compagnia, \"Double or Nothing\", in un match contro Britt Baker, Awesome Kong e Nyla Rose, venendo sconfitta. In seguito la Rae avrebbe dovuto affrontare Leva Bates all'evento \"Fyter Fest\", ma alla fine venne sostituita da Allie. Dopo \"All Out\", il dirigente AEW Tony Khan annunci\u00f2 che Kylie Rae aveva richiesto il suo rilascio dalla federazione, e che la separazione era stata del tutto \"amichevole\".\nImpact Wrestling (2019\u20132020).\nIl 20 ottobre 2019 Kylie Rae fece un'apparizione a sorpresa al pay-per-view \"Bound For Glory\" della Impact Wrestling. Entr\u00f2 con il numero 17 nel \"Call Your Shot\" Gauntlet Match e fu eliminata da Mahabali Shera. Il 31 marzo a \"Impact!\", fu annunciato che la Rae aveva firmato un contratto con la Impact Wrestling. La prima vittoria arriv\u00f2 ai danni di Kiera Hogan il 21 aprile a \"Rebellion\".\nIl 18 luglio a \"Slammiversary\", Rae vinse un Gauntlet for the Gold match per determinare la prima sfidante al titolo Knockouts Championship. Il 28 luglio a \"Impact!\", si un\u00ec a un gruppo di altri wrestler nel reality show \"Wrestle House\". In questo periodo ebbe un feud con Rosemary e Taya Valkyrie. Nelle settimane seguenti, Rae ebbe una rivalit\u00e0 con la Knockout Champion Deonna Purrazzo che avrebbe dovuto sfociare in un match in programma al ppv \"Bound for Glory\". Tuttavia, la Rae non apparve all'evento e venne sostituita da Su Yung. Due settimane dopo la Rae annunci\u00f2 il suo ritiro dal wrestling professionistico.\nRitorno nel circuito indipendente (2021).\nIl 17 marzo 2021 la Warrior Wrestling annunci\u00f2 che Kylie Rae sarebbe tornata sul ring per combattere contro Thunder Rosa il 5 giugno 2021 a Chicago, Illinois.\nVita privata.\nBrianna Sparrey si \u00e8 laureata alla Oak Forest High School nel 2010, dove praticava il softball.\nPrima di poter diventare una wrestler professionista a tempo pieno, la Sparrey ha lavorato come stuntwoman, prendendo parte al film \"Divergent\" e alla serie televisiva \"Shameless\"."}
{"id": "8395293", "revid": "1310927", "url": "https://it.wikipedia.org/wiki?curid=8395293", "title": "Pedro Carmona (calciatore)", "text": "Carriera.\nClub.\nHa giocato nella massima serie e seconda divisione brasiliana."}
{"id": "8395300", "revid": "538143", "url": "https://it.wikipedia.org/wiki?curid=8395300", "title": "Shopify", "text": " \nShopify Inc. \u00e8 una societ\u00e0 canadese con sede a Ottawa, Ontario che sviluppa e commercializza l\u2019omonima piattaforma di e-commerce, il sistema di punto vendita Shopify POS e strumenti di marketing dedicati alle imprese.\nLa piattaforma di ecommerce, basata sul modello SaaS, \u00e8 disponibile anche in italiano e conta pi\u00f9 di 1.7 milioni di negozi in 175 paesi che hanno generato vendite per oltre 277 miliardi di dollari.\nStoria.\nShopify \u00e8 stata fondata nel 2006 da Tobias L\u00fctke, Daniel Weinand e Scott Lake nel tentativo di lanciare \u201cSnowdevil\u201d, un negozio online di attrezzature da snowboard. L\u00fctke, programmatore informatico, si rese conto che le soluzioni di ecommerce disponibili allora non erano soddisfacenti e decise di costruire il suo negozio in autonomia, utilizzando il framework di programmazione open-source Ruby on Rails. Dopo due mesi di lavoro, L\u00fctke lanci\u00f2 Snowdevil.\nNel 2006 i tre lanciano la piattaforma Shopify per permettere ad altri imprenditori di vendere online senza necessit\u00e0 di programmazione. L\u00fctke pubblicizz\u00f2 il suo prodotto come \u201cuno strumento per fare in 20 minuti quello che nel 2004 richiedeva due mesi.\u201d\nNel giugno 2009 rilascia la piattaforma API (Application Programming Interface) al pubblico e annuncia la creazione dell\u2019App Store per permettere agli sviluppatori indipendenti di creare applicazioni e temi per i negozi online Shopify.\nNell'aprile 2010 pubblica la sua app mobile gratuita sull'App Store di Apple e annuncia il primo round di finanziamenti di 7 milioni di dollari, a cui seguirono 15 milioni di dollari nell\u2019ottobre 2011.\nNel 2013 lancia Shopify Payments, uno strumento che permette ai venditori di accettare pagamenti online con carte di credito senza gateway di elaborazione terzi. A dicembre, l\u2019azienda annuncia un terzo round di finanziamenti di 100 milioni di dollari.\nNel 2014 l\u2019azienda conta oltre 120.000 clienti in tutto il mondo.\nNel 2015 lancia un'offerta pubblica iniziale (IPO) alla Borsa di New York e alla Borsa di Toronto, rispettivamente con i simboli \"SHOP\" e \"SH\" e raccoglie oltre 131 milioni di dollari.\nNel 2017 presenta Shopify POS, un sistema di punto vendita che consente ai venditori di accettare pagamenti in negozio e sincronizzare le informazioni in tempo reale con la dashboard di Shopify.\nNello stesso anno acquista per 15 milioni di dollari Oberlo, societ\u00e0 che sviluppa una delle app pi\u00f9 popolari del suo store, per ampliare le funzionalit\u00e0 di dropshipping.\nDal 2018 \u00e8 disponibile in lingua italiana.\nCaratteristiche.\nShopify consente la creazione di negozi e-commerce senza necessit\u00e0 di saper programmare. La piattaforma offre diversi piani in abbonamento a seconda delle varie esigenze.\nOltre alle caratteristiche di base, tra cui il caricamento semplificato di schede prodotto e la possibilit\u00e0 di accettare pagamenti online con carte, le funzionalit\u00e0 possono essere ampliate con le app disponibili sull\u2019App Store.\nIl design del negozio \u00e8 personalizzabile scaricando temi gratuiti o a pagamento.\nShopify offre inoltre strumenti e iniziative gratuiti e dedicati agli imprenditori come webinar, corsi di formazione ed eventi di networking nelle principali citt\u00e0 del mondo, gli Shopify Meetup.\nShopify vanta un vasto ecosistema di App (plug-ins disponibili nello Shopify App Store) che permettono ai gestori dei siti e-commerce di modificare, integrare e personalizzare i propri siti.\nDa fine dicembre 2019 Shopify permette anche la creazione di siti web in multi-lingua attraverso una soluzione nativa. La soluzione \u00e8 accessibile attraverso l'utilizzo di alcune app approvate, e prevede che le lingue aggiuntive siano mantenute all'interno dello URL primario, senza quindi la necessit\u00e0 di creare domini secondari.\nClienti.\nTra i maggiori clienti di Shopify a livello mondiale, si possono ricordare Tesla Motors, Budweiser, The New York Times, Kylie Cosmetics e The Economist."}
{"id": "8395317", "revid": "1602064", "url": "https://it.wikipedia.org/wiki?curid=8395317", "title": "Darryl Johansen", "text": "Nel 1995 divent\u00f2 il secondo australiano, dopo Ian Rogers, ad ottenere il titolo di Grande Maestro.\nSei volte vincitore del Campionato australiano (1984, 1988, 1990, 2000, 2002 e 2012). \nDal 1980 al 2010 ha rappresentato l'Australia in 14 Olimpiadi degli scacchi.\nAlcuni risultati di torneo:\nJohansen \u00e8 attualmente co-direttore della scuola di scacchi \"Chess Ideas\" di Melbourne."}
{"id": "8395327", "revid": "1315817", "url": "https://it.wikipedia.org/wiki?curid=8395327", "title": "Angelo di Castro", "text": ""}
{"id": "8395330", "revid": "287204", "url": "https://it.wikipedia.org/wiki?curid=8395330", "title": "Spedizione Oltre", "text": "La Spedizione Oltre (conosciuta anche come Spedizione Oltre-Beyond the Edge) 2008-2009 \u00e8 stata una missione polare italo-norvegese ideata da Petter Johannesen (pronipote dell\u2019esploratore Roald Amundsen, primo uomo a raggiungere nel 1911 il Polo Sud) e Gianni Maccagni, partita da Milano con l\u2019intento di effettuare per la prima volta il passaggio a Nord-est via terra, a bordo di veicoli a motore che avrebbero dovuto percorrere il tragitto da Capo Nord in Norvegia, fino a giungere a U\u0117len sullo stretto di Bering a oltre 10000\u00a0km di distanza, ma venne interrotta per problemi di natura tecnica, quando arrivarono nel villaggio siberiano di Pe\u010dora (65\u00b042'00.0\"N 52\u00b028'00.0\"E) a ridosso dei monti Urali. \nLa spedizione si proponeva diversi obbiettivi, tra cui la volont\u00e0 di ripercorrere il passaggio a Nord-Est effettuato 90 anni prima via mare dall\u2019esploratore Roald Amundsen, avvalendosi di un equipaggio esperto (tra cui scienziati e alpini dell\u2019Esercito Italiano), ma anche coinvolgendo, grazie ad un annuncio apparso sul Corriere della Sera, molti partecipanti che non avevano mai avuto nessun tipo di esperienza in ambienti polari.\nObiettivi della spedizione.\nGli obiettivi della spedizione erano molteplici tra cui:\nPianificazione della spedizione.\nPetter Johannesen e Gianni Maccagni impiegarono 1 anno per pianificare la Spedizione e ricercare partners ed i fondi necessari.\nSicuramente la posizione di entrambi aiut\u00f2 molto in un primo momento, Petter Johannesen \u00e8 Console onorario in Italia per la Namibia e Gianni Maccagni opera nel settore della Comunicazione, dopo aver maturato molti anni di esperienza all\u2019interno del motomondiale, ma l\u2019inizio della Grande Recessione iniziata proprio in quegli anni, port\u00f2 molti partners e fornitori a ritrattare gli accordi iniziali per la sponsorizzazione della spedizione Oltre. Alcuni si ritirarono, altri decisero di ridurre drasticamente la loro partecipazione. Questa situazione non precluse la partenza, ma influ\u00ec molto sulla pianificazione e sulla Spedizione stessa.\nVenne trovato un accordo con Iveco che divenne fornitore ufficiale dei mezzi, concedendo l\u2019utilizzo di n.2 Iveco Daily e n.4 Iveco Massif modificati per poter operare in ambiente artico.\nMolto importante fu la collaborazione con gli Alpini dell\u2019Esercito Italiano di stanza a La Thuile comandati dall\u2019allora Maggiore Patrick Farcoz, che in un primo momento si offrirono di prestare aiuto, insieme all\u2019agenzia di comunicazione CreAttivit\u00e0 di Simone Bandini Buti , per poter selezionare e formare il resto dell\u2019equipaggio, ma vista la natura della spedizione, successivamente fu proposto a entrambi i gruppi di far parte dell\u2019equipaggio che sarebbe partito. Entrambi accettarono, coinvolgendo parte del loro staff.\nTra i pi\u00f9 importanti sponsor vi furono Yokohama per la fornitura di pneumatici, Telespazio e l\u2019Asi (Agenzia Spaziale Italiana) per le telecomunicazioni via satellite, Canon per la fornitura di attrezzature fotografiche, Maggiolina che si occup\u00f2 di fornire le tende dove avrebbe dormito l\u2019equipaggio, posizionate sopra i veicoli, ma arrivarono anche generose forniture di materiale tecnico da parte di Rottapharm Madaus, Adidas, Scarpa e Arnaboldi. Si unirono sponsorizzazioni istituzionali come Provincia di Milano, Regione Lombardia, Senato della Repubblica, e si aggiunsero collaborazioni con il Cnr, Polarnet, WWF, Il Sole 24 Ore.\nL\u2019equipaggio.\nIl 28 luglio 2008 venne pubblicata sul Corriere della Sera un\u2019intervista a Petter Johannesen, che utilizz\u00f2 lo stesso metodo adottato quasi un secolo prima da Ernest Shackleton per la spedizione Endurance, facendo il seguente annuncio \u201cVenite con me nell\u2019artico: sono un discendente dell\u2019esploratore Roald Amundsen, il primo uomo che a bordo di una nave effettu\u00f2 il passaggio a Nord-Est. 90 anni dopo ripeteremo l\u2019impresa a bordo di fuoristrada Iveco equipaggiati in modo da fronteggiare le condizioni climatiche del gelido inverno nordico. Percorreremo oltre 10.000\u00a0km sul pack siberiano da Capo Nord, fino allo stretto di Bering, con un equipaggio di 50 persone che porter\u00e0 nell\u2019Artico un pezzetto di Milano. Chi vuole fare un pezzo di strada con noi, ci contatti sul nostro sito web\u201d\nGiunsero quasi 700 candidature e di queste, furono selezionati e scelti 12 partecipanti che nella loro vita svolgevano normali lavori come commercialista, meccanico, impiegato, imprenditore, geometra.\nI mezzi.\nPer affrontare le zone artiche, vennero scelti ed allestiti direttamente dalla casa madre Iveco negli stabilimenti di Torino, sotto la supervisione dell\u2019organizzazione della spedizione, n.4 fuoristrada Iveco Massif ed n.2 Iveco Daily cabinati. \nI Massif erano lunghi 4720mm (passo 2768mm) per una larghezza di 1750mm ed un\u2019altezza di 2050mm (escluso le tende Maggiolina che erano montate sopra il tetto), con un peso di 2065\u00a0kg (escluso il materiale tecnico montato successivamente), un passo di 2768mm e spinto da un motore FPT 3.0 HPI da 146Cv. Poteva trasportare fino a 5 persone, ma durante l\u2019intera spedizione ogni Massif portava sempre 2 o 3 persone massimo, incluso il materiale tecnico e viveri.\nI Daily erano lunghi 5432 mm (passo 3050mm) per una larghezza di 2056 mm ed un\u2019altezza di 2580mm, con un peso di 5,5 T. (escluso il materiale tecnico montato successivamente), un passo di 3400 mm e spinto da un motore HPT da 3,0 litri e 176 CV. Poteva trasportare fino a 3 persone, ma durante l\u2019intera spedizione ogni Daily portava sempre 2 persone, incluso il materiale tecnico e viveri.\nVennero scelti i seguenti nomi: \nFu scelto di chiamare gli Iveco Massif con i nomi delle citt\u00e0 che in qualche modo si legavano alla Spedizione Oltre. Milano il luogo di partenza e sede dell\u2019organizzazione, Torino dove i mezzi vennero costruiti, Roma perch\u00e9 rappresenta la capitale italiana e Genova in onore al pi\u00f9 famoso esploratore italiano, Cristoforo Colombo, mentre per i 2 Iveco Daily vennero scelti i nomi di Fram e Maud, in onore delle due navi con cui Roald Amundsen esplor\u00f2 sia l\u2019Artide che l\u2019Antartide. \nI preparativi della spedizione.\nIl 13 ottobre 2008 l\u2019intero equipaggio si incontr\u00f2 per la prima volta nella caserma degli Alpini di La Thuile, per iniziare la preparazione.\nIl 15 novembre 2008 sul monte Cervino venne effettuata la seconda ed ultima preparazione dell\u2019intero equipaggio e tutto lo staff organizzativo. \nElenco equipaggio:\nIl piano.\nDopo l\u2019ultima preparazione sul monte Cervino e dopo aver conosciuto meglio l\u2019intero equipaggio, Johannesen e Maccagni pianificarono gli ultimi dettagli della spedizione Oltre. \nIl piano prevedeva di suddividere l\u2019intero equipaggio in 2 team che si sarebbero alternati durante la spedizione. Il primo team avrebbe avuto il compito di trasferire i mezzi da Milano a Capo Nord, il secondo team da Capo Nord in Norvegia, fino a Syktyvkar in Siberia per esser nuovamente sostituiti dal primo team che da Syktyvkar avrebbe proseguito fino a Salechard, ed infine il secondo team avrebbe concluso la spedizione effettuando il tragitto da Salechard a U\u0117len sullo stretto di Bering.\nLa partenza - primo equipaggio.\nLa partenza ufficiale della spedizione Oltre sarebbe dovuta avvenire nel mese di Novembre, ma diversi problemi ne ritardano l\u2019avvio. Tra questi vi sono i carrelli dei mezzi, che sarebbero dovuti arrivare dal Canada (mai giunti e sostituiti all\u2019ultimo con dei carrelli poco adatti ai luoghi in cui avrebbero dovuto operare) e le autorizzazioni da parte del Ministero Russo competente per poter entrare in Russia, giunte in forte ritardo.\nNonostante ci\u00f2, il pomeriggio dell\u201911 dicembre 2008 la spedizione Oltre parte da Milano ed effettua una prima sosta tecnica a Oslo, presso gli stabilimenti norvegesi della Iveco, per permettere all\u2019equipaggio di apportare le ultime modifiche ai mezzi, prima di fare rotta verso Capo Nord.\nGiunti a Capo Nord, vi sono ancora dei problemi con la documentazione per poter attraversare il confine russo, per cui Johannesen e Maccagni decidono di far rientrare in Italia l\u2019intero primo equipaggio, ad eccezione di 3 elementi (Farcoz, Vori e Tonetta) che sarebbero rimasti a sorvegliare i mezzi della spedizione, parcheggiati temporaneamente ad Alta (Norvegia) a soli 500\u00a0km dal confine russo. \nSecondo equipaggio.\nUna volta ricevute tutte le autorizzazioni, il secondo equipaggio parte l\u201911 gennaio 2009 da Milano per Alta, ed il 12 gennaio la carovana di mezzi si rimette in movimento diretta al confine russo.\nViene effettuata una nuova sosta tecnica di alcuni giorni nella citt\u00e0 di Murmansk, per effettuare ulteriori lavori di coibentatura dei mezzi e successivamente la spedizione riprende il suo viaggio. Il programma prevedeva di viaggiare su normali strade fino alla citt\u00e0 di Mezen' in Siberia (con una sosta di qualche giorno presso la citt\u00e0 di Arkhangelsk) e dopo Mezen' la spedizione avrebbe proseguito il suo viaggio in un territorio privo di strade e completamente disabitato, con l\u2019intenzione di raggiungere il pack delle coste siberiane. Per poter fare ci\u00f2, era necessario un clima particolarmente rigido e freddo che avrebbe permesso gli attraversamenti sui fiumi ghiacciati in maggiore sicurezza ed una migliore guida dei mezzi sui terreni innevati, ma le temperature non particolarmente fredde in quel periodo (unico fattore che non poteva esser programmato), resero tutto difficile e dopo diversi tentativi, si decise di proseguire su delle winter-road (dopo esser stati autorizzati dalle autorit\u00e0 russe) e provare a puntare verso il pack prima o dopo l\u2019attraversamento degli Urali. \nLa spedizione Oltre quindi fece rotta, non senza difficolt\u00e0, verso Syktyvkar dove si era deciso di effettuare il 3 cambio d\u2019equipaggio.\nTerzo equipaggio.\nIl 29 gennaio 2009 parte del primo equipaggio si ricongiunge alla spedizione Oltre per poter proseguire il viaggio, ma purtroppo i continui problemi tecnici non fanno percorrere pi\u00f9 di 500\u00a0km e dopo un mese di tentativi, il 28 febbraio 2009 nei pressi della citt\u00e0 di Pe\u010dora nella Repubblica dei Komi, la spedizione Oltre viene dichiarata ufficialmente fallita ed il suo team inizia il viaggio di ritorno verso l\u2019Italia. \nBibliografia.\nSimone Bandini Buti, Chiara Abbate, Manfredi Pedone. Un equipaggio sotto zero, Milano, Lupetti, 2011, ISBN 978-88-8391-338-9"}
{"id": "8395332", "revid": "1315817", "url": "https://it.wikipedia.org/wiki?curid=8395332", "title": "Paolo da Castro", "text": ""}
{"id": "8395333", "revid": "120199798", "url": "https://it.wikipedia.org/wiki?curid=8395333", "title": "Vicepresidente dell'Uruguay", "text": "Il Vicepresidente della Repubblica orientale dell'Uruguay (in spagnolo \"Vicepresidente de la Rep\u00fablica Oriental del Uruguay\") \u00e8 colui che esercita la carica di presidente della Repubblica in assenza del presidente. Mentre il Presidente \u00e8 in carica, ricopre la Presidenza della Camera dei senatori e dell'Assemblea generale.\nIl presidente e il vicepresidente sono eletti per elezione popolare diretta. Sono scelti nella stessa candidatura presentata dal rispettivo partito. Nel caso in cui nessun candidato ottenga la maggioranza assoluta dei voti, si tiene un secondo turno tra le prime due maggioranze. In questo voto, il candidato che ottiene la maggioranza assoluta dei voti \u00e8 il vincitore. Attualmente, Beatriz Argim\u00f3n \u00e8 colei che occupa la vicepresidenza dell'Uruguay.\nStoria.\nLa carica di vicepresidente della Repubblica fu istituita nella Costituzione del 1934, ratificata dal plebiscito il 19 aprile dello stesso anno. In precedenza, in caso di posto vacante del Presidente della Repubblica, il Presidente del Senato assumeva la presidenza.\nIl testo affermava: \"il Presidente e il Vicepresidente della Repubblica saranno eletti congiuntamente e direttamente dal popolo, con una maggioranza semplice di elettori, attraverso il sistema di doppio voto simultaneo\". Tuttavia, una disposizione transitoria stabiliva che per il periodo tra il 1934 e il 1938 i cittadini eletti dalla III Convenzione costituente nazionale sarebbero stati presidente e vicepresidente della Repubblica, il che consent\u00ec all'allora dittatore, Gabriel Terra, di rimanere al potere per altri quattro anni, sebbene non incostituzionalmente. In questo modo, il primo vicepresidente della Repubblica, Alfredo Navarro, fu eletto attraverso questa procedura.\nDopo l'allontanamento di Terra dal potere e l'arrivo di Alfredo Baldomir, un nuovo testo costituzionale fu redatto e approvato dal pubblico il 29 novembre 1942, lo stesso giorno in cui si tenevano le elezioni nazionali per eleggere il presidente e il vicepresidente del Repubblica. Questa nuova costituzione ha mantenuto la posizione di vice presidente senza modifiche.\nLa Costituzione del 1952 istitu\u00ec un sistema esecutivo collegiale, il Consejo Nacional de Gobierno (Consiglio del governo nazionale), che era composto da nove consiglieri eletti direttamente per quattro anni, senza rielezione immediata. Il presidente del Consiglio era designato su base rotante ogni anno tra i membri del Consiglio pi\u00f9 votati e in ordine decrescente di collocamento nell'elenco. In questo modo la figura del vicepresidente della Repubblica fu nuovamente eliminata.\nNel 1967 fu approvato un nuovo testo costituzionale, votato tramite plebiscito il 27 novembre 1966. Esso elimin\u00f2 il Consejo Nacional de Gobierno e riprese il sistema presidenziale, mantenendo anche la figura del vicepresidente. Questo testo (con alcune modifiche) \u00e8 quello che rimane in vigore in Uruguay fino ai giorni nostri.\nDurante la dittatura del 1973-1985 non vi era alcun vicepresidente.\n\u00c8 interessante notare che, ogni volta che il vicepresidente assume temporaneamente la presidenza della Repubblica a causa dell'assenza o dell'incapacit\u00e0 di esercizio della funzione, la carica di vicepresidente \u00e8 temporaneamente occupata dal senatore dalla lista pi\u00f9 votata dello stesso partito a cui appartengono il presidente e il vicepresidente. Ecco perch\u00e9 numerosi senatori sono stati visti sfilare durante la presidenza dell'Assemblea generale: Walter Santoro, Luis Bernardo Pozzolo, Eleuterio Fern\u00e1ndez Huidobro, Luc\u00eda Topolansky, ecc.\nSede.\nL'ufficio e la sede della vicepresidenza si trovano nel Palazzo Legislativo."}
{"id": "8395336", "revid": "110157", "url": "https://it.wikipedia.org/wiki?curid=8395336", "title": "Museo dell'ombrello e del parasole", "text": "Il Museo dell'ombrello e del parasole \u00e8 un museo situato a Gignese, provincia del Verbano-Cusio-Ossola.\nIl museo, unico al mondo dedicato a questi oggetti, \u00e8 stato fondato nel 1939 su iniziativa dell'agronomo Igino Ambrosini (1883 - 1955) originario di una famiglia di ombrellai e che nel 1934 aveva gi\u00e0 fondato, sempre a Gignese, il giardino botanico Alpinia.\nLa prima sede fu presso l'edificio delle scuole elementari, nel 1976 avvenne il trasferimento nella sede attuale, un edificio dalla pianta particolare che ricorda tre ombrelli aperti affiancati.\nLa collezione comprende oltre 1500 pezzi, tra di essi non solo ombrelli e parasole ma anche impugnature e bastoni da passeggio che coprono un arco storico dall'800 ai tempi moderni. Fanno parte della raccolta alcuni pezzi appartenuti a personaggi celebri tra i quali un parasole della regina Margherita di Savoia, che era solita villeggiare nella vicina Stresa.\nIl piano superiore \u00e8 dedicato alla vita dei \"lusciat\", gli ombrellai, vi sono esposte attrezzature per la riparazione, foto d'epoca e oggetti legati alla vita di questi artigiani ambulanti. Questo mestiere particolarmente diffuso nel Vergante trova altri riconoscimenti in alcuni monumenti dedicati agli ombrellai presenti nei comuni limitrofi come Brovello-Carpugnino e Nebbiuno.\nParticolare il pannello dedicato al gergo specifico, chiamato \"tar\u00f9sc\", con il quale gli ombrellai comunicavano tra di loro."}
{"id": "8395337", "revid": "767487", "url": "https://it.wikipedia.org/wiki?curid=8395337", "title": "Paul Leaf", "text": "Biografia.\nPaul Leaf si \u00e8 laureato al City College di New York, laureandosi con lode in teatro.\nHa frequentato l'Arts Students League dove ha studiato pittura e dopo si \u00e8 iscritto alla Kunst Academie di Stuttgart in Germania. \u00c8 l'autore della novella Comrades e ha insegnato all'USC come docente nei suoi adattamenti nel programma per scrittori professionisti.\nHa la passione per la corsa e per il ciclismo."}
{"id": "8395342", "revid": "1315817", "url": "https://it.wikipedia.org/wiki?curid=8395342", "title": "Andrea Riccio", "text": ""}
{"id": "8395350", "revid": "287204", "url": "https://it.wikipedia.org/wiki?curid=8395350", "title": "Aibell", "text": "Nella mitologia e nelle leggende irlandesi, Aibell (anche Aibhill, Aoibheall o \u00c1ebinn) era una banshee, regina del sidhe del Munster settentrionale e spirito guida del clan dei D\u00e1l gCais e successivamente degli O'Brien. La sua dimora era Craig Liath, la roccia grigia, una collina che dominava il fiume Shannon a circa due miglia a nord di Killaloe. Aibell aveva anche un amante (Dubhlainn Ua Artigan) e un'arpa magica (di cui si diceva che \"chiunque abbia sentito la sua musica non ha vissuto per molto tempo dopo\").\nStando alla leggenda, nel 1014 il re Brian Boru dei D\u00e1l gCais prese parte alla battaglia di Clontarf pur sapendo di andare incontro a morte certa, dal momento che la notte precedente Aibell gli era apparsa in sogno mentre lavava i panni dei soldati, finch\u00e9 l'acqua non si tingeva completamente del colore vermiglio del sangue.\nAibell, in quanto protettrice del Munster settentrionale, era rivale di Cl\u00edodhna, protettrice del Munster meridionale. In un racconto, Cl\u00edodhna lanci\u00f2 un incantesimo che trasform\u00f2 Aibell in un gatto bianco."}
{"id": "8395353", "revid": "287204", "url": "https://it.wikipedia.org/wiki?curid=8395353", "title": "Torre di Santa Maria (disambigua)", "text": ""}
{"id": "8395356", "revid": "1540383", "url": "https://it.wikipedia.org/wiki?curid=8395356", "title": "Governo Jan\u0161a III", "text": "Il Governo Jan\u0161a III \u00e8 il governo della Slovenia in carica dal 13 marzo 2020."}
{"id": "8395357", "revid": "767487", "url": "https://it.wikipedia.org/wiki?curid=8395357", "title": "Al\u00e9 (film)", "text": "Al\u00e9 \u00e8 un film documentario del 2019 diretto da Marco Zingaretti. Il film segue per sei mesi una comunit\u00e0 di arrampicatori non professionisti e vede la partecipazione dello scrittore Erri De Luca.\nTrama.\n\"Al\u00e9\" deriva dal termine francese \"allez\", \u00e8 la parola pi\u00f9 usata nel mondo dell'arrampicata: un'incitazione e un incoraggiamento che riassume lo spirito dell'arrampicata stessa, sport comunitario e d'aggregazione. Il film si sviluppa tra le palestre di arrampicata indoor romane, falesie sparse per l'Italia (Sperlonga, Ferentillo, Frosolone) arrivando fino in Grecia, ad Atene, dove si svolge l'attivit\u00e0 di uno dei risuolatori di scarpette d'arrampicata pi\u00f9 importanti d'Europa. Erri De Luca \u00e8 voce e file rouge del film, si \u00e8 lasciato riprendere durante l'attivit\u00e0 arrampicatoria e nel corso di una lunga intervista racconta la filosofia che lo ha accompagnato nella sua esperienza di uomo di montagna.\nAl\u00e9 \u00e8 un documentario prodotto dalla Soul Film Production in co-produzione con Infinity Tv e Produzioni dal Basso.\nDistribuzione.\nAl\u00e9 da agosto 2019 \u00e8 disponibile sulla piattaforma Infinity TV.\nDa Maggio 2021 disponibile sulla piattaforma ITACA in Demand."}
{"id": "8395362", "revid": "111871931", "url": "https://it.wikipedia.org/wiki?curid=8395362", "title": "Cavi coassiali", "text": ""}
{"id": "8395365", "revid": "110157", "url": "https://it.wikipedia.org/wiki?curid=8395365", "title": "Amphenol", "text": "Amphenol Corporation \u00e8 un produttore statunitense di componenti elettronici come connettori elettrici e per fibra ottica, cavi e cavi coassiali(Amphenol \u00e8 il portmanteau dal nome originale, American Phenolic Corp. in quanto producevano con resina fenolica).\nStoria.\nAmphenol venne fondata a Chicago nel 1932 da Arthur J. Schmitt, ove fabbricava i supporti-connettori in resina fenolica per le valvole termoioniche. Amphenol crebbe notevolmente durante la seconda guerra mondiale producendo per le forze armate connessioni elettriche secondo standard militari. Dal 1967 al 1982 fece parte della Bunker Ramo Corporation.\nLa sede Amphenol \u00e8 a Wallingford (Connecticut). La divisione pi\u00f9 grande \u00e8 la Amphenol Aerospace (gi\u00e0 della Bendix Corporation) nel \"village\" di Sidney, New York. Qui sono nati i connettori standard militari U.S. Military connector specifications tipo MIL-DTL-38999 circolari. La Amphenol invent\u00f2 anche il noto connettore BNC ovvero i \"Bayonet Neill-Concelman\".\nLa Amphenol Fiber Systems International \u00e8 la societ\u00e0 che dal 1993 si occupa di fibre ottiche.\nAmphenol Cables on Demand, altra divisione Amphenol, si occupa dal 2006, di commercializzazione di cavi e connettori standard per audio/video/computer.\nAcquisizioni.\nNel 2005 Amphenol acquisisce SV Microwave.\nNello stesso anno Teradyne e Amphenol annunciano l'acquisizione di Teradyne Connection Systems, per circa USD $390 milioni in contanti.\nNel 2008 Amphenol acquista la francese SEFEE.\nNel 2013 Amphenol annuncia l'accordo per Advanced Sensors Business di General Electric per $318 milioni."}
{"id": "8395367", "revid": "287204", "url": "https://it.wikipedia.org/wiki?curid=8395367", "title": "Bartolomeo Serafini", "text": "Fu uno dei discepoli diretti di santa Caterina da Siena.\nBiografia.\nNacque nella prima met\u00e0 del XIV secolo a Ravenna.\nDurante i primi anni di professione religiosa fu a Bologna; nel 1373 divenne priore della certosa di Rivarolo in Liguria e l'anno successivo dell'eremo dell'isola di Gorgona, che nel 1375 fu visitato su suo invito da santa Caterina da Siena, la quale gli indirizz\u00f2 anche alcune lettere. Su interessamento di Caterina, Bartolomeo fu chiamato a Roma come consigliere di papa Urbano VI nel 1378, il quale lo invi\u00f2 a visitare i monasteri camaldolesi. Il successore papa Bonifacio IX lo invi\u00f2 come diplomatico in Francia presso la corte di Carlo VI nel 1392 per cercare di comporre lo scisma prodottosi nella Chiesa con la nomina dell'antipapa Clemente VII.\nNel 1394 Bartolomeo visit\u00f2 i monasteri certosini in Italia. Nel 1396 si trasfer\u00ec a Pavia per sovrintendere alla costruzione della Certosa, di cui fu priore dal 1398 al 1409. Il suo operato nella Certosa di Pavia fu inoltre fondamentale per la costituzione di una ricca raccolta bibliotecaria, in gran parte composta da scritti cateriniani, che venne poi ampliata anche dai successivi priori, tra cui Stefano Maconi.\nBartolomeo mor\u00ec nella Certosa di Pavia nel 1413."}
{"id": "8395371", "revid": "729019", "url": "https://it.wikipedia.org/wiki?curid=8395371", "title": "Nasser Shabani", "text": "Nella sua carriera rivendic\u00f2 il diritto dell'utilizzo dei ribelli Huthi per colpire le petroliere saudite.\nBiografia.\nCarriera.\nShabani inizi\u00f2 la sua carriera militare nel 1982 durante la guerra Iran-Iraq. Partecip\u00f2 alla repressione della rivolta degli Amol lo stesso anno.\nNell'ultimo anno della guerra Iran-Iraq, fu promosso a diventare uno dei numerosi leader del Corpo delle guardie della rivoluzione Islamica.\nSvolse un ruolo chiave nell'Operazione Mersad e in seguito scrisse diversi libri sulla guerra.\nNel 2011, succedette al presidente dell'universit\u00e0 dell'Imam Hussein e divenne uno dei deputati del campo di Tharallah.\nNel 2018, dichiar\u00f2 ai media statali iraniani che l'IRGC aveva ordinato alle forze Huthi nello Yemen di attaccare due petroliere saudite sullo stretto di Bab al-Mandab.\nMorte.\nShabani \u00e8 morto a causa della pandemia di COVID-19 del 2019-2021, il 13 marzo 2020."}
{"id": "8395382", "revid": "1305772", "url": "https://it.wikipedia.org/wiki?curid=8395382", "title": "Oh Yeah! (Green Day)", "text": "Oh Yeah! \u00e8 un singolo del gruppo punk rock statunitense Green Day estratto dall'album \"Father of All Motherfuckers\" il 16 gennaio 2020.\nLa canzone \u00e8 stata usata come tema del ppv WWE Backlash 2020."}
{"id": "8395391", "revid": "53508", "url": "https://it.wikipedia.org/wiki?curid=8395391", "title": "Esposizione nazionale italiana del 1861", "text": "L'Esposizione nazionale italiana del 1861 fu la prima esposizione nazionale del neonato Regno d'Italia, voluta da Quintino Sella, che si tenne a Firenze, alla Stazione Leopolda su progetto dall'architetto Giuseppe Martelli. Venne inaugurata dal re Vittorio Emanuele II il 15 settembre 1861 e rimase aperta fino all'8 dicembre. Era suddivisa in 24 classi e con cinque chilometri di percorso, e vi parteciparono 8.533 espositori nei pi\u00f9 disparati campi delle arti, delle scienze, dell'agricoltura e delle industrie italiane."}
{"id": "8395392", "revid": "6923", "url": "https://it.wikipedia.org/wiki?curid=8395392", "title": "Cripta Wettin (Dresda)", "text": "La cripta della famiglia Wettin, situata a Dresda, in Germania, sotto la Cattedrale della Santissima Trinit\u00e0, \u00e8 il luogo dove sono stati sepolti il cuore del re Augusto il Forte e i resti di altri 49 membri della famiglia Wettin, cos\u00ec come i resti delle loro consorti, come ad esempio la Principessa Maria Carolina di Savoia, moglie di Antonio di Sassonia.\nI sarcofagi sono disposti nelle quattro cappelle dalle quali \u00e8 composta.\nDescrizione.\nLa pi\u00f9 vecchia delle quattro cappelle che compongono la Cripta Wettin, la Cripta dei Fondatori, ospita le tombe di re Augusto III di Polonia, uno dei pochi re polacchi ad essere sepolto al di fuori della Cattedrale di Wawel a Cracovia, e l'ultima regina di Polonia Maria Giuseppa d'Austria. \u00c8 anche luogo di sepoltura del cuore del re Augusto il Forte, il cui corpo fu sepolto nella cattedrale di Wawel, e di righello polacca e primo re sassone Federico Augusto I. \nPrincipi e Principesse polacchi sono sepolti nella Cripta dei Fondatori e nella Grande Cripta.\nNella cripta reale sono seppellite anche delle Principesse straniere, Maria Carolina di Borbone-Parma, Maria Carolina di Savoia e Carola di Vasa, tutte e tre le Principesse espressero il desiderio di essere seppellite con i mariti nella cripta.\nSepolture.\nNella cripta si trovano molti corpi appartenuti a vari principi e principesse:"}
{"id": "8395400", "revid": "767487", "url": "https://it.wikipedia.org/wiki?curid=8395400", "title": "Superta\u00e7a de Portugal 1979", "text": "La Superta\u00e7a de Portugal 1979 \u00e8 stata la 1\u00aa edizione in assoluto della Supercoppa di Portogallo (anche se ancora non a carattere ufficiale), l'annuale incontro di apertura della stagione calcistica portoghese che vede di fronte i vincitori della Primeira Divis\u00e3o della stagione precedente e della Ta\u00e7a de Portugal (o la finalista di quest'ultima in caso il vincitore di campionato e coppa coincidano).\nNella Supercoppa del 1979 si affrontarono il Porto (campione della Primeira Divis\u00e3o 1978-79) e i rivali cittadini del Boavista, detentori della Ta\u00e7a de Portugal.\nL'incontro, disputato allo Stadio das Antas del Porto, venne vinto 2-1 dal Boavista grazie ad una doppietta di Augusto. La settimana successiva il trofeo fu consegnato al Boavista presso l'impianto casalingo, l'Est\u00e1dio do Bessa."}
{"id": "8395415", "revid": "53508", "url": "https://it.wikipedia.org/wiki?curid=8395415", "title": "Esposizione nazionale italiana del 1891", "text": "L'Esposizione nazionale italiana del 1891 fu la quarta edizione dell'esposizione nazionale svoltasi a Palermo, la prima nel sud Italia, organizzata con il sostegno di Francesco Crispi.\nLa mostra, i cui padiglioni furono progettati dall'architetto Ernesto Basile, venne inaugurata dal 15 novembre di quell'anno e rest\u00f2 aperta fino al 5 giugno 1892. Fu inaugurata dal re Umberto I e dal presidente del consiglio, il siciliano Antonio Starabba, marchese di Rudin\u00ec che aveva da qualche mese sostituito il conterraneo Crispi. Fu articolata in dodici divisioni, su un'area di 130.000 m\u00b2, di cui 70.000 coperti, ebbe 7.000 espositori, e furono emessi 1.205.000 biglietti. \nFurono previsti anche una galleria delle belle arti, una mostra etnografica siciliana e una mostra eritrea. \nLa galleria delle Belle Arti comprendeva tre sezioni: Pittura, Scultura e Architettura.\nLa mostra etnografica siciliana fu curata da Giuseppe Pitr\u00e8 e comprendeva nove sezioni: Costumi; Oggetti di uso domestico; Pastorizia, Agricoltura e Caccia; Veicoli; Alimenti; Spettacoli e Feste; Amuleti, Ex-voto e Oggetti di devozione; Giocattoli e Balocchi fanciulleschi; Libri e libretti.\nFu realizzata anche una mostra speciale di elettricit\u00e0 alla quale intervennero 73 espositori, di cui 35 nazionali, 33 francesi e 5 tedeschi. \nInfine, nel 1892 ha avuto luogo una gara fra le 38 bande musicali della Sicilia, nella quale il Premiato Complesso Bandistico \"Citt\u00e0 di Alcamo\" sotto la direzione del Maestro Raffaele Caravaglios, ha vinto il Diploma d'onore e la Medaglia d'oro."}
{"id": "8395423", "revid": "123622430", "url": "https://it.wikipedia.org/wiki?curid=8395423", "title": "Liu Shouxiang", "text": " \nLe sue opere hanno vinto svariati premi e sono state collezionate da diversi musei d'arte.\nBiografia.\nShouxiang nacque a Wuhan.\nNel 1981, si laure\u00f2 all'Hubei Institute of Fine Arts presso il Dipartimento di Belle Arti, prestandovi poi servizio come direttore del Dipartimento di Belle Arti. Nel 1987, fond\u00f2 la sezione di pittura ad acquerello nel dipartimento degli insegnanti dell'Hubei Institute of Technology.\nLa tecnica di Liu, in particolare la sua capacit\u00e0 di sfumare i colori, raggiunse la stessa profondit\u00e0 e la stessa diversit\u00e0 di scala che si vedono in molti dipinti ad olio. And\u00f2 in pensione nel 2018. Nello stesso anno, l'Universit\u00e0 Hubei lo assunse come professore.\nIl 17 gennaio 2020, Liu si rec\u00f2 a Zhuhai per una mostra e menzion\u00f2 la COVID-19, malattia di cui morir\u00e0 alle 13:00 del 13 febbraio all'ospedale di Wuhan all'et\u00e0 di 62 anni. Anche sua figlia e suo genero furono ricoverati in ospedale a causa del virus.\nEra membro della Lega Democratica Cinese."}
{"id": "8395430", "revid": "584834", "url": "https://it.wikipedia.org/wiki?curid=8395430", "title": "Palazzo del municipio", "text": ""}
{"id": "8395434", "revid": "287204", "url": "https://it.wikipedia.org/wiki?curid=8395434", "title": "Liga Leumit 1966-1967 (pallacanestro)", "text": "La Liga Leumit 1966-1967 \u00e8 stata la 13\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del Maccabi Tel Aviv."}
{"id": "8395435", "revid": "339392", "url": "https://it.wikipedia.org/wiki?curid=8395435", "title": "Elswick (Tyne and Wear)", "text": ""}
{"id": "8395438", "revid": "785863", "url": "https://it.wikipedia.org/wiki?curid=8395438", "title": "Hero Fiennes-Tiffin", "text": ""}
{"id": "8395444", "revid": "154893", "url": "https://it.wikipedia.org/wiki?curid=8395444", "title": "Museo etnografico e dello strumento musicale a fiato", "text": "Il Museo etnografico e dello strumento musicale a fiato \u00e8 un museo situato a Quarna Sotto, provincia del Verbano-Cusio-Ossola.\nLa raccolta di oggetti dell'artigianato locale inizi\u00f2 negli anni Sessanta a cura di alcuni appassionati locali. La prima esposizione permanente degli oggetti raccolti \u00e8 del 1972, nel 1975 venne trasferita in due locali di propriet\u00e0 del comune.\nLa nuova sede venne inaugurata nel luglio del 1989.\nAl piano inferiore del museo si trova la parte etnografica con la ricostruzione di alcuni ambienti delle abitazioni locali e una bottega del calzolaio.\nIl piano superiore del museo ospita la collezione di strumenti musicali a fiato in legno e in metallo prodotti a Quarna ed esportati in tutto il mondo. Oltre alla descrizione di tutti i passaggi necessari per la produzione di uno strumento finito sono esposti anche strumenti rari come i sarrusofoni e i saxorusofoni, e strumenti fabbricati su commissione.\nLa tradizione artigiana della produzione di strumenti musicali a Quarna nasce nella prima met\u00e0 del XIX secolo. \nAll'inizio del XIX secolo due quarnesi, Egidio Forni e Francesco Bonaventura Rampone, emigrarono a Milano dove appresero il mestiere di tornitore di strumenti musicali in legno, nel 1847 rilevarono l'attivit\u00e0 dell'artigiano presso cui erano impiegati. Alla morte di Forni all'attivit\u00e0 rimase il nome Rampone. Sotto la guida del nipote Agostino, affermato flautista alla Scala, l'azienda ottenne notoriet\u00e0, la produzione venne trasferita a Quarna Sotto e dislocata presso le famiglie locali che per l'attivazione delle macchine necessarie per produrre gli strumenti potevano avvalersi dell'energia prodotta dai numerosi corsi d'acqua presenti nell'area. L'azienda, tuttora esiste con il nome Rampone &amp; Cazzani.\nTra i primi sassofoni italiani si contano quelli prodotti a Quarna Sotto, nel museo sono esposti alcuni di questi primi modelli con corpo in legno.\nFa parte del patrimonio museale anche un antico mulino ad acqua ristrutturato nel 1990 e ancora funzionante situato poco lontano dalla sede del museo."}
{"id": "8395445", "revid": "2134764", "url": "https://it.wikipedia.org/wiki?curid=8395445", "title": "Ruggero Balmelli", "text": "Carriera.\nCon la ha disputato i campionati europei del 1953. Nella stessa stagione lascia la Svizzera per approdare in Italia con la Pallacanestro Varese allenata da Vittorio Tracuzzi."}
{"id": "8395451", "revid": "767487", "url": "https://it.wikipedia.org/wiki?curid=8395451", "title": "Club di gangsters", "text": "Club di gangsters (\"No Road Back\") \u00e8 un film giallo del 1957 diretto da Montgomery Tully, con protagonisti Skip Homeier e Paul Carpenter.\nTrama.\nUna donna cieca e sorda dedica la sua vita e i suoi sacrifici per suo figlio, un buono a nulla, piantagrane che si confonde con una banda criminale che prover\u00e0 ad incastrarlo per una rapina."}
{"id": "8395452", "revid": "363629", "url": "https://it.wikipedia.org/wiki?curid=8395452", "title": "Esposizione generale italiana del 1884", "text": "L'Esposizione generale italiana del 1884 fu una esposizione generale organizzata dalla \"Societ\u00e0 promotrice dell'industria nazionale\", venne articolata in otto categorie: Belle arti, Produzioni scientifiche e letterarie, Didattica, Previdenza e assistenza pubblica, Industrie estrattive e chimiche, Industrie meccaniche, Industrie manifatturiere, Agricoltura e materie alimentari.\nEbbe 14.237 espositori e circa tre milioni di visitatori."}
{"id": "8395459", "revid": "53508", "url": "https://it.wikipedia.org/wiki?curid=8395459", "title": "Esposizione generale italiana del 1898", "text": "L'Esposizione generale italiana del 1898 fu una esposizione generale organizzata a Torino.\nL'esposizione del 1898 si tenne nei mesi da aprile a ottobre per commemorare il cinquantesimo anniversario dello Statuto Albertino. Le imprese straniere erano ammesse solo nella Galleria della elettricit\u00e0. Qualche ramo dell'industria meccanica estera non ancora sviluppata in Italia trover\u00e0 posto nella Galleria del lavoro. All'interno dell'esposizione fu organizzata una \"Mostra internazionale di elettricit\u00e0\". Ebbe circa 8.000 espositori, 43 congressi nazionali e internazionali e tre milioni e mezzo di visitatori.\nAlla cerimonia di inaugurazione presenzi\u00f2 il re Umberto I. Le sottoscrizioni a livello nazionale raggiunsero la cospicua somma di 1.700.000 Lire.\nPer la Divisione Belle Arti parteciparono 147 artisti italiani di cui cinque donne.\nElenco degli espositori.\nDivisione Belle Arti per provincia\u02d0\nAlessandria 14\nAncona 1\nFabriano 2\nL'Aquila 3\nArezzo 1\nAscoli Piceno 3\nBari 11\nBelluno 4\nBergamo 9\nBologna 25\nBrescia 15\nVedi: Dizionario pittori e scultori bresciani\nCagliari 6\nCampobasso 1\nCaserta 6\nCatania 12\nCatanzaro 2\nChieti 4\nComo 11\nCosenza 2\nCremona 15\nSvizzera 1"}
{"id": "8395465", "revid": "47767", "url": "https://it.wikipedia.org/wiki?curid=8395465", "title": "Aibhill", "text": ""}
{"id": "8395470", "revid": "1543377", "url": "https://it.wikipedia.org/wiki?curid=8395470", "title": "\u00cdtalo Sartori", "text": "Biografia.\nNato nel 1919 a Mariano del Friuli, in provincia di Gorizia, and\u00f2 a vivere in seguito in Argentina. A 28 anni partecip\u00f2 ai Giochi olimpici di , nel quattro con insieme a Ricardo Boneo (timoniere), Carlos Crosta, Carlos Semino e Adolfo Yedro perdendo sia le batterie contro la Svizzera, poi argento, con il tempo di 7'07\"9, sia il recupero con la Gran Bretagna, in 7'00\"1."}
{"id": "8395475", "revid": "1543377", "url": "https://it.wikipedia.org/wiki?curid=8395475", "title": "Effetto Signor-Lipps", "text": "L\u2019effetto Signor-Lipps \u00e8 un principio paleontologico proposto da Philip W. Signor e Jere H. Lipps affermante che, poich\u00e9 i ritrovamenti dei resti fossili degli organismi non possono mai essere completi a causa dell'accidentalit\u00e0 dei loro ritrovamenti, n\u00e9 il primo n\u00e9 l'ultimo organismo di un determinato taxon saranno mai registrati come fossile. L'effetto Signor-Lipps viene spesso applicato specificamente ai casi dei pi\u00f9 recenti fossili noti di un taxon che non rappresentano l'ultima apparizione di un organismo. L'inverso, per quanto riguarda i pi\u00f9 antichi fossili conosciuti che non riescono a rappresentare la prima apparizione di un taxon, \u00e8 in alternativa chiamato effetto Jaanusson, dal nome del ricercatore Valdar Jaanusson, o effetto Sppil-Rongis (\"Signor-Lipps\" scritto al contrario).\nUn esempio famoso \u00e8 il celacanto, che si pensava estinto nel tardo Cretaceo, fino a quando un esemplare vivo fu catturato nel 1938.\nUn altro esempio sono gli animali noti come \"Fauna di tipo Burgess\", cos\u00ec denominati dal nome delle rocce del periodo Cambriano medio e antico nelle quali sono stati rinvenuti. Dal 2006, alcuni fossili di animali simili sono stati trovati nelle rocce dei periodi Ordoviciano, Siluriano e Devoniano inferiore, in altre parole fino a 100 milioni di anni pi\u00f9 recenti della Fauna di Burgess. Il modo particolare in cui tali animali sono stati fossilizzati pu\u00f2 dipendere dalle caratteristiche dell'ambiente chimico oceanico che si presentavano per limitati periodi di tempo.\nMa l'effetto Signor-Lipps \u00e8 pi\u00f9 importante per le difficolt\u00e0 che pone in paleontologia:"}
{"id": "8395480", "revid": "584834", "url": "https://it.wikipedia.org/wiki?curid=8395480", "title": "Palazzo di citt\u00e0", "text": ""}
{"id": "8395490", "revid": "1305772", "url": "https://it.wikipedia.org/wiki?curid=8395490", "title": "Kansas City Chiefs 1972", "text": "La stagione 1972 dei Kansas City Chiefs \u00e8 stata la terza nella National Football League e la 13\u00aa complessiva. Fu anche la prima stagione al nuovo Arrowhead Stadium, completato dopo due diverse costruzioni e una miriade di ritardi.\nL'ultimo membro dei Dallas Texans del 1960 se ne and\u00f2 il 12 luglio quando la Johnny Robinson annunci\u00f2 il suo ritiro nel training camp. Nel frattempo, il quarterback titolare Len Dawson chiuse le speculazioni sul suo ritiro firmando un contratto biennale. Il proprietario della franchigia Lamar Hunt divenne la prima figura della AFL ad essere introdotta nella Pro Football Hall of Fame il 29 luglio."}
{"id": "8395502", "revid": "1543377", "url": "https://it.wikipedia.org/wiki?curid=8395502", "title": "Franco Bonato (tiratore)", "text": "Biografia.\nNato nel 1925 a Bassano del Grappa, in provincia di Vicenza, \u00e8 andato a vivere in seguito in Venezuela. A 34 anni ha partecipato ai Giochi olimpici di , nella fossa olimpica, non passando il turno di qualificazione, non riuscendo ad accedere alla finale a 36."}
{"id": "8395512", "revid": "1647701", "url": "https://it.wikipedia.org/wiki?curid=8395512", "title": "Andrea Balzola", "text": "Biografia.\nNato a Torino, figlio dell'alpinista e pittore Gino Balzola realizza alla fine degli anni Settanta i suoi primi cortometraggi cinematografici. Negli anni Ottanta si laurea in Lettere a Torino con una tesi di ricerca sull'innovazione televisiva, \u00e8 nominato \"cultore della materia\" in Storia e critica del cinema presso le Universit\u00e0 di Roma e Torino, collabora con il CNR, il Centro di Ricerca Universitario Teatrale, le riviste \"Mosaico\", \"Cinema Nuovo\", \"Castello di Elsinore\" e \"Sipario\".\nSegue un corso di sceneggiatura di Cesare Zavattini, negli anni Novanta ottiene la cattedra di Teoria e metodo dei mass media all'Accademia di Belle Arti, dove promuove i nuovi corsi di Drammaturgia multimediale e Nuove tecnologie dell'arte. Si trasferisce a Roma, dove collabora, insieme a Renato Sala, come freelance alla trasmissione \"Rai Mixer\" di Giovanni Minoli, realizzando reportage in Europa sui movimenti artistici ed ecologisti. Nel 1995 scrive il testo teatrale multimediale \"Democrazia. Lia e Rachele\" per l'attrice Marisa Fabbri, prodotto nel 1999 da Luca Ronconi per il Teatro di Roma, con la regia di Claudio Longhi. Nel 2000 scrive il primo ipertesto drammaturgico italiano \"Storie Mandaliche,\" portato in scena come spettacolo interattivo da Giacomo Verde, successivamente ripresentato in una nuova edizione al Piccolo di Milano con la \"performer\" Francesca Della Monica, il videoartista Theo Eshetu e il musicista Mauro Lupone.\nHa collaborato con la regista Alessandra Panelli e l'Associazione Diverse Abilit\u00e0 di Roma, per i laboratori di teatro integrato presso i Centri di Salute Mentale dell'Asl di Roma, realizzando i due spettacoli teatrali \"I viaggi di Gulliver\" e \"L'isola che c'\u00e8\", documentati in un libro e DVD del 2008. \nRealizza alcune sceneggiature in collaborazione con Paolo Modugno, Rocco A. Barbaro, Sandro Baldoni e Nico Garrone. Dai primi anni Duemila inizia una lunga collaborazione con Studio Azzurro e l'artista regista Paolo Rosa, con cui scrive il libro \"L'arte fuori di s\u00e9. Un manifesto per l'et\u00e0 post-tecnologica\", edito da Feltrinelli e realizza i testi dello spettacolo \"Galileo all'Inferno\". Pubblica numerosi volumi di saggistica su arte, spettacolo e new media, il progetto multimediale e graphic novel \"La fattoria degli anormali\", da Orwell, (con disegni di Onofrio Catacchio) e le due raccolte di racconti \"Storie di pittori\" e \"Caos, caso, cosa. I racconti dell'entropia.\"\nPubblica numerosi volumi di saggistica su arte, spettacolo e new media, tra cui il testo \"Le arti mulimediali digitali. Storia, tecniche, linguaggi, etiche ed estetiche delle arti del nuovo millennio\", Garzanti (2004-2019) con Anna Maria Monteverdi."}
{"id": "8395514", "revid": "584834", "url": "https://it.wikipedia.org/wiki?curid=8395514", "title": "Palazzo municipale (Messina)", "text": ""}
{"id": "8395515", "revid": "30445", "url": "https://it.wikipedia.org/wiki?curid=8395515", "title": "Limnactiniidae", "text": ""}
{"id": "8395516", "revid": "447535", "url": "https://it.wikipedia.org/wiki?curid=8395516", "title": "TED Talk", "text": ""}
{"id": "8395517", "revid": "228587", "url": "https://it.wikipedia.org/wiki?curid=8395517", "title": "Lega Internazionale Insegnanti di Esperanto", "text": "La Lega Internazionale Insegnanti di Esperanto (In Esperanto: Internacia Ligo de Esperantistaj Instruistoj ILEI) \u00e8 un'organizzazione non governativa con l'obiettivo di insegnare il rispetto per l'umanit\u00e0, la vita e la natura e di cercare un'ulteriore comprensione reciproca tra i popoli. Sostenendo la diffusione della lingua e della cultura dell'esperanto, la ONG pubblica libri e riviste, organizza conferenze internazionali e gestisce esami in tutto il mondo per certificare le qualifiche degli insegnanti di esperanto.\nIn particolare, ILEI \u00e8 un gruppo di interesse speciale affiliato con l'UNESCO e l'Associazione Universale Esperanto (UEA). ILEI mira a introdurre la lingua esperanto in tutte le tipologie di scuole; insegnare l'esperanto in tutti i settori e livelli; ricercare e risolvere problemi pedagogici nell'educazione linguistica; pubblicare tutorial moderni, riviste, libri e opuscoli; organizzare conferenze e seminari internazionali, ecc.; supervisionare gli esami internazionali per certificare le capacit\u00e0 individuali di parlare e insegnare l'esperanto; collaborare con istituzioni governative ed educative, nonch\u00e9 con altre organizzazioni i cui obiettivi sono in accordo con quelli di ILEI; e di creare e mantenere siti Web e liste di discussione per raggiungere questi obiettivi.\nStoria.\nFondata nel 1949, il primo consiglio esecutivo comprendeva Violet C. Nixon, (Regno Unito, presidente), Einar Dahl (Svezia, segretario-tesoriere), Jeanne Dedieu (Francia) e P. Korte (Paesi Bassi). I presidenti ILEI successivi comprendevano Istv\u00e1n Szerdahelyi (1985\u20131988), Edward Symoens (1988\u20131991), Stefan MacGill (1991\u20131993), Duncan Charters (1993\u20131998), Mauro La Torre (1998\u20132003), Radojica Petrovic (2003 -2009); Stefan MacGill (2009-2013) e Mireille Grosjean (2013-)\nConferenze/Congressi.\nILEI tiene conferenze, di solito annualmente, con temi specifici dedicati alla cultura, al turismo e ai festival linguistici; maggior parte delle conferenze si \u00e8 svolta in Europa, sebbene anche Cuba, Corea del Sud, Australia, Giappone e Benin abbiano ospitato conferenze.\nDal 2017 in poi le conferenze dell'ILEI sono diventate congressi."}
{"id": "8395518", "revid": "1573940", "url": "https://it.wikipedia.org/wiki?curid=8395518", "title": "Limnactinia", "text": "Limnactinia () \u00e8 un genere di celenterati antozoi dell'ordine Actiniaria. \u00c8 l'unico genere della famiglia Limnactiniidae nella superfamiglia Actinioidea..\nDescrizione.\n\"Limnactinia\" \u00e8 una attinia avente il corpo allungato, vermiforme, colonna liscia senza cuticola e senza tentacoli. Estremit\u00e0 prossimale arrotondata, a forma di fisa, perforata da aperture. Parte distale della colonna con spirocisti. Niente sfintere. Sifonongli indistinti. Mesenteri divisibili in macro e microcnemi. Da otto a dieci mesenteri perfette e fertili. Divaricatori dei mesenteri perfetti forti, ristretti pi\u00f9 o meno reniformi. Muscoli parietali piuttosto deboli. I lunghi tratti ciliati dei filamenti possono essere discontinui.\nSpecie di \"Limnactinia\" sono state osservate sui fondali profondi nell'Atlantico settentrionale e del (Pacifico) e Indo-Pacifico) meridionale.\nTassonomia.\nSecondo il World Register of Marine Species (WORMS), il genere \u00e8 composto da due specie:"}
{"id": "8395529", "revid": "584834", "url": "https://it.wikipedia.org/wiki?curid=8395529", "title": "Palazzo municipale di Oviedo", "text": ""}
{"id": "8395535", "revid": "287204", "url": "https://it.wikipedia.org/wiki?curid=8395535", "title": "Verde/\u00c8 difficile", "text": "Verde/\u00c8 difficile \u00e8 un singolo di Guido De Angelis e Maurizio De Angelis, pubblicato con lo pseudonimo \"M. &amp; G. Orchestra\" dalla \"RCA Italiana\" nel novembre 1974. \nVerde.\n\"Verde\" \u00e8 un brano strumentale composto da Guido e Maurizio De Angelis. Il brano fu utilizzato come sigla iniziale della miniserie televisiva in tre puntate \"Quaranta giorni di libert\u00e0\", trasmessa dal Programma Nazionale nel 1974, scritta da Luciano Codignola e diretto da Leandro Castellani che raccontava le vicende della Repubblica partigiana dell'Ossola, nel periodo settembre-ottobre 1944, durante la Seconda guerra mondiale. Il singolo tocc\u00f2 la decima posizione dei singoli pi\u00f9 venduti nella settimana dell'otto marzo 1975, rimanendo in classifica fino al ventisei aprile dello stesso anno.\n\u00c8 difficile.\n\"\u00c8 difficile\" \u00e8 la canzone pubblicata sul lato B del singolo, altro brano strumentale scritto dagli stessi autori, utilizzato come sigla finale della serie.\nEdizioni.\nIl singolo \u00e8 stato pubblicato in Belgio, Portogallo e Spagna nel 1976, con il brano \"Tema d'amore\" sul lato b, colonna sonora del cult movie \"I corpi presentano tracce di violenza carnale\", diretto da Sergio Martino nel 1973."}
{"id": "8395539", "revid": "125675126", "url": "https://it.wikipedia.org/wiki?curid=8395539", "title": "Governo Orb\u00e1n IV", "text": "Il Governo Orb\u00e1n IV \u00e8 il 73\u00b0 ed attuale governo dell'Ungheria in carica dal 18 Maggio 2018, insediatosi all'esito delle elezioni parlamentari del 2018. Il 12 Gennaio 2022 con lo scioglimento dell'assemblea nazionale causa del termine naturale della legislatura si indicono le elezioni il 03 Aprile 2022."}
{"id": "8395540", "revid": "15756", "url": "https://it.wikipedia.org/wiki?curid=8395540", "title": "Matteo 5", "text": "Matteo 5 \u00e8 il quinto capitolo del vangelo secondo Matteo del Nuovo Testamento. Esso contiene la prima parte del discorso della montagna che comprende anche i capitoli 6 e 7. Parti di questo discorso sono simili al discorso della pianura in Luca 6, ma gran parte del materiale \u00e8 esclusivo del vangelo di Matteo. \u00c8 uno dei capitoli pi\u00f9 discussi ed analizzati di tutto il Nuovo Testamento. Warren Kissinger ha riportato come tra i primi cristiani questo capitolo fu certamente il pi\u00f9 citato dagli studiosi, come del resto la stessa cosa si pu\u00f2 dire per gli studiosi moderni.\nNel medioevo inizi\u00f2 a farsi strada l'interpretazione secondo la quale la narrazione presente nel capitolo si rivolgesse unicamente ad un pubblico ristretto, e non a tutta la popolazione in generale. Il riformatore Martin Lutero, in una discussione su questo capitolo, fu particolarmente critico nei confronti della visione che ne aveva la chiesa di Roma. Egli scrisse che \"sono caduti su questo [quinto] capitolo quei maiali e quegli asini, quei giuristi e quei sofisti, la mano destra del papa ed i suoi mamelucchi.\"\nNell'analisi di John Wesley sul discorso della montagna, il capitolo 5 riporta nella visione dello studioso \"la summa di tutta la vera religione\", permettendo al capitolo 6 di esporre nel dettaglio \"le regole per una giusta intenzione per preservare tutte le nostre azioni senza mischiarle a desideri terreni o a cure ansiose per ogni necessit\u00e0 della vita\"; il capitolo 7 da invece disposizioni sulle \"precauzioni contro i principali ostacoli alla religione\".\nLe fonti di Matteo 5 sono incerte. Il capitolo contiene solo alcuni parallelismi col vangelo di Marco, ed ancor meno con il discorso della pianura di Luca. Per quanti credono nella ipotesi delle due fonti, questo passo indica chiaramente che gran parte del testo potrebbe provenire dalla fonte Q. Ad ogni modo, Harvey King McArthur ha notato che questi parallelismi con Luca sono veramente minimi, con molte aree mancanti. McArthur per questo ha teorizzato che vi fosse originariamente un passaggio di fonti ulteriore tra la fonte di Matteo e quella di Luca.\nTesto.\nIl testo originale era scritto in greco antico. Il capitolo \u00e8 diviso in 48 versetti.\nTestimonianze scritte.\nTra le principali testimonianze documentali di questo capitolo vi sono:\nStruttura.\nIl capitolo \u00e8 solitamente diviso come segue:\nLe Beatitudini.\nDopo una breve introduzione (versetti 1\u20132) il capitolo contiene una sezione nota come Beatitudini che include alcuni dei pi\u00f9 famosi insegnamenti di Ges\u00f9. Il teologo Robert H. Gundry ha suggerito che le Beatitudini possano dividersi in due quartetti. Il primo gruppo \u00e8 relativo alla persecuzione dei discepoli di Ges\u00f9 ed alla ricompensa nei cieli per i loro patimenti fisici su questa terra. Il secondo gruppo di quattro \u00e8 il comportamento corretto che pu\u00f2 portare a tale persecuzione. Gran parte degli studiosi percepiscono la nona beatitudine in Matteo 5,11 come separata dalle altre otto, come dimostrerebbe l'uso della seconda persona nella narrazione. Quattro delle Beatitudini si trovano anche in Luca, mentre le restanti sono reperibili unicamente in Matteo.\nLa traduzione attuale del passo avviene tramite il vocabolo collettivo \"beatitudini\" che rimanda in qualche modo a qualcosa \"benedetto da Dio\", ma non necessariamente questa poteva essere l'accezione del testo originale in lingua greca antica. Tale traduzione deriva dalla vulgata latina che ha per l'appunto utilizzato la parola \"beatus\" per meglio avvicinarsi al significato greco di \"felice, gioioso\". Dopo le Beatitudini seguono una serie di metafore che fanno loro da corollario, tra le quali spicca la parabola del sale della terra e della citt\u00e0 sulla collina.\nInsegnamenti sulla legge.\nIl ruolo e l'importanza della legge.\nL'argomento della legge \u00e8 uno dei pi\u00f9 dibattuti nel rapporto tra Ges\u00f9 (e quindi il Vangelo e tutti i suoi insegnamenti contenuti nel Nuovo Testamento) e quelli attribuiti a Mos\u00e8 nel Vecchio Testamento, ovvero nella relazione tra la Bibbia ed il Vangelo.\nLa ragione di queste discussioni si \u00e8 originata dall'interpretazione dell'espressione \"dare compimento\" (\u03c0\u03bb\u03b7\u03c1\u1ff6\u03c3\u03b1\u03b9; \"plerosai\"), la cui interpretazione corrente si rif\u00e0 alla traduzione di Marcione di Sinope.\nAntitesi.\nIl discorso si sposta quindi su una discussione strutturata (\"Gi\u00e0 avete sentito\u2026 Ma io vi dico\") sulla \"Legge e i Profeti\" detta anche la Vecchia Alleanza. Questa parte del capitolo (Matteo 5,17 - Matteo 5,48) \u00e8 tradizionalmente indicata come \"antitesi\" o \"sei antitesi\".\nGundry ha discusso su questo titolo: \"Tradizionalmente le chiamiamo \"le antitesi\", ma in realt\u00e0 cos\u00ec facendo sembra che si voglia riaffermare la Legge [antica] e che Ges\u00f9 la contraddica [con le sue parole]\". Al contrario Gundry \u00e8 convinto che Ges\u00f9 voglia superare addirittura la Legge di Mos\u00e8 per \"raggiungere l'obbiettivo prefissato, e pertanto si debba non pi\u00f9 chiamarle \"le antitesi\" ma piuttosto \"gli obbiettivi\".\nDopo l'introduzione (5,17\u201320), i versi successivi sono commenti ai sei specifici argomenti che Ges\u00f9 discute sulla legge, a partire da due dei Dieci Comandamenti. Ges\u00f9 sembra imporre su questi degli standard ancora pi\u00f9 rigorosi. Le sei antitesi sono:\nLe \"antitesi\" di Ges\u00f9 sono divise in sei punti, ciascuno aperto da un fraseggio ad effetto: \"Avete sentito\u2026 ma io vi dico\u2026\" Queste antitesi si ritrovano del resto solo in Matteo, il quale come si \u00e8 gi\u00e0 detto sapeva di rivolgersi col suo testo ad un pubblico di tradizione ebraica che ben conosceva la legge contenuta nella Torah, motivo per cui egli citerebbe la legge mosaica senza particolare retorica in quanto data per scontata al suo uditorio.\nNelle sei antitesi Ges\u00f9 estende lo scopo dei Comandamenti andando alla radice dei problemi che evidenziano (evitare l'odio e la lussuria per prevenire omicidio e adulterio) o andando oltre i comandamenti biblici stessi come nel caso del divorzio o del giuramento. Harrington scriveva che Matteo presenta le sei antitesi come esempi dei principi che Ges\u00f9 non era venuto ad abolire ma a completare, partendo dalla legge dei profeti.\nAssassinio.\nLa prima antitesi (versetti 21\u201322) si scaglia contro l'odio che \u00e8 la radice dell'omicidio. I due punti connessi (23\u201324, 25\u201326) evidenziano il valore di riconciliarsi col nemico.\nAdulterio.\nLa seconda antitesi (versetti 27\u201328) si scaglia contro la lussuria che \u00e8 la radice dell'adulterio. Il dire dell'occhio destro e della mano destra che causano scandalo (29\u201330) sono ulteriori fonti di peccato.\nDivorzio.\nLa terza antitesi (versetti 31\u201332) spiega la proibizione del divorzio per Ges\u00f9, il quale non vede di buon occhio la procedura delineata in Deuteronomio 24,1.\nGiuramento.\nLa quarta antitesi (versetti 33\u201337) si scaglia contro il giuramento dicendo di evitarlo per non incorrere nella possibilit\u00e0 di giurare il falso.\nOcchio per occhio.\nLa quinta antitesi \u00e8 sulla non vendetta (versetti 38\u201339a) e chiede ai seguaci di Ges\u00f9 di non cercare vendetta tramite la violenza. La violenza non solo \u00e8 proibita, ma con essa \u00e8 condannata anche la brutalit\u00e0 e la forza.\nL'amore per il proprio nemico.\nL'ultima antitesi (versetti 43\u201348) definisce il concetto di \"prossimo\". Qui Ges\u00f9 specifica che \u00e8 necessario amare persino i propri nemici al posto di restringere l'amore solo a coloro che ci portano beneficio o che gi\u00e0 ci amano.\nLa perfezione.\nIl capitolo si conclude con una esortazione alla perfezione, il \u03c4\u03ad\u03bb\u03b5\u03b9\u03bf\u03c2 (\"teleios\"), nel significato di \"piena crescita\" o \"piena maturit\u00e0\" che il cristiano deve raggiungere."}
{"id": "8395566", "revid": "122554148", "url": "https://it.wikipedia.org/wiki?curid=8395566", "title": "McLaren 600LT", "text": "La McLaren 600LT \u00e8 una autovettura supersportiva prodotta dalla casa automobilistica britannica McLaren a partire dal 2018.\nPi\u00f9 lunga e potente rispetto alla sorella McLaren 570S, \u00e8 stata al Goodwod Festival of Speed del 2018, mentre a gennaio 2019 \u00e8 stata annunciata per poi essere presentata al Salone dell'automobile di Ginevra del 2019 la versione Spyder."}
{"id": "8395578", "revid": "287204", "url": "https://it.wikipedia.org/wiki?curid=8395578", "title": "Liga Leumit 1965-1966 (pallacanestro)", "text": "La Liga Leumit 1965-1966 \u00e8 stata la 12\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio dell'Hapoel Tel Aviv."}
{"id": "8395579", "revid": "149485", "url": "https://it.wikipedia.org/wiki?curid=8395579", "title": "Lotta ai II Giochi del Mediterraneo", "text": "I tornei di lotta ai II Giochi del Mediterraneo si sono svolti dal 17 al 19 luglio 1955 a Barcellona, in Spagna.\nIl programma ha previsto unicamente tornei greco-romana maschile in 8 categorie di peso.\nPartecipanti.\nHanno partecipato alla competizione 60 lottatori provenienti da otto differenti nazioni."}
{"id": "8395582", "revid": "327865", "url": "https://it.wikipedia.org/wiki?curid=8395582", "title": "Jillian Armenante", "text": "\u00c8 conosciuta principalmente per il ruolo di Donna Kozlowski nella serie televisiva Giudice Amy. Dichiaratamente omosessuale, \u00e8 sposata con l'attrice Alice Dodd, con la quale ha 2 figlie. La sua forte amicizia con Angelina Jolie, nata sul set del film Ragazze interrotte, l'ha portata ad essere la madrina di Maddox, il figlio adottivo della Jolie."}
{"id": "8395584", "revid": "214753", "url": "https://it.wikipedia.org/wiki?curid=8395584", "title": "Bradley Hall", "text": ""}
{"id": "8395586", "revid": "729019", "url": "https://it.wikipedia.org/wiki?curid=8395586", "title": "Stazione di Nuragus", "text": "La stazione di Nuragus fu una stazione ferroviaria al servizio del comune di Nuragus, posta lungo la ferrovia Isili-Villacidro.\nStoria.\nLe origini dello scalo si ricollegano a quelle della linea ferroviaria tra Isili e Villacidro, il cui percorso era previsto attraversasse anche l'abitato di Nuragus. Realizzata nella prima met\u00e0 degli anni dieci del Novecento per conto della Ferrovie Complementari della Sardegna (che ne sar\u00e0 l'unico gestore), la stazione fu attivata insieme al resto della rete aziendale il 21 giugno 1915.\nDa quel momento in avanti lo scalo serv\u00ec l'abitato nuraghese fino al secondo dopoguerra, quando venne deciso a livello ministeriale di sostituire le relazioni espletate sulla linea con autocorse, fatto che port\u00f2 alla cessazione dell'attivit\u00e0 ferroviaria nella stazione il 5 settembre 1956, data di chiusura della Isili-Villacidro. Nel giro di breve tempo lo scalo fu quindi definitivamente dismesso; successivamente il fabbricato viaggiatori e il magazzino merci vennero ristrutturati e i locali destinati a ospitare la locale biblioteca comunale.\nStrutture e impianti.\nRealizzata nella parte nord dell'abitato di Nuragus, la stazione era di tipo passante. L'armamento dell'impianto, oggi completamente smantellato, consisteva complessivamente di tre binari a scartamento ridotto: dal binario di corsa se ne diramava infatti uno passante a nord, mentre a sud aveva origine un tronchino (dotato di prolungamento) che serviva lo scalo merci, dotato anche di un magazzino e di un piano caricatore.\nPer quanto concerne gli edifici lo scalo comprendeva un fabbricato viaggiatori di terza classe, avente sviluppo su due piani pi\u00f9 tetto a falde e tre accessi su quello che era il piazzale ferroviario, con attiguo il magazzino merci. Entrambi gli edifici sono ancora esistenti, mentre non \u00e8 pi\u00f9 presente nell'area il piccolo fabbricato che ospitava i servizi igienici durante gli anni di attivit\u00e0 ferroviaria.\nMovimento.\nNegli anni di attivit\u00e0 ferroviaria lo scalo fu servito dalle relazioni passeggeri e merci delle Ferrovie Complementari della Sardegna.\nServizi.\nLa stazione durante l'esercizio ferroviario era dotata di una sala d'attesa (ospitata nel fabbricato viaggiatori) e di servizi igienici, questi ultimi ubicati in una costruzione apposita."}
{"id": "8395594", "revid": "287204", "url": "https://it.wikipedia.org/wiki?curid=8395594", "title": "Futbol'nyj Klub Chimki 2008", "text": "Questa voce raccoglie le informazioni riguardanti il Futbol'nyj Klub Chimki 2008 nelle competizioni ufficiali della stagione 2008.\nStagione.\nIn campionato la squadra termin\u00f2 in terz'ultimo posto, ultimo valido per la salvezza.\nIl cammino in Coppa fu immediatamente interrotto, con la sconfitta esterna per 3-2 per mano dello ."}
{"id": "8395595", "revid": "118501645", "url": "https://it.wikipedia.org/wiki?curid=8395595", "title": "Zorro Is Back/To You Mi Chica", "text": " Zorro Is Back/To You Mi Chica \u00e8 un singolo di Guido De Angelis e Maurizio De Angelis, pubblicato con lo pseudonimo \"Oliver Onions\" dalla \"RCA Italiana\" nel febbraio 1975. \nZorro is back.\n\"Zorro is back\" \u00e8 un brano scritto da Susan Duncan smith su musica Guido e Maurizio De Angelis. Il brano fu utilizzato come colonna sonora del film di cappa e spada \"Zorro\", diretto da Duccio Tessari e interpretato da Alain Delon.\nTo You Mi Chica.\n\"To You Mi Chica\" \u00e8 la canzone pubblicata sul lato B del singolo, scritta dagli stessi autori, anch'essa presente nel film.\nEdizioni.\nIl singolo \u00e8 stato pubblicato in Spagna, Belgio, Portogallo, Germania, Francia, Spagna e Giappone dove ottenne un buon riscontro, forte del fatto che Zorro fu uno dei primi film occidentali a essere proiettato in Cina, dopo la Rivoluzione culturale (venne distribuito nel 1978); venne visto infatti approssimativamente da 70 milioni di cinesi\nEntrambi i brani furono inclusi nell' LP ufficiale della colonna sonora, \"Zorro (Original Film Soundtrack)\", ristampato anche in CD pi\u00f9 volte nel corso degli anni."}
{"id": "8395603", "revid": "110157", "url": "https://it.wikipedia.org/wiki?curid=8395603", "title": "Lamar Hunt U.S. Open Cup 2004", "text": "La Lamar Hunt U.S. Open Cup 2004 \u00e8 stata la novantunesima edizione della coppa nazionale statunitense. \u00c8 iniziata il 2 giugno 2004 e si \u00e8 conclusa il 22 settembre dello stesso anno.\nIl torneo \u00e8 stato vinto per la prima volta dal che ha battuto in finale il per 1-0.\nCollegamenti esterni.\nThe Cup.us"}
{"id": "8395612", "revid": "111874695", "url": "https://it.wikipedia.org/wiki?curid=8395612", "title": "Oramala", "text": ""}
{"id": "8395613", "revid": "1310927", "url": "https://it.wikipedia.org/wiki?curid=8395613", "title": "Daniel Febles", "text": "Carriera.\nClub.\nHa giocato nella massima serie dei campionati venezuelano e boliviano."}
{"id": "8395618", "revid": "1345932", "url": "https://it.wikipedia.org/wiki?curid=8395618", "title": "Dorsale dei Geologi", "text": "La dorsale dei Geologi \u00e8 una catena montuosa dell'Antartide. Situata in particolare nella Terra di Oates, e in particolare in corrispondenza della costa di Shackleton, davanti alla barriera di Ross, la catena, che fa parte della pi\u00f9 vasta catena dei monti Transantartici, si estende in direzione nord-sud per circa 55\u00a0km e risulta fondamentalmente divisa in due parti dal ghiacciaio The Slot, che la taglia longitudinalmente. La dorsale, la cui vetta pi\u00f9 elevata risulta essere quella del monte Ronca, che arriva a , risulta composta da quattro gruppi di picchi e promontori affioranti dall'Altopiano Antartico, da nord a sud: le rupi McKay, le rupi Wellman, le rupi Quest e le rupi Endurance, ed \u00e8 delimitata a nord dalla parte iniziale del flusso del ghiacciaio Lucy, che la separa dall'altopiano di Laird, a ovest dall'Altopiano Antartico, e sia a sud che a est dal flusso del ghiacciaio Nimrod.\nStoria.\nAvvistata per la prima volta dai membri della squadra settentrionale della spedizione neozelandese di ricognizione antartica svolta nel periodo 1961-62, la dorsale dei Geologi \u00e8 stata cos\u00ec battezzata dai membri della stessa squadra in onore dell'apporto dato all'esplorazione dell'Antartide dai geologi."}
{"id": "8395621", "revid": "599013", "url": "https://it.wikipedia.org/wiki?curid=8395621", "title": "Nenad Milosevic", "text": "Carriera.\nGiocatore.\nClub.\nArriva in Italia nel 1993 approdando tra le file del C.C. Ortigia Siracusa club siciliano ai vertici del panorama pallamanistico italiano. Vincer\u00e0 due coppe Italia nelle stagioni 1995-96 e 1996-97. \nImpiegato nel ruolo di terzino, \u00e8 stato fra i pi\u00f9 grandi giocatori stranieri ad aver giocato in Italia. \nAllenatore.\nFinita la carriera, subentra come allenatore del Gammadue Secchia Modena, vincendo subito la Coppa Italia."}
{"id": "8395622", "revid": "205250", "url": "https://it.wikipedia.org/wiki?curid=8395622", "title": "Bernardino Ludovisi", "text": "Biografia.\nNon si sa molto della sua vita. I Ludovisi erano un'antica famiglia originaria di Bologna . Bernardino sembra abbia trascorso gran parte della sua vita e della sua carriera a Roma. \u00c8 un esempio di scultore prolifico del suo tempo, ampiamente trascurato nell'epoca contemporanea.\nLudovisi prese parte a diversi importanti progetti scultorei del suo tempo, come la Fontana di Trevi, le opere scultoree del colonnato della Basilica di San Pietro e la facciata di San Giovanni in Laterano. Fu uno dei sei scultori italiani che assegnarono incarichi ausiliari agli scultori francesi Pierre Le Gros il Giovane e Jean-Baptiste Th\u00e9odon, lavorando alla Cappella di Sant'Ignazio nella Chiesa del Ges\u00f9. Fu anche uno degli scultori incaricati dal re Giovanni V del Portogallo per la realizzazione di sculture per il Palazzo di Mafra. Negli ultimi anni della sua vita la famiglia Colonna, i cui componenti erano illustri mecenati delle arti, gli commission\u00f2 diverse opere, tra cui i monumenti funerari di Filippo II Colonna e Maria Rospigliosi Salviati (quest'ultimo commissionato da Caterina Salviati Colonna), e un busto raffigurante Papa Benedetto XIV (un dono da parte del monsignore, in seguito divenuto cardinale, Marcantonio Colonna al Pontefice).\nLudovisi ha cominciato nello stile del classicismo barocco; tuttavia, maturando, predilisse il gusto francese di Le Gros ed il Rococ\u00f2, incarnando una successiva sfumatura pi\u00f9 delicata del Barocco italiano, la quale Enggass rinomin\u00f2 \"barocchetto\". Il suo stile \u00e8 caratterizzato dall'attenzione ai dettagli, un utilizzo del colore d'effetto ed una maniera pittorica nei suoi rilievi."}
{"id": "8395629", "revid": "253269", "url": "https://it.wikipedia.org/wiki?curid=8395629", "title": "Maude Turner Gordon", "text": "Biografia.\nFiglia di Alexander Turner e Nancy Wright, nacque nel 1868 a Franklin, nell'Indiana, citt\u00e0 dove fece anche i suoi studi. Scapp\u00f2 di casa per sposare John Gordon, di Indianapolis, figlio del giudice Jonathan W. Gordon\nDiventata attrice, ai primi del Novecento, in California, prese parte agli spettacoli della Neill Stock Company.\nA New York, dove abit\u00f2 per qualche anno, il suo nome compare fin dal 1908 numerose volte nei cartelloni teatrali di Broadway. Trasferita con il marito in California, cominci\u00f2, nel 1914, a lavorare anche per il cinema, con ruoli di comprimaria e di caratterista. Ritorn\u00f2 diverse volte anche a Indianapolis, apparendo in svariati spettacoli teatrali.\nMor\u00ec a Los Angeles il 12 gennaio 1940, all'et\u00e0 di 71 anni, a causa di una polmonite."}
{"id": "8395632", "revid": "121754915", "url": "https://it.wikipedia.org/wiki?curid=8395632", "title": "Liga Leumit 1964-1965 (pallacanestro)", "text": "La Liga Leumit 1964-1965 \u00e8 stata la 11\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio dell'Hapoel Tel Aviv.\nStagione.\nDurante la stagione, a causa di una disputa tra l'associazione Maccabi e la federazione cestistica d'Israele, tutte le squadre \"Maccabi\" decisero di non scendere in campo per le partite finali della stagione in tutte le leghe, inclusa la Liga Leumit. In questo modo la stagione del Maccabi Tel Aviv, Maccabi Kiryat Motzkin, Maccabi Haifa e del Maccabi Petah Tiqwa fin\u00ec prima del termine del campionato. Il conflitto nacque a causa delle preoccupazioni dell'associazione Maccabi che alcune partite tra squadre \"Hapoel\" fossero combinate, in particolare la partita tra Hapoel Givat Haim e Hapoel Holon (65-59). Cos\u00ec Maccabi Tel Aviv sub\u00ec quattro sconfitte senza scendere in campo, Maccabi Haifa e Maccabi Kiryat Motzkin tre, mentre Maccabi Petah Tiqwa sei."}
{"id": "8395639", "revid": "1345932", "url": "https://it.wikipedia.org/wiki?curid=8395639", "title": "Ghiacciaio The Slot", "text": "Il ghiacciaio The Slot \u00e8 uno stretto ghiacciaio lungo circa 7\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Shackleton e ha origine dall'Altopiano Antartico, da cui fluisce in direzione est, scorrendo tra il monte Ronca, a nord, e il monte Summerson, a sud, di fatto tagliando in due la dorsale dei Geologi, per poi finire in una distesa ghiacciata ricca di crepacci.\nStoria.\nAvvistato per la prima volta dai membri della squadra settentrionale della spedizione neozelandese di ricognizione antartica svolta nel periodo 1961-62, il ghiacciaio The Slot \u00e8 stato cos\u00ec battezzato dai membri della stessa squadra in virt\u00f9 della sua conformazione e strettezza, in inglese, infatti, \"slot\" significa \"fessura\"."}
{"id": "8395646", "revid": "287204", "url": "https://it.wikipedia.org/wiki?curid=8395646", "title": "Futbol'nyj Klub Chimki 2009", "text": "Questa voce raccoglie le informazioni riguardanti il Futbol'nyj Klub Chimki 2009 nelle competizioni ufficiali della stagione 2009.\nStagione.\nIn campionato la squadra termin\u00f2 all'ultimo posto, condannando per la prima volta il club ad una retrocessione e segnando il ritorno in seconda serie dopo tre stagioni.\nIl cammino in Coppa fu immediatamente interrotto, con la sconfitta esterna per 2-1 per mano del ."}
{"id": "8395655", "revid": "1305772", "url": "https://it.wikipedia.org/wiki?curid=8395655", "title": "Maritz", "text": ""}
{"id": "8395656", "revid": "119906775", "url": "https://it.wikipedia.org/wiki?curid=8395656", "title": "Biagio Longo", "text": "Biografia.\nFiglio di Luigi e di Caterina Caputo, dopo aver conseguito la Maturit\u00e0 Classica a Cosenza, presso il Liceo \"Telesio\" grazie ad una borsa di studio, si iscrisse all'Universit\u00e0 di Roma, dove, nel 1895, si laure\u00f2 in scienze naturali. Divenne assistente di Pietro Romualdo Pirotta, presso l'Istituto Botanico di Roma. Successivamente, ottenne la libera docenza con una dissertazione su \"Storia naturale delle droghe medicinali.\" Dal 1906 al 1915, fu all'Universit\u00e0 di Siena, in qualit\u00e0 di docente di botanica, ove fond\u00f2 l'Istituto Botanico e ne riorganizz\u00f2 l'Orto annesso. Dal 1975, c'\u00e8 una targa affissa in sua commemorazione. Nel 1913 spos\u00f2 la naturalista Beatrice Armari. La coppia ebbe un figlio, Luigi, nel 1908, che divenne professore di chimica e direttore dell'Istituto di Patologia del libro a Roma. Nel 1915 si trasfer\u00ec all'Universit\u00e0 di Pisa, e dal 1926 al 1929 fu preside della facolt\u00e0 di scienze. Nel 1925 rinunci\u00f2 alla cattedra di botanica a Roma e, nel 1929, divenne direttore dell'Istituto botanico e della stazione sperimentale per le piante officinali di Napoli. Fu presidente della Societ\u00e0 toscana di scienze naturali per il biennio 1929-1930. Dal 1930 al 1947 fu direttore dell'Orto Botanico di Napoli. Nel 1942 raggiunse la pensione e nel 1948 si trasfer\u00ec a Roma, dove si spense il 29 novembre del 1950. Nella citt\u00e0 di Roma c'\u00e8 una strada dedicata al suo nome.\nStudi botanici.\nLa flora calabrese e la flora dell'Italia centro-meridionale furono oggetto dei suoi primi studi scientifici. Esplor\u00f2 attentamente la valle del fiume Lao e la Sila, nonch\u00e9 Campania, Basilicata, Abruzzo, Toscana. Condusse degli approfondimenti sistematici, partendo da osservazioni anatomiche, di piante come il Pino Loricato del Pollino e della Montea, presente in Italia solo in Calabria e in Basilicata ma tipico della regione dei Balcani. Il Pino Loricato fino a quel momento era stato erroneamente considerato appartenente ad un'altra specie, quella del pino silano (Pinus laricio Poir.), comune in Sicilia e nell'Appennino calabrese. Raccolse, nel corso di questi studi, altres\u00ec dati sulle pianti spontanee dell'Italia centro-meridionale. Rinvenne una di queste, la Primula palinuri autoctona delle coste rocciose della zona meridionale della Campania, anche sulla costa calabrese settentrionale. I generi \"Longoa\" e \"Longopsis\", le specie \"Ascospora Longoi\" e \"Polystachya Longoi\" e la variet\u00e0 \"Schizophyllum commune var. Longo\" portano il suo nome.\nAttivit\u00e0 scientifica.\nTuttavia, gli studi pi\u00f9 significativi di Longo furono quelli nel settore anatomico ed embriologico e, in particolar modo, quelli che, in una prima fase, erano stati condotti in collaborazione con Pietro Romualdo Pirotta, sullo sviluppo del tubetto pollinico nelle Angiosperme. I termini \"basigamia\", \"mesogamia\", \"acrogamia\", relativi al diverso raggiungimento degli ovuli del tubetto pollinico, vennero coniati dai due studiosi. Punto di partenza del loro studio furono le indagini condotte su una fanerogama parassita di alcune specie alofite del Mediterraneo. Longo, inoltre, fu in grado di confutare, con i suoi studi sulle cucurbitacee, la natura filogenetica riconosciuta ai percorsi del tubetto pollinico dalle teorie correnti, collegandoli, invece, al gameto femminile e alle sostanze chemiotattiche da esso secrete, e alla zona di produzione. \nTullio Dolcher sottoline\u00f2 come la sua preparazione botanica gli avesse consentito di fornire la propria interpretazione riguardo al tubetto pollinico e agli austori di origine endospermica e alla loro possibile funzione trofica nelle fasi iniziali dello sviluppo embrionale. La ricerca embriologica, inoltre, si avvalse anche dei suoi studi sulla partenocarpia, sulla poliembrionia e sulla possibilit\u00e0 di cambiamento di sesso in alcune piante dioiche.\nIl suo lavoro decennale, condotto in Lazio, Calabria e Toscana, sulla biologia florale del fico e del suo legame con gli insetti pronubi, del caprofico e gli studi sull\u2019\"Araucaria bidwilli\", di cui scopr\u00ec fenomeno del monoicismo macroproterogino, produssero osservazioni che furono pubblicate in una serie di articoli a partire dal 1905 fino al 1924.\nDurante il periodo della Prima guerra mondiale, le industrie nazionali facevano grande richiesta di piante officinali. Questo evento aveva fatto in modo che la botanica farmaceutica divenisse un settore di primo piano. Longo dedic\u00f2 la sua attenzione a questo ambito in particolar modo nel periodo in cui era direttore presso l'Orto botanico di Napoli, che ebbe, dal 1936, una stazione sperimentale per le piante officinali. I suoi studi riguardarono sia la coltivazione di specie autoctone, e i problemi ad essa connessi, sia la coltivazione, e l'acclimatazione, di specie esotiche. Chiunque ne faceva richiesta, inoltre, riceveva gratuitamente sia le piante officinali, sia i loro semi. In una sezione apposita del \"Bullettino dell'Orto botanico della R. Universit\u00e0 di Napoli\" sono pubblicate le relazioni annuali relative a tali studi. In seguito ai risultati ottenuti con le sue ricerche, fu invitato dall'Istituto Argentino di Cultura Italica a tenere un ciclo di conferenze presso l'Universit\u00e0 di Buenos Aires e l'Academia nacional de medicina de Buenos Aires gli dedic\u00f2 una relazione, dal titolo El cultivo de plantas medicinales, Buenos Aires, 1935 in una sessione tenuta in suo onore. La digitale (Digitalis purpurea L.), il piretro (Chrysanthemum cinerariaefolium Vis), la canapa indiana (Cannabis indica L.) e il papavero da oppio (Papaver somniferum L.) furono le piante di cui Longo, insieme ai suoi collaboratori, si occup\u00f2 in particolar modo. Soprattutto nello studio di quest'ultima, rimarc\u00f2 quanto rilievo economico avrebbe avuto in Italia la coltivazione del papavero, importato dall'Oriente, per l'estrazione di morfina e di sostanze secondarie. Riguardo agli studi sulla canapa indiana (Cannabis indica L.), i cui principi attivi fanno s\u00ec che venga utilizzata come sostanza psicotropa, condusse delle indagini sui caratteri sistematici che permisero di differenziarla dalla canapa sativa (Cannabis sativa L.). Longo, inoltre, present\u00f2 un disegno di legge alla Camera dei deputati sulla coltivazione e sull'utilizzo industriale delle piante officinali. Longo si occup\u00f2 altres\u00ec della direzione organizzativa degli istituti in cui lavor\u00f2, a Siena con la creazione di un laboratorio di botanica, annesso all'Istituto Botanico, a Pisa con la ristrutturazione dell'Orto Botanico e a Napoli con l'edificazione dell'ambiente che ospita il dipartimento di biologia vegetale. Nel 1939-40 collabor\u00f2 alla mostra triennale delle Terre italiane d\u2019Oltremare, e nel 1940 la riunione straordinaria della Societ\u00e0 Botanica si tenne presso l'Orto Botanico di Napoli. Nel 1942 divenne Professore Emerito dell'Universit\u00e0 di Napoli. \nLa visione scientifica di Longo anticip\u00f2 alcune tematiche molto attuali, come la conservazione della natura. A Siena, nell'Orto Botanico, promosse la coltivazione di piante spontanee e la raccolta dei loro semi, al fine di utilizzarli per il rimboschimento, impedendo, cos\u00ec, che venissero introdotte e attecchissero specie estranee ai territori italiani. Inoltre, incentiv\u00f2 e sostenne la fondazione di un parco nazionale della Calabria, regione di cui era nativo."}
{"id": "8395657", "revid": "111875230", "url": "https://it.wikipedia.org/wiki?curid=8395657", "title": "Contea di Voghera", "text": ""}
{"id": "8395659", "revid": "767487", "url": "https://it.wikipedia.org/wiki?curid=8395659", "title": "As Animals", "text": "Gli As Animals sono un duo francese formatosi a Parigi nel 2011, composto da Zara Desbonnes e Fr\u00e9d\u00e9ric Grange. In Italia sono diventati noti nel 2014 grazie al singolo \"I See Ghost (Ghost Gunfighters)\"."}
{"id": "8395660", "revid": "287204", "url": "https://it.wikipedia.org/wiki?curid=8395660", "title": "I See Ghost (Ghost Gunfighters)", "text": "I See Ghost (Ghost Gunfighters) \u00e8 un singolo del duo francese As Animals, pubblicato nel 2013 come primo estratto dal primo album in studio \"As Animals\".\nIn Italia il brano \u00e8 stato pubblicato nel 2014."}
{"id": "8395661", "revid": "46291", "url": "https://it.wikipedia.org/wiki?curid=8395661", "title": "Pericallis", "text": "Pericallis \u00e8 un genere appartenente alla famiglia delle Asteraceae.\nTassonomia.\nIl genere comprende le seguenti specie:"}
{"id": "8395675", "revid": "762947", "url": "https://it.wikipedia.org/wiki?curid=8395675", "title": "Quintetto per pianoforte e archi (Elgar)", "text": "Il Quintetto per pianoforte e quartetto d'archi in la minore, Op. 84 \u00e8 un'opera da camera scritta dal compositore inglese Edward Elgar nel 1918-1919.\nStoria.\nElgar lavor\u00f2 al \"Quintetto\" e ad altri due importanti pezzi da camera nell'estate del 1918 mentre soggiornava a Brinkwells vicino a Fittleworth nel Sussex. W. H. \"Billy\" Reed riteneva che tutti e tre fossero \"influenzati dall'ambiente tranquillo e pacifico durante quella meravigliosa estate\".\nIl \"Quintetto\" fu eseguito per la prima volta il 21 maggio 1919 dal pianista William Murdoch, dai violinisti Albert Sammons e W. H. Reed, dal violista Raymond Jeremy e dal violoncellista Felix Salmond. Tra questi musicisti c'erano alcuni degli amici fidati e collaboratori musicali del compositore, Reed aveva lavorato con lui al \"Concerto per violino\" ed alla Sinfonia n. 3 e Salmond aveva collaborato alla stesura del \"Concerto per violoncello\". Albert Sammons in seguito realizz\u00f2 la prima registrazione completa del \"Concerto per violino\".\nIl lavoro \u00e8 dedicato a Ernest Newman, critico musicale di \"The Manchester Guardian\".\nMovimenti.\nIl quintetto \u00e8 articolato in tre movimenti:\nParlando della durata di un'esecuzione normale, il primo movimento dura circa 14 minuti, l'adagio un po' meno di 12 e l'ultimo movimento un po' pi\u00f9 di 10, rendendo questo il pi\u00f9 lungo dei lavori da camera di Elgar.\nLa prima reazione di sua moglie nel sentire le tre opere da camera fu \"E. scrive nuova meravigliosa musica\" e pi\u00f9 di cinquant'anni dopo Gramophone concord\u00f2:\nIl Quintetto fu registrato per la prima volta da Ethel Hobday con lo Spencer Dyke Quartet per la National Gramophonic Society nel dicembre 1925. Compton Mackenzie sugger\u00ec che Elgar stesso avrebbe dovuto suonare il piano per la registrazione, ma il compositore rifiut\u00f2 l'invito rispondendo: \"Non suono mai il pianoforte - Mi inerpico orchestralmente attraverso ogni cosa in un modo che farebbe invidia a tutti i pianisti esistenti\".\nFu in seguito registrato elettricamente per la HMV da Harriet Cohen e lo Stratton Quartet all'inizio di ottobre 1933, immediatamente prima che il compositore si ammalasse gravemente. Le incisioni di prova furono portati di corsa al capezzale di Elgar; il piacere che ottenne da essi ispir\u00f2 Fred Gaisberg a registrare il \"Quintetto\" come regalo di Natale per il compositore malato.\nIl lavoro impieg\u00f2 alcuni anni per affermarsi nel repertorio, ma negli ultimi anni \u00e8 stato eseguito e registrato molte volte.\nAltre versioni.\nUn'orchestrazione del \"Quintetto per pianoforte\" fu completata da Donald Fraser nel 2015. La sua prima incisione, una performance della English Symphony Orchestra diretta da Kenneth Woods, fu pubblicata a maggio 2016. Fu eseguita in anteprima dall'ESO e Woods all'2015 Elgar Pilgrimage nella Elgar Concert Hall presso l'Universit\u00e0 di Birmingham nell'ottobre 2015. Christopher Morley, critico di lunga data del Birmingham Post, riconobbe il significato storico della premi\u00e8re, affermando che era \"uno dei due eventi pi\u00f9 interessanti che ho sperimentato durante una carriera di recensore che si avvicina a mezzo secolo. Lo spettacolo di ottobre sotto la bacchetta di Kenneth Woods nella Concert Hall opportunamente chiamata Elgar presso l'Universit\u00e0 di Birmingham \u00e8 stata una rivelazione... Questo trionfo della trascrizione merita di essere ascoltato in tutto il mondo\". L'esecuzione fu successivamente salutata come \"2015 Premi\u00e8re of the Year\" (Premi\u00e8re dell'anno 2015) nella rivista Classical Music Magazine. Il musicologo Stephen Johnson, scrivendo per BBC Music Magazine, afferm\u00f2 che \"Fraser non ha solo tradotto le note di Elgar in termini orchestrali ricchi e potenti, ma ha aggiunto (discretamente, va detto) i tipi di tocchi di colore e sprazzi figurativi che lo stesso Elgar avrebbe potuto benissimo introdurre. Sembra proprio Elgar... meravigliosamente realizzato, interpretato con calore e comprensione e registrato simpateticamente\". Andrew Clements scrisse in \"The Guardian\" che \"Il lavoro di Fraser sul quintetto sembra davvero dare alla musica un'altra dimensione... Come annotato da Fraser, alcuni passaggi, come il secondo tema del movimento di apertura, si collegano immediatamente con il mondo delle sinfonie ed il poema sinfonico \"Falstaff\"\u2026 L'esecuzione di Kenneth Woods con l'Orchestra Sinfonica Inglese dimostra certamente che si tratta di un'opera orchestrale plausibile.\u201d"}
{"id": "8395684", "revid": "1305772", "url": "https://it.wikipedia.org/wiki?curid=8395684", "title": "Alice Louise Shepard", "text": "Biografia.\nEra la figlia di Elliot Fitch Shepard, e di sua moglie, Margaret Louisa Vanderbilt. Sua madre era la figlia maggiore di William Henry Vanderbilt mentre suo padre era un avvocato, banchiere e proprietario del giornale \"Mail and Express\", nonch\u00e9 fondatore e presidente della New York State Bar Association.\nAlice era nota nella sua famiglia come \"Angela\" per la dolcezza e la bellezza del suo viso. Non era un vero angelo, tuttavia, e quando si arrampic\u00f2 su un albero contro l'interdizione specifica di suo padre, cadde fratturandosi la spina dorsale toracica. Suo padre, un uomo duro, rifiut\u00f2 di chiamare il medico per punire la sua disobbedienza. \u00c8 cresciuta deformata a Woodlea, una dimora dell'Hudson ora occupata come club house del Sleepy Hollow Country Club.\nCarriera.\nFrequent\u00f2 il Radcliffe College dell'Universit\u00e0 di Harvard. Era un membro onorario della societ\u00e0 Phi Beta Kappa. Ha anche ricevuto un dottorato onorario in Scienze letterarie presso l'Universit\u00e0 di Syracuse. Era vicepresidente del World Service Council dell'YWCA.\nSin dalla sua giovinezza, Alice era soggetta a problemi di salute ed \u00e8 stata costretta a trascorrere gran parte del suo tempo su un divano. Nonostante la sua malattia, inizi\u00f2 quella che probabilmente era la ricerca linguistica pi\u00f9 estesa intrapresa finora. Durante la sua permanenza in una clinica, trov\u00f2 un opuscolo sull'esperanto in linguaggio artificiale. Si interess\u00f2 all'idea di un linguaggio ausiliario neutrale che potesse facilitare la comunicazione tra diversi gruppi di persone. Frederick Gardner Cottrell, in seguito un noto chimico americano, persuase Alice ad affrontare il problema di un linguaggio ausiliario.\nNel 1924, insieme a suo marito fondarono l'International Auxiliary Language Association (IALA). Nel 1945, \u00e8 stata coautrice con Mary C. Bray del Rapporto Generale di IALA. Alice fu attivamente coinvolta nell'associazione - e rimase il suo segretario onorario - per il resto della sua vita.\nMatrimonio.\nFu corteggiata per qualche tempo da Dave Hennen Morris (1872\u20131944) che la vide su un piroscafo in Francia e cap\u00ec subito che doveva sposarla. Quando la incontr\u00f2 pi\u00f9 da vicino, vide che aveva una scoliosi deformante che non cambi\u00f2 un po' il suo ardore. Quando si \u00e8 presentato a suo padre per chiederle la mano in matrimonio, gli \u00e8 stato detto che non avrebbe mai rappresentato nulla di buono e gli \u00e8 stato chiesto di andarsene e di non avere ulteriori contatti con la famiglia. Quando gli fu permesso di salutarla nella sala, le chiese di fuggire con lui. Usc\u00ec dalla finestra quella notte. In seguito sua sorella raccolse i suoi vestiti in un baule e li sped\u00ec. Suo padre si infuri\u00f2 per l'insubordinazione di un'altra figlia e si rifiut\u00f2 di parlarle per un anno. Morris divenne in seguito l'ambasciatore degli Stati Uniti in Belgio (1933-1937).\nDave era il figlio di John Albert Morris e Cora Hennen Morris, figlia del famoso giudice di New Orleans, Alfred Hennen. La coppia, che si spos\u00f2 nel 1895, ebbe sei figli:\nMorte.\nAlice mor\u00ec il 15 agosto 1950 a Bar Harbor, nel Maine. \nNel 1999, Julia S. Falk della Michigan State University ha pubblicato il libro \"Women, Language and Linguistics - Three American Stories from the First Half of the 20th Century 20th\" (320 pp.). Le donne rappresentate erano Gladys Amanda Reichard, Emma Adelaide Hahn e Alice Vanderbilt Morris."}
{"id": "8395687", "revid": "1950099", "url": "https://it.wikipedia.org/wiki?curid=8395687", "title": "16-celle", "text": ""}
{"id": "8395694", "revid": "2195848", "url": "https://it.wikipedia.org/wiki?curid=8395694", "title": "Fritz Honka", "text": "Alto poco pi\u00f9 di 1,60 m, era estremamente insicuro a causa di quella che riteneva una bassa statura. Sceglieva quindi donne pi\u00f9 basse, spesso anziane e anche senza denti, per esorcizzare la sua fobia di subire mutilazioni durante il sesso orale. Non riuscendo a liberarsi dei corpi, forse a causa della sua gracile corporatura o per indolenza, li occultava nella sua mansarda, tentando di mascherarne l'odore di decomposizione spruzzando grandi quantit\u00e0 di deodorante. \nA seguito di un incendio divampato nel 1975 nella palazzina dove abitava, i vigili del fuoco scoprirono fortuitamente i resti mummificati delle sue vittime e venne quindi arrestato dalla polizia, alla quale dichiar\u00f2 che le aveva uccise perch\u00e9 lo avevano dileggiato per le sue prestazioni sessuali. Evitato l'ergastolo, scont\u00f2 15 anni di reclusione in un ospedale psichiatrico, concludendo la sua vita sotto falso nome in una residenza sanitaria. \nBiografia.\nGiovinezza.\nHonka nacque il 31 luglio 1935 a Lipsia, terzo di dieci figli. Suo padre Fritz Honka (Senior) era un carpentiere o secondo altre fonti un fuochista, sua madre Else Honka lavorava come donna delle pulizie. Tre dei suoi fratelli morirono durante il parto. Durante una delle ultime udienze del suo processo, Honka descrisse cos\u00ec la sua giovinezza: \"Mio padre era rinchiuso in un campo di concentramento. Anch'io stavo in un campo di concentramento per bambini. Fui liberato dai russi. Anche mio padre. La scuola in seguito non \u00e8 stata molta\". Le versioni non sono chiare: alcune sostengono che suo padre fosse stato mandato in un campo di concentramento per lavorare per i comunisti, altre che vi fosse stato mandato proprio per la sua vicinanza al Partito Comunista. Dopo la liberazione lavor\u00f2 per un po' come fuochista. Mor\u00ec nel 1946 per alcolismo e per i problemi di salute a lungo termine causati dalla prigionia. Dopo la morte del padre, la madre non fu pi\u00f9 in grado di far fronte al mantenimento dei figli. Honka crebbe quindi in una casa di accoglienza per bambini a Lipsia.\nAll'inizio degli anni '50, Honka inizi\u00f2 un apprendistato come muratore, ma dovette rinunciare a causa di un'allergia. Fugg\u00ec quindi nella Germania occidentale nel 1951 e inizi\u00f2 a lavorare come bracciante agricolo nel piccolo villaggio di Brockh\u00f6fe, nella brughiera di Luneburgo. Ebbe una relazione con una donna di nome Margot da cui nacque un figlio, Heinrich. Dovendo corrispondere alla donna 3.000 marchi di alimenti, lasci\u00f2 il villaggio. Nel 1956 giunse ad Amburgo e fu impiegato come operaio portuale presso l'Howaldtswerke-Deutsche Werft, il pi\u00f9 grande cantiere navale di Kiel. La sera vagabondava tra varie bettole come il \"Goldenen Handschuh\" (\"Il Guanto d'Oro\") o lo \"Elbschlosskeller\". A volte beveva dieci rum &amp; coca di fila, fumando una sigaretta dopo l'altra. Un grave incidente stradale gli ruppe il naso, che rimase visibilmente deviato e gli lasci\u00f2 un pronunciato strabismo. Queste deformit\u00e0 avrebbero gravemente compromesso la fiducia in se stesso di Honka, specialmente nei rapporti con le donne. Ciononostante Nel 1957 spos\u00f2 Inge e ebbe un figlio chiamato Fritz, ma il matrimonio fall\u00ec e i due si separarono nel 1960. I vicini ricordano scene violente nel loro appartamento. In seguito la coppia si riconcili\u00f2, ma si separ\u00f2 una seconda volta nel 1967.\nNello stesso anno si trasfer\u00ec in una squallida mansarda di 18 m2 a Ottensen, nei sobborghi di Amburgo. Nel 1972 visse per un po' insieme a una certa Irmgard Albrecht. Il 15 agosto 1972 tent\u00f2 di costringere un'altra donna, Ruth Dufner, a fare sesso con lui e Irmgard. Dufner fugg\u00ec senza vestiti dall'appartamento di Honka e lo denunci\u00f2 alla polizia. La donna dovette ricevere cure in ospedale per le percosse subite; al momento dell'incidente, Honka aveva un altissimo livello di alcol nel sangue. Il 4 aprile 1975 un tribunale gli ordin\u00f2 di pagare una multa di 4.500 marchi, ma l'accusa di stupro nel frattempo decadde. Negli anni successivi i suoi problemi con l'alcol gli impedirono di intrattenere rapporti con le donne e per fare sesso cominci\u00f2 a rivolgersi alle prostitute che incontrava nei pub o nei dintorni della Reeperbahn. Nel frattempo divent\u00f2 noto alla polizia per piccoli crimini e scont\u00f2 un periodo in prigione.\nGli omicidi.\nNel dicembre 1970 Honka, diventato guardiano notturno nell'edificio Shell della City Nord, commise il suo primo omicidio provato. Strangol\u00f2 nel suo appartamento Gertraud Br\u00e4uer, una parrucchiera di 42 anni e prostituta occasionale. Nel processo Honka afferm\u00f2 che la donna, dopo una notte a base di alcol, si era rifiutata di fare sesso con lui. Honka sezion\u00f2 il cadavere con una sega e poi lo avvolse in alcuni sacchi di plastica, nascondendone i pezzi in vari punti del quartiere vicino alla sua abitazione. Le parti del corpo furono successivamente ritrovate e identificate dalla polizia di Amburgo, ma le indagini non portarono all'assassino.\nQuattro anni dopo Honka uccise nuovamente, quando strangol\u00f2 nel suo appartamento la prostituta 54enne Anna Beuschel, nell'agosto del 1974. La Beuschel era una frequentatrice abituale del \"Goldenen Handschuh\". Mor\u00ec \"perch\u00e9 lei\", come dichiar\u00f2 pi\u00f9 tardi Honka nel processo, \"giaceva a letto come una tavola\" e non era stata abbastanza appassionata quando avevano fatto sesso. Le donne con le quali Honka si incontrava erano donne anziane, spesso ex prostitute devastate dall'alcolismo e che non avevano legami sociali. Molte di queste erano senzatetto. Nel dicembre dello stesso anno uccise la 57enne Frieda Roblick. La donna fece sesso con Honka, ma poi cerc\u00f2 di derubarlo e venne strangolata \"per punizione\". Nel gennaio 1975 uccise la prostituta 52enne Ruth Schult: dapprima le tir\u00f2 una bottiglia di vodka in testa \"perch\u00e9 stava ridendo di lui\" e infine la strangol\u00f2 con una calza da donna.\nI corpi di tutti e tre le donne furono fatti a pezzi e nascosti nella sua mansarda e nel solaio. Alcune fonti riportano che Honka ne conserv\u00f2 le teste utilizzandole per il sesso orale. La scomparsa delle tre donne non venne mai denunciata alla polizia. I reclami degli altri inquilini che vivevano nella stessa palazzina per quanto riguardava l'odore di carne in decomposizione, furono ignorati. Honka utilizzava un gran numero di alberelli al profumo di pino e altri deodoranti nel tentativo di mascherare l'intenso odore. In questo modo visse per anni custodendo in casa resti umani in decomposizione senza che nessuno sospettasse nulla.\nMoventi e personalit\u00e0.\nFritz Honka era alto poco meno di 1,65 m e di corporatura leggera. Soffriva di un evidente strabismo e di difficolt\u00e0 di linguaggio. Entrambi i suoi matrimoni fallirono a causa del forte consumo di alcol. Quando era molto ubriaco sfogava la sua aggressivit\u00e0 sulle donne, di solito pi\u00f9 minute di lui e spesso senza denti, pare per alleviare le sue fobie di subire possibili mutilazioni durante il sesso orale. Secondo alcune fonti, una delle sue motivazioni omicide era stata proprio il fatto che quelle donne lo avevano preso in giro perch\u00e9 egli mostrava preferire il sesso orale a quello penetrativo.\nGli omicidi documentati seguivano sempre lo stesso schema. Honka incontrava le donne nei pub, beveva con loro e poi le portava nella sua abitazione, concordando il prezzo di una prestazione sessuale. In un caso pare che la donna avesse preventivamente solo accettato di bere e, rifiutate successivamente le avance di Honka, fu uccisa per questo. Dopo l'assunzione da parte di Honka e delle sue vittime di grosse quantit\u00e0 di alcol e dei rapporti sessuali, portati a termine o tentati, scoppiava un litigio per diversi motivi che culminava nello strangolamento della donna da parte dell'uomo. Nel ricostruire uno degli episodi durante il processo, Honka rifer\u00ec che si era svegliato accanto al cadavere senza ricordare nulla riguardo all'accaduto. \nIn occasione del primo omicidio, Honka tent\u00f2 di occultare il corpo, ma ci\u00f2 si rivel\u00f2 per lui troppo difficile. Ubriaco com'era, cadde nella tromba delle scale mentre cercava di spostare il cadavere. Da quel momento decise di smembrare le sue vittime servendosi di una sega, conservandone i resti dentro il suo appartamento, preferibilmente nel solaio.\nL'arresto e il processo.\nPoich\u00e9 le donne vittime di Honka vivevano in emarginazione e sole, nessuno ne denunci\u00f2 mai la scomparsa e Honka viveva indisturbato. La sua cattura fu quindi dovuta a un caso fortuito. Il 15 luglio 1975 il condominio dove viveva Honka prese fuoco mentre questi era assente. I pompieri che affrontarono l'incendio scoprirono durante le operazioni di spegnimento un torso femminile parzialmente decomposto in un sacchetto di plastica e avvertirono la polizia, che perquis\u00ec l'intero appartamento. La perquisizione port\u00f2 alla luce le parti di pi\u00f9 corpi. Honka fu arrestato al ritorno dal lavoro e le vittime furono gradualmente identificate dai loro resti.\nHonka venne interrogato da Peter Seeler della squadra omicidi e dal commissario capo Hans-Peter Untermann. Per giorni le uniche parole dell'uomo furono \"non lo so\" o \"\u00e8 possibile\". Non mangi\u00f2 nulla, beveva solo caff\u00e8 nero e fumava incessantemente. Dopo 60 ore di logorante interrogatorio il 29 luglio Fritz Honka confess\u00f2 di aver ucciso le donne. Honka dichiar\u00f2 aver agito \"per conto di Jack lo Squartatore\" definendosi il \"re degli imbroglioni\". Non rivel\u00f2 i dettagli delle sue azioni. Tutto quello che disse delle donne che aveva ucciso fu: \"L'ho solo sbattuta\". Durante il periodo di custodia, Honka dichiar\u00f2 di aver assassinato le donne dopo che queste lo avevano deriso per la sua preferenza per il sesso orale rispetto ai rapporti \"etero\". Nel novembre 1976 ritratt\u00f2 la sua confessione, sostenendo di non ricordare nulla.\nNello stesso anno ebbe inizio il processo. Fritz Honka si dichiar\u00f2 innocente. La corte lo ritenne colpevole per un omicidio di primo grado e di tre omicidi colposi. Ciononostante il suo avvocato, presentando Honka come parzialmente non colpevole, dimostr\u00f2 che gli omicidi, con una sola eccezione, non erano premeditati ed erano stati commessi \"nel calore della passione\". Ottenne quindi un verdetto ritenuto sorprendente: Honka infatti evit\u00f2 l'ergastolo e fu condannato a 15 anni di prigione in un ospedale psichiatrico. Il suo abituale abuso di alcol fu inoltre considerato un fattore attenuante, poich\u00e9 diminuiva la sua capacit\u00e0 di intendere e di volere.\nIl rilascio e la morte.\nHonka fu rilasciato dal carcere psichiatrico nel 1993. Trascorse i suoi ultimi anni sotto il falso nome di Peter Jensen in una residenza sanitaria assistenziale a Scharbeutz. Mor\u00ec a 63 anni il 19 ottobre 1998 a causa degli effetti della sua dipendenza da alcol e nicotina in un ospedale di Langenhorn.\nRiferimenti culturali.\nNel 1975 il musicista tedesco Karl-Heinz Blumenberg registr\u00f2 il singolo di umorismo nero \"Gern hab ich die Frau'n ges\u00e4gt\" (\"Mi piace segare le donne\", un riferimento esplicito al successo degli anni '20 di stile schlager \"Gern hab ich die Frau'n gek\u00fc\u00dft\", \u201cMi piace baciare le donne\u201d, cantato dal tenore austriaco Richard Tauber) sotto lo pseudonimo di Harry Horror, in riferimento ad Honka. La canzone divenne rapidamente un successo clandestino nei club di Amburgo, ma la casa discografica di Blumenberg, la RCA Records, si rifiut\u00f2 di pubblicarlo ufficialmente a causa del suo tema controverso.\nNel 2016 \u00e8 stato pubblicato il romanzo dello scrittore tedesco Heinz Strunk \"Der goldene Handschuh\" (\"Il guanto d'oro\"). Il romanzo ha vinto il Premio per la letteratura Wilhelm Raabe ed \u00e8 stato nominato per il \"Preis der Leipziger Buchmesse\". Racconta la storia di Fritz Honka e porta il nome di uno dei bar di St. Pauli in cui Honka incontr\u00f2 le sue vittime.\nIl regista tedesco Fatih Ak\u0131n ha acquisito i diritti sul romanzo di Strunk e ha realizzato un adattamento cinematografico intitolato \"Der goldene Handschuh\". Nell'omonimo film, distribuito nel 2019, Fritz Honka \u00e8 interpretato dall'attore tedesco Jonas Dassler.\nNel 2020 il gruppo rock Ostfront ha composto un brano che si intitola Honka Honka, che ne ripercorre parzialmente le vicissitudini. Il brano \u00e8 presente nell\u2019album \u201cDein Helfer in der Not\u201d."}
{"id": "8395702", "revid": "599013", "url": "https://it.wikipedia.org/wiki?curid=8395702", "title": "Ed Podolak", "text": "Carriera.\nPodolak fu scelto nel corso del secondo giro (48\u00ba assoluto) del Draft 1969 dai Kansas City Chiefs. Nella sua stagione da rookie vinse il Super Bowl IV.\nDurante la sua carriera di nove anni dal 1969 al 1977, Podolak divenne il secondo leader di tutti i tempi della storia dei Chiefs con 4.451 yard e 34 touchdown su 1.158 portate. Gioc\u00f2 anche negli special team come ricevitore dei passaggi e come kick returner, ricevendo 288 passaggi per 2.456 yard e 6 touchdown. Le sue 8.178 yard combinate sono il secondo massimo della storia della franchigia. Podolak guid\u00f2 i Chiefs in corse quattro volte, in ricezioni tre volte e in ritorni di punt tre volte.\nNella sconfitta dei playoff del 1971 contro i Miami Dolphins il giorno di Natale (a tutt'oggi la gara pi\u00f9 lunga della storia della NFL), Podolak stabil\u00ec un record dei playoff con 350 yard totali: 85 corse, 110 su ricezione e 155 su ritorni. Podolak, che indoss\u00f2 il numero 14, fu introdotto nella Chiefs Hall of Fame nel 1989."}
{"id": "8395703", "revid": "287204", "url": "https://it.wikipedia.org/wiki?curid=8395703", "title": "Collegio elettorale di Borgo San Donnino (Regno di Sardegna)", "text": "Il collegio elettorale di Fidenza \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la I, II e VII legislatura. Nelle altre legislature la circoscrizione era occupata dagli austriaci.\nI legislatura.\nL'elezione fu annullata il 27 luglio 1848 \"per esseri proceduto alla votazione di ballottaggio nello stesso giorno della votazione di primo scrutinio\".\n\"Con Regio Decreto 7 settembre 1848 il collegio era convocato pel 30 settembre stesso. Ma non segui l'elezione\".\nII legislatura.\n\"Non avendo il candidato raggiunto il 3\u00b0 degli inscritti nella 1\u00aa votazione, si dovette procedere alla votazione, quantunque senza competitori\"..\nVII legislatura.\nIl deputato Piroli opt\u00f2 pel collegio di San Donato, il 12 aprile 1860."}
{"id": "8395706", "revid": "74173", "url": "https://it.wikipedia.org/wiki?curid=8395706", "title": "Osservatorio permanente sui giovani e l'alcool", "text": "L'Osservatorio permanente sui giovani e l'alcool (OPGA) \u00e8 un'associazione italiana che opera nell'ambito dello studio e della comunicazione sui temi della produzione, consumo e abuso di bevande alcoliche in Italia, con attenzione specifica al bere giovanile e un approccio ispirato ai principi dell'alcologia bio-psico-sociale, unendo alla visione epidemiologica e di popolazione i contributi delle discipline socio-antropologiche.\nStruttura.\nNato nel marzo 1991 da un'idea di Giuseppe De Rita, Enrico Tempesta e Daniele Rossi, l'OPGA ospita una comunit\u00e0 aperta di ricercatori, esperti e comunicatori che mettono le proprie competenze sui temi correlati all'alcol.\n\u00c8 dotato di un laboratorio scientifico - che raggruppa esperti della materia alcologica di diversa provenienza disciplinare, orienta le attivit\u00e0 di ricerca e definisce le attivit\u00e0 di comunicazione - e di un laboratorio istituzionale, organo non permanente di contatto con le istituzioni (ministero, regioni, agenzie di salute pubblica, universit\u00e0, altro), convocato per discutere argomenti di interesse alcologico che presentano dilemmi rilevanti per la decisione pubblica e gli stakeholder socio-sanitari.\nL'attivit\u00e0 ordinaria dell'Osservatorio \u00e8 condotta dal consiglio direttivo (costituito da presidente, vicepresidente e segretario generale) ed \u00e8 coordinata dal segretario generale, Michele Contel.\nStudi e ricerche.\nL'Osservatorio realizza, finanzia e pubblica studi e ricerche.\nA partire dagli anni '90, ha condotto, insieme a Doxa, le prime indagini sistematiche sulla popolazione italiana in rapporto al tema del consumo e dell'abuso di alcol: \"Gli italiani e l'alcol\u201d. Tra il 1991 e il 2011 sono state sei le indagini pubblicate. \nNel 2014, l'OPGA ha promosso uno studio, finalizzato a quantificare gli effetti del consumo di alcol sulla salute della popolazione anziana, realizzato dal Dipartimento di Epidemiologia dell'Istituto Mario Negri di Milano. "}
{"id": "8395718", "revid": "1543377", "url": "https://it.wikipedia.org/wiki?curid=8395718", "title": "H. W. Janson", "text": "Pubblicava firmandosi con le sole iniziali prima del cognome, ma era conosciuto anche come Peter Janson. Ottenne fama soprattutto con la \"Storia dell'arte\", venduta per oltre 4 milioni di copie in 15 lingue diverse e termine di paragone per i testi di storia dell'arte successivi..\nBiografia.\nIl padre Friedrich (1875-1927) e la madre Helene Porsch Janson (1879-1974) erano luterani appartenenti all'etnia dei tedeschi del Baltico. Dopo la rivoluzione d'ottobre la famiglia Janson trasloc\u00f2 in Finlandia e poi ad Amburgo, dove Horst frequent\u00f2 il Wilhelms Gymnasium, diplomandosi nel 1932.\nAl liceo si appassion\u00f2 alla storia dell'arte, in particolare grazie alla lettura dei \"Principi della storia dell'arte\" (\"Kunstgeschichtliche Grundbegrif\") di Heinrich W\u00f6lfflin.\nOttenuto l'Abitur si iscrisse presso l'Universit\u00e0 Ludwig Maximilian di Monaco e quindi al corso di storia dell'arte presso l'Universit\u00e0 di Amburgo, dove fu allievo di Erwin Panofsky. Da una lettera dello stesso Janson si rileva l'importanza che anche le conferenze di Edgar Wind ebbero nella sua formazione amburghese.\nNell'estate del 1935, all'et\u00e0 di 21 anni, Janson lasci\u00f2 la Germania per gli Stati Uniti d'America grazie all'intercessione di Panofsky, gi\u00e0 emigrato negli Stati Uniti. Con una borsa di studio come studente di scambio finanziata da Alfred Barr, Janson inizi\u00f2 un dottorato di ricerca presso l'Universit\u00e0 di Harvard, concluso nel 1942 con la tesi su Michelozzo.\nL'iscrizione al dottorato costitu\u00ec il primo passo verso l'immigrazione permanente, perfezionata l'anno successivo. Il giovane Janson assimil\u00f2 rapidamente la cultura accademica che negli anni seguenti avrebbe contribuito a modellare, e la sua capacit\u00e0 di adattamento lo fece presto entrare nei circoli accademici statunitensi, pur mantenendosi sempre distaccato dalle peculiarit\u00e0 del sistema universitario americano. La decisione di lasciare la Germania era una risposta alla situazione deteriorata del suo Paese. Del resto il regime nazista acceler\u00f2 la fuga della maggior parte dei docenti di storia dell'arte e la Kulturwissenschaftliche Bibliothek Warburg - in cui Janson aveva imparato a considerare le immagini quali documenti della storia della cultura - era stata trasferita a Londra sotto la direzione di Fritz Saxl.\nWilliam S. Heckscher, uno dei migliori amici di Janson, descrisse nel 1934 in una lettera a Gertrud Bing le condizioni sempre peggiori degli studenti affidati a docenti nazisti: \"si vive come in una sfera di vetro da cui si percepisce appena il mondo esterno\". In quanto ariano Janson ricevette borse di studio e fu costretto a svolgere attivit\u00e0 organizzate dal nuovo governo, pur senza diventarne mai simpatizzante; perci\u00f2, appena gli fu possibile, cerc\u00f2 il modo di lasciare la Germania. Grazie all'iniziativa di Harvard rivolta agli studenti tedeschi, e ancora una volta con il sostegno di Panofsky, Janson vinse il premio Holtzer per l'anno accademico 1935-36, con cui ottenne il sostegno economico necessario a trasferirsi, appena in tempo prima di essere chiamato ad arruolarsi nell'esercito tedesco. \nLo stesso Heckscher, in occasione della commemorazione dopo la morte di Janson, afferm\u00f2 che l'amico era totalmente privo del carattere teutonico. Non a caso nel 1940 Horst cambi\u00f2 il nome in Peter, quale reazione alla canzone Horst-Wessel-Lied che era l'inno del Partito Nazionalsocialista Tedesco dei Lavoratori. Il fratello minore Helmar, invece, prefer\u00ec restare in Germania, venne arruolato nell'esercito tedesco e fu ucciso sul fronte russo.\nLa pi\u00f9 importante attivit\u00e0 intrapresa da Janson durante il primo anno trascorso negli Stati Uniti fu l'organizzazione di una piccola mostra basata sui prestiti di 44 opere e intitolata \"Style and Technique: Their Interrelation in Westem European Painting (Stile e tecnica: la loro interconnessione nella pittura dell'Europa occidentale)\", che ebbe luogo presso il Fogg Art Museum nel mese di maggio 1936; Janson inoltre contribu\u00ec sia con l'introduzione del catalogo, sia con un saggio intitolato \"Disegni preparatori\". Nell'estate di quello stesso anno Janson torn\u00f2 in Europa per l'ultima volta prima della fine della guerra, visitando per lavoro Parigi, Colonia, Firenze e infine Berlino durante le olimpiadi. In autunno Janson torn\u00f2 a Harvard munito di Green Card e deciso a concentrarsi nel processo di integrazione negli Stati Uniti, ottenendo poi la cittadinanza nel 1943.\nParallelamente agli studi, negli Stati Uniti Janson si dedic\u00f2 all'insegnamento presso il Worcester Art Museum (1936-38) e presso la Scuola di Arte e di Storia dell'Arte dell'Universit\u00e0 dell'Iowa (1938-41). Nel 1941 spos\u00f2 Dora Jane Heineberg (1916-2002), una studentessa di storia dell'arte conosciuta a Harvard, che in seguito collabor\u00f2 con il marito come co-autrice. Nello stesso anno inizi\u00f2 l'attivit\u00e0 didattica presso l'Universit\u00e0 Washington a Saint Louis portata avanti fino al 1949, anno in cui entr\u00f2 nella facolt\u00e0 dell'Universit\u00e0 di New York. A New York Janson ottenne la cattedra presso il Dipartimento delle Belle Arti, che mantenne per venticinque anni dal 1949 al 1974, e strinse amicizia con Meyer Schapiro.\nJanson si dedic\u00f2 al proprio lavoro in modo instancabile e appassionato; dagli anni cinquanta ottenne numerosi incarichi di prestigio, fra cui quello di caporedattore della rivista \"Art Bulletin\". Inoltre fu presidente del \"College Art Association (CAA)\" e membro fondatore, nonch\u00e9 presidente, della \"Renaissance Society of America\".\nNel 1978 entr\u00f2 a far parte dell'American Academy of Arts and Sciences, mentre nel 1981 fu insignito con una laurea honoris causa. L'anno successivo mor\u00ec improvvisamente sul treno fra Zurigo e Milano all'et\u00e0 di 68 anni, lasciando incompleti molti progetti.\nOpere.\nJanson realizz\u00f2 gran parte dei molteplici progetti editoriali che lo impegnavano sia come studioso, che come storico e critico dell'arte. Oltre alle opere maggiori, negli anni cinquanta pubblic\u00f2 alcuni pamphlet con editori commerciali, mentre fra gli anni sessanta e settanta affid\u00f2 alla casa editrice Prentice Hall una serie di volumi dedicati alle fonti e ai documenti della storia dell'arte.\nScrisse sull'arte del Rinascimento e sulla scultura del XIX secolo; fu l'autore di due libri che negli anni cinquanta vinsero il Morey Award, premio istituito nel 1953 e intitolato a uno dei membri fondatori del College Art Association of America (CAA) nonch\u00e9 uno dei primi docenti di storia dell'arte negli Stati Uniti.. Le opere insignite furono rispettivamente \"Apes and Ape Lore in the Middle Ages and the Renaissance (Scimmie e tradizioni scimmiesche nel Medioevo e nel Rinascimento)\", pubblicato dal Warburg Institute nel 1952 e vincitore del premio nel 1956, e \"The Sculpture of Donatello (La scultura di Donatello)\", un catalogo ragionato in due volumi, pubblicato dalla Princeton University Press nel 1957 e premiato nel 1961. Soltanto Panofsky super\u00f2 Janson ottenendo ben tre Morey Award.\nNegli ultimi anni Janson si interess\u00f2 al dialogo fra le arti orientali e occidentali. Scrisse anche libri sull'arte per gli studenti, alcuni dei quali in collaborazione con la moglie.\nTuttavia il suo lavoro pi\u00f9 noto risult\u00f2 essere la \"History of Art (Storia dell'arte)\", nata quale \"indagine delle maggiori arti visive dall'alba della loro storia ai giorni nostri\". Fu pubblicata per la prima volta nel 1962, ottenendo enorme successo immediato, e destinato a perdurare nel tempo. L'opera ebbe un impatto pari a quello della \"Story of Art\" di Gombrich, malgrado le polemiche per l'assenza di citazioni delle donne artiste, in particolare da parte delle storiche dell'arte femministe Norma Broude e Mary Garrard. Le prime edizioni della \"Storia dell'arte\" vennero scritte in collaborazione con la moglie Dora Jane, mentre quelle successive alla morte di Janson vennero curate dal figlio Anthony, a propria volta storico dell'arte.\nOpere principali.\nStudi sull'arte.\n\"Apes and Ape Lore in the Middle Ages and the Renaissance\", il libro sull'iconografia delle scimmie nell'arte medioevale e rinascimentale che per primo vinse il Morey Award, fu ispirato da un dono di Dora Jane fatto al marito nel 1942: un'incisione del XVI secolo che ritraeva due scimmie agghindate, circondate da edifici in rovina. Janson le interpret\u00f2 come simbolo di \"Vanitas\" ed estese l'investigazione alle complicate e mutevoli relazioni fra Primati attraverso una cospicua collezione di immagini e testi: progetto che egli stesso in una lettera a Saxl defin\u00ec \"Kulturgeschichte des Affen\", ossia \"storia culturale della scimmia\", nel Medioevo e nel Rinascimento, con un epilogo dedicato a Charles Darwin. Prima del lavoro di Janson, eccettuando pochi testi pubblicati nella prima met\u00e0 del Novecento sugli animali nell'arte, esisteva soltanto uno studio sulla scimmia nell'arte antica. Il volume di Janson venne inserito nella collana \"Studies of the Warburg Institute\", malgrado l'autore andasse contro l'atteggiamento pi\u00f9 comune dello stesso Warburg Institute, ossia quello di dare per scontate determinate nozioni. Janson infatti avvertiva la necessit\u00e0 di fornire abbondanti spiegazioni, e ci\u00f2 contribu\u00ec al successo della sua pubblicazione. Peraltro Janson stesso riconobbe l'approccio tipicamente warburghiano delle proprie ricerche, per le quali aveva adottato un'impostazione interdisciplinare e collocato la storia dell'arte nella cultura materiale.\nSulla stessa linea lo studioso impost\u00f2 il saggio sulla caricatura del Laocoonte, \"Titian's Laocoon Caricature and the Vesalian Galenist Controversy\", nel quale formul\u00f2 l'ipotesi, accettata da Panofsky, che l'incisione effettuata da Niccol\u00f2 Boldrini per incarico di Tiziano, su cui gli studiosi avevano espresso pareri discordanti, derivasse dalla disputa fra Vesalio e i sostenitori di Galeno in relazione a questioni anatomiche. Il contenuto del saggio divenne poi parte del volume del 1952 sulle scimmie.\nContemporaneamente a quest'ultimo nacque il progetto su Donatello, inizialmente concepito quale atto caritatevole nei confronti di Monika Mann, il cui marito Jen\u00f6 L\u00e1nyi aveva dedicato molto tempo allo studio su Donatello, e collezionato circa settecento fotografie delle opere. Janson, che aveva conosciuto L\u00e1nyi a Firenze nel 1938 e si era interessato al progetto, nel 1942 ricevette da Monika Mann il materiale raccolto dal marito. Tuttavia Janson reimpost\u00f2 il progetto iniziale a modo proprio, basandosi sull'analisi stilistica e sulle fonti raccolte grazie al contratto stipulato nel 1947 con la Princeton University Press, che gli permise di trascorrere due mesi in Italia e aggiungere altre foto. Da tale ricerca Janson deriv\u00f2 la propria specializzazione nei confronti della scultura, in particolare del Quattrocento.\nNegli anni sessanta Janson inizi\u00f2 a documentare, ordinare e valutare la produzione scultorea da Canova e Thorvaldsen a Rodin, soprattutto nell'ambito dei monumenti pubblici. Nel 1980 fu co-curatore della mostra \"The Romantics to Rodin\" tenutasi presso il Los Angeles County Museum of Art. Non a caso il suo ultimo importante libro, pubblicato postumo nel 1985, era intitolato \"19th Century Sculpture\", ossia dedicato alla scultura dell'Ottocento.\nStoria dell'arte.\nAlla pari degli altri studiosi tedeschi emigrati negli Stati Uniti, Janson dovette adeguarsi a metodi d'insegnamento diversi e sperimentarne di nuovi. Come storico dell'arte applic\u00f2 il metodo amburghese unitamente a quello di Harvard, ma dovette affrontare i pregiudizi derivanti dall'inserimento, proprio in quegli anni, della storia dell'arte fra le materie di studio presso le istituzioni di educazione superiore. In particolare Janson era sempre incline a rappresentare la storia dell'arte in contesti interdisciplinari, preoccupandosi della formazione delle future generazioni di storici dell'arte: un'allieva afferm\u00f2 che le sue lezioni universitarie \"rivelavano un mondo dopo l'altro, collegavano stili alle epoche, epoche alle idee e idee ai significati\". Janson veniva invitato regolarmente ai congressi interdisciplinari, come ad esempio quelli su \"arte e filosofia\", e si pronunci\u00f2 anche sul modo di suddividere la storia dell'arte, ponendo l'accento sulle connessioni che altri studiosi interpretavano come rotture.\nIn alternativa, e spesso con la collaborazione della moglie Dora Jane, Janson prepar\u00f2 una serie di pubblicazioni ausiliari all'insegnamento, fra le quali \"The Story of Painting for Young People (La storia della pittura per i giovani\", 1952), \"The Picture History of Painting: From Cave Painting to Modern Times (La storia della pittura per immagini: dai graffiti nelle caverne ai giorni nostri\", 1957), \"Key Monuments of the History of Art: A Visual Survey (Monumenti chiave della storia dell'arte: un'indagine visiva\", 1959).\nSia \"Storia dell'arte\" (1962) che \"Storia dell'arte e della musica\" (1968) facevano parte delle pubblicazioni intese a facilitare l'insegnamento della storia dell'arte; in particolare con \"History of Art\" Janson trov\u00f2 una formula che si addiceva alle necessit\u00e0 non solo americane ma anche internazionali e divenne in tal modo un best seller. In maniera quasi paterna, nell'introduzione l'autore chiese ai lettori di sospendere i giudizi su qualsiasi tipo di arte, in particolare l'arte contemporanea, finch\u00e9 non avessero acquisito la conoscenza necessaria per comprendere i problemi posti dall'arte in quanto attivit\u00e0 umana.\nL'approccio alla \"Storia dell'arte\" era basato sullo stile; ne vennero fatte versioni per la letteratura infantile. Malgrado l'opera di Janson fosse il frutto di un'epoca e di una situazione particolari, l'esclusione delle donne artiste contrastava con il clima femminista e suscit\u00f2 critiche derivanti soprattutto dalla notoriet\u00e0 ottenuta dalla pubblicazione.\nDopo le edizioni del 1969, del 1973 e del 1977, un'ulteriore riedizione dell'opera era in preparazione nei primi anni ottanta, quando Janson mor\u00ec improvvisamente. Gli editori si rivolsero al figlio Anthony F. Janson per la curatela, indicando per\u00f2 ancora il padre come primo autore nelle riedizioni successive (1991, 1995, 1997, 2001, 2004, 2007). Anche queste ultime ricevettero alcune aspre critiche negli anni ottanta e novanta, critiche placate con la considerazione, nel nuovo millennio, di come l'approccio formalista e l'analisi stilistica non fossero che alcune fra le tante prospettive di studio e di insegnamento della storia dell'arte.\nCritiche pi\u00f9 recenti riguardavano invece l'impostazione dell'analisi quasi esclusivamente sulla storia dell'arte occidentale, e soltanto alla riedizione del 2004 venne aggiunto il sottotitolo \"The Western Tradition (La tradizione occidentale)\", che evidenziava tale riferimento. Altre modifiche apportate all'edizione del 2004 furono l'abbandono dell'approccio stilistico-formalista a favore di un approccio contestuale, e il ricorso a sei rinomati storici dell'arte per riconcettualizzare e riscrivere il testo. In conseguenza di ci\u00f2 i Janson, padre e figlio, vennero esclusi dal frontespizio in qualit\u00e0 di autori, ma i loro nomi furono trasferiti nel titolo. A parte il mantenimento della suddivisione in quattro parti (\"Antichit\u00e0\", \"Medioevo\", \"Dal Rinascimento al Rococ\u00f2\" e \"Modernit\u00e0\"), l'edizione del 2007 venne completamente riscritta da Penelope J.E. Davies, Walter B. Denny, Frima Fox Hofrichter, Joseph Jacobs, Ann M. Roberts e David L. Simon. \nCritica d'arte.\nNel 1937 Janson inizi\u00f2 a manifestare interesse per l'arte contemporanea, in particolare per la fotografia e per la scultura. Nello stesso anno organizz\u00f2 presso il Worcester Art Museum una mostra di fotografie che comprendeva opere di artisti delle avanguardie europee e americane: L\u00e1szl\u00f3 Moholy-Nagy, Rogi Andr\u00e9, Pierre Jahan, Man Ray ed Edward Steichen. Inoltre prepar\u00f2 un catalogo sulle 44 sculture italiane custodite presso lo stesso museo e lo pubblic\u00f2 sul secondo numero del \"Worcester Art Annual\" (1936-37), intitolandolo \"Italian Renaissance Sculpture: A Catalogue of Carvings in Stone, Wood, and Terracotta (Scultura rinascimentale italiana: un catalogo di incisioni sulla pietra, sul legno e sulla terracotta)\".\nJanson si dimostr\u00f2 invece critico nei confronti di Grant Wood, nella cui opera individu\u00f2 similitudini con l'arte \"Neo-Biedermeier\", dalla quale prese le distanze. Con tale definizione, da lui stesso inventata, Janson indicava la produzione artistica tedesca degli anni trenta, conforme alle dottrine naziste pubblicizzate attraverso le esposizioni annuali presso la Haus der Kunst di Monaco di Baviera, dal 1939 al 1944. Nel saggio del 1943 \"The International Aspects of Regionalism (Gli aspetti internazionali del regionalismo)\", lo studioso espresse infatti il proprio timore nei confronti del regionalismo artistico statunitense, che poteva creare una \"realt\u00e0 surrogata\" allo stesso modo di \"Via col vento\", sia film che romanzo dall'incredibile successo. Janson suggeriva invece che la reputazione di Grant Wood derivasse dal mercato dell'arte, e terminava il suo articolo con un accorato appello all'internazionalismo contro l'isolazionismo, portando cio\u00e8 la lotta artistica sullo stesso piano di quella politica negli anni della guerra. \nMalgrado fosse convinto che la grande arte non potesse essere insegnata, Janson riteneva gli artisti americani svantaggiati dalla mancanza di tradizioni pari a quelle europee; tuttavia si dimostr\u00f2 fiducioso nei confronti ad esempio di Philip Guston, incontrato a St. Louis e al quale dedic\u00f2 un saggio. Negli anni quaranta Janson riteneva che il modernismo fosse la strada migliore. Alla Washington University rivolse la propria attenzione all'arte locale e si adoper\u00f2 per vendere una parte cospicua della collezione d'arte dell'universit\u00e0, allo scopo di acquistare con il ricavato un gruppo di opere del XX secolo, per lo pi\u00f9 europee e tutte appartenenti a correnti moderne come surrealismo, cubismo, espressionismo. Alcune di queste erano state create da artisti sui quali Janson aveva o avrebbe scritto articoli, come ad esempio Karl Zerbe, Philip Guston, Alexander Calder, Paul Klee, Pablo Picasso, George Grosz, Max Beckmann. La \"Natura morta con carte da gioco\" di Juan Gris rappresent\u00f2 l'acquisto pi\u00f9 costoso.\nCome critico d'arte Janson lod\u00f2 con entusiasmo particolare la \"Storia sociale dell'arte\" di Arnold Hauser, che consider\u00f2 \"il primo resoconto coerente delle conquiste artistiche della civilt\u00e0 occidentale dall'et\u00e0 della pietra al presente, su base sociologica\", e la \"Storia dell'arte\" di Gombrich, che consider\u00f2 superiore a tutte quelle al momento disponibili. In relazione a quest'ultima ide\u00f2 un progetto per un nuovo tipo di pubblicazione in collaborazione con Gombrich stesso, che tuttavia non decoll\u00f2 per il mancato accordo fra i due studiosi sulla scelta delle immagini da includere.\nNel 1959, in quanto esperto di iconografia delle scimmie e critico di avanguardia, Janson pubblic\u00f2 sul \"Bulletin of the Atomic Scientists\" il saggio \"After Betsy, What? (Cosa c'\u00e8 dopo Betsy?)\", in seguito ristampato due volte. Riferendosi ai dipinti e disegni eseguiti in laboratorio dallo scimpanz\u00e9 Betsy e da altre scimmie, l'autore si chiedeva se tali prodotti si potessero considerare vera arte, e propendeva per allinearli agli \"objets trouv\u00e9s\" in riferimento al \"caso fortunato\", grazie al quale il guardiano dello zoo li afferrava al momento giusto. In una lettera a Heckscher, Panofsky considerava a propria volta che \"eliminando ragione e premeditazione dalle opere d'arte non \u00e8 possibile distinguere la produzione di Betsy da quella, ad esempio, di Jackson Pollock\". \nProprio sull'immagine fortuita Janson aveva riflettuto gi\u00e0 a proposito dell'action painting e trovato analogie nella teoria rinascimentale che rimarcava come particolari forme, ad esempio assunte dalle nuvole o dai nodi del legno, stimolassero la fantasia di un artista. Sull'argomento l'autore contribu\u00ec con il saggio \"The \"Image Made by Chance\" in Renaissance Thought (L'\"immagine casuale\" nel pensiero rinascimentale)\", pubblicato nel 1961 in occasione delle celebrazioni in onore di Erwin Panofsky, cui rendeva tributo con numerosi riferimenti allo studio \"Idea\" del 1924. \nOltre alla differenza fra arte e non arte, un'altra questione fondamentale di cui Janson si occup\u00f2 fu la relazione fra originalit\u00e0 e tradizione; ponendo inoltre a confronto la \"Testa di toro\" di Picasso e il \"San Matteo\" incompiuto di Michelangelo, l'autore dimostr\u00f2 il desiderio di rivelare la continuit\u00e0 fra l'arte contemporanea e quella precedente. Per motivare infine i propri lettori, Janson sugger\u00ec:"}
{"id": "8395732", "revid": "277947", "url": "https://it.wikipedia.org/wiki?curid=8395732", "title": "Museo pontificio della Santa Casa", "text": "Il Museo pontificio della Santa Casa \u00e8 accolto in 10 sale dell'ala occidentale del palazzo Apostolico che sorge in piazza della Madonna a Loreto, nelle Marche.\nConserva il cosiddetto \"Tesoro della Santa Casa\", costituito da dipinti, sculture, arazzi, maioliche, oggetti d'oreficeria, mobili e suppellettili provenienti dal santuario e donati alla Santa Casa nel corso dei secoli.\nStoria.\nCon il cantiere di restauro della basilica, operato da Giuseppe Sacconi fra il 1884 e il 1905, si vollero raccogliere quelle opere, oggetti e il \"Tesoro della Santa Casa\" che scamparono la depredazione napoleonica del 1797.\nSuccessivamente le collezioni vennero ampliati con opere acquistate, soprattutto statuette da presepio dei secoli XVII-XIX.\nDopo un furto avvenuto nel 1974, a partire dal 1979, il museo viene ristrutturato e riorganizzato e le opere restaurate. Inoltre fra il 1992 e il 1996 si ristrutturano anche i piani superiori, adibiti a ingrandire il museo.\nCollezioni.\nLorenzo Lotto.\nVi sono conservate nove tele di Lorenzo Lotto, che oper\u00f2 nelle Marche tutta la prima met\u00e0 del XVI secolo. A Loreto, in particolare, si stabil\u00ec nel settembre del 1554, in et\u00e0 avanzata, collaborando come oblato con il Santuario, vi mor\u00ec alla fine del 1556.\nLe opere del lotto conservate al museo sono quelle donate in oblazione alla Santa Casa:\nQuelle lasciate in testamento:\nQuelle che ornavano la \"Cappella Spagnola\" prima della ristrutturazione ottocentesca:\nPomarancio.\nCristoforo Roncalli, detto il \"Pomarancio\" esegu\u00ec un ciclo d'affreschi per la cupola della basilica tra il 1610 e il 1614. Vi dipinse i \"Quattro Evangelisti\" e figure di \"Angeli\", nei archi; otto \"Dottori della Chiesa greca\" e sedici \"Putti reggenti stemmi papali e cardinalizi\", nel tamburo e infine, nella volta, una \"Gloria di Angeli\". Molto deteriorati, tra il 1888 ed il 1891 essi furono staccati da Ottaviano Ottaviani e riportati su tela.\nInoltre nel museo \u00e8 conservata anche la tela di \"San Carlo Borromeo genuflesso davanti al crocefisso\", eseguita nel 1614 per una Cappella laterale della Basilica.\nDipinti vari.\nVennero rimossi dalla basilica alla fine dell'800 quando si intraprese la sua ristrutturazione. Alcuni furono messi al museo per questioni stilistiche, altri per esser riprodotti in copie (spesso in mosaico) da esporre sugli altari o ancora per esser preservati. Gran parte risale alla seconda met\u00e0 del XV secolo e vede opere di:\nAltri vennero eseguiti fra il XVII e il XIX secolo:\nSono presenti anche affreschi staccati di Pellegrino Tibaldi che ornavano in passato la cappella di San Giovanni Battista, oggi Cappella dell\u2019Assunta o Cappella Americana.\nArazzi fiamminghi.\nSono conservati nel museo 10 Arazzi fiamminghi in lana, fili di seta policroma, oro, argento. Nove di essi furono tessuti fra il 1620 e il 1624 a Bruxelles da Hendrik Mattens su cartoni di Raffaello raffiguranti \"Episodi del Nuovo Testamento\"; nei bordi appaiono le quattro Virt\u00f9 cardinali e nello zoccolo le tre Virt\u00f9 teologali. Vennero donati al Santuario dal nobile genovese Giovanni Battista di Niccol\u00f2 Pallavicino nel 1667.\nTuttavia le raffigurazioni prendono una certa libert\u00e0 dai modelli raffaelleschi, e ne risultano pi\u00f9 particolareggiati, interpretati secondo il gusto fiammingo.\nL\u2019ultimo arazzo rappresenta la \"Madonna col Bambino, San Giovannino e Sant\u2019Elisabetta\", detto anche della \"Madonna del Divino Amore\", gi\u00e0 parte della serie, ora dispersa, degli \"Episodi della vita della Vergine\", vennero eseguiti su modelli raffaelleschi per volere del principe-vescovo di Liegi Erard de la Mark. Fu donato alla Santa Casa nel 1723, dal cardinale Pietro Ottoboni, pronipote di papa Alessandro VIII.\nMaioliche da farmacia.\nLegata alla \"Spezieria della Santa Casa\" le maioliche erano adibite alla conservazione di unguenti, pillole ed altri medicamenti. Ne fanno parte tre principali raccolte:\nTesoro della Santa Casa.\n\u00c8 costituito da oggetti di oreficeria e arredi sacri che furono donati nel corso dei secoli dai fedeli alla \"Madonna di Loreto\". Originariamente era custodito nella \"Sacrestia Nova\", poi denominata \"Sala del Tesoro\", fatta costruire all\u2019interno della Basilica dal cardinale Antonio Maria Gallo, protettore della Santa Casa, per conservarvi i numerosi doni votivi. \u00c8 anche detta \"Sala del Pomarancio\", dal nome dell'artefice del soffitto.\nDevastazioni, furti e requisizioni ne hanno causato, nel tempo, la dispersione. Il ricordo rimane soltanto nei registri delle donazioni conservati presso l\u2019\"Archivio Storico della Santa Casa\". Dopo la spoliazione napoleonica del 1797, in seguito gli accordi del Trattato di Tolentino tra Stato Pontificio e Francia, e a un successivo furto avvenuto nel 1974 all\u2019interno della \"Sala del Tesoro\", gli oggetti di Oreficeria sacra rimasti furono trasferiti ed esposti nel Museo Pontificio della Santa Casa.\nFra questi spiccano:\nTatuaggio lauretano.\nGi\u00e0 a partire dal Medioevo a Loreto era praticato il \"tatuaggio devozionale\" ai pellegrini che arrivavano per venerare il Santuario. Con il passare del tempo, il tatuaggio divenne un simbolo di passaggio per la citt\u00e0, che spesso era richiesto anche da chi non vi si recava per motivi ecclesiastici e chi volesse conservare un ricordo del luogo.\nIn antichit\u00e0 il tatuaggio era utilizzato dai cavalieri crociati come simbolo di appartenenza alla religione cristiana, con lo scopo di rendere i suddetti soldati riconoscibili tra i caduti in battaglia e poterli cos\u00ec seppellire seguendo i rituali cristiani.\nSecondo la principale studiosa del tatuaggio lauretano, Caterina Pigorini Beri, l\u2019origine della pratica \u00e8 da ricondursi all\u2019agiografia di San Francesco d\u2019Assisi:\nIl metodo utilizzato dai marcatori (gli equivalenti degli odierni tatuatori) era il seguente:\nDi norma il marcatore usava pungere la pelle con un ago o con uno spillo, ma a Loreto veniva impiegata la \"penna a tre punte\".\nDato che non tutti si facevano tatuare immagini sacre, nacquero anche simboli e figure profane, spesso legati a riti scaramantici: ancore, stelle ed oggetti legati alla navigazione (tipici dei marinai), \"memento mori\", cuori e altri simboli mondani."}
{"id": "8395734", "revid": "685869", "url": "https://it.wikipedia.org/wiki?curid=8395734", "title": "Why Is Everyone So Mad/London Town", "text": "Why Is Everyone So Mad/London Town \u00e8 un singolo di Guido De Angelis e Maurizio De Angelis, pubblicato con lo pseudonimo \"Oliver Onions\" dalla \"RCA Italiana\" nell'ottobre 1974. \nWhy Is Everyone So Mad.\n\"Why Is Everyone So Mad\" \u00e8 un brano scritto da Susan Duncan Smith su musica Guido e Maurizio De Angelis. Il brano fu utilizzato come colonna sonora del film \"Anche gli angeli tirano di destro\", diretto da E.B. Clucher e interpretato da Bud Spencer e Giuliano Gemma.\nLondon Town.\n\"London Town\" \u00e8 la canzone pubblicata sul lato B del singolo, scritta dagli stessi autori, sigla della miniserie televisiva della RAI \"Dedicato ad una coppia\", diretto da Dante Guardamagna. Il brano \u00e8 stato incluso nell' LP \"See You Later\"\nEdizioni.\nIl singolo \u00e8 stato pubblicato anche in Germania, con una differente copertina"}
{"id": "8395738", "revid": "1310927", "url": "https://it.wikipedia.org/wiki?curid=8395738", "title": "Jos\u00e9 Al\u00ed Meza", "text": "Carriera.\nClub.\nHa giocato nella massima serie dei campionati venezuelano, boliviano e sudafricano."}
{"id": "8395739", "revid": "767487", "url": "https://it.wikipedia.org/wiki?curid=8395739", "title": "Johannes Linnankoski", "text": "Sulla base di quella storia, sono state fatte diverse riprese, la prima versione risale al 1919.\nBiografia.\nLinnankoski nacque il 18 ottobre 1869 a Vakkola di Askola e fu attivo nella vita culturale dell'Uusimaa Orientale. Fu uno dei fondatori della banca a Porvoo e fond\u00f2 anche scuole di lingua finlandese e quotidiani come \"Uusimaa\", il primo giornale in lingua finlandese situato al di fuori delle principali citt\u00e0 di Uusimaa.\nLinnankoski spos\u00f2 Ester Drugg nel 1899 e ebbe quattro figli: Marjatta, Salama, Touko e Urmas. Tutti i suoi figli sono nati con il cognome Peltonen.\nNegli ultimi anni si trasfer\u00ec da Askola all'Istituto Deaconess di Helsinki, per curare le sue cattive condizioni di salute, e mor\u00ec l\u00ec di anemia all'et\u00e0 di 43 anni il 10 agosto 1913."}
{"id": "8395743", "revid": "729019", "url": "https://it.wikipedia.org/wiki?curid=8395743", "title": "Mario Rossetto", "text": " Ha prestato servizio come ufficiale nella Regia Marina durante la seconda guerra mondiale, ottenendo varie decorazioni al valor militare. Dopo l'armistizio dell'8 settembre 1943 ha aderito alla Repubblica Sociale Italiana entrando nella Marina Nazionale Repubblicana. Nel dopoguerra, pur reintegrato nei ruoli, lascia la vita militare.\nLe origini.\nNipote di Fortunato Rossetto, maniscalco, (Mestre, 23 maggio 1842 \u2013 Mestre, 13 maggio 1909) e di Rosa Pellegrini, casalinga, (Mestre, 1 marzo 1846 \u2013 Mestre, 7 giugno 1899), figlio di Giuseppe Rossetto, commerciante di calzature (Mestre, 27 maggio 1887 \u2013 Imperia, 19 novembre 1967) e di Bianca Olindo, casalinga, (Carpasio, 1 novembre 1899- Imperia, 19 febbraio 1971), fratello di Fortunato Rossetto, autiere motociclista durante la guerra, (Carpasio, 27 agosto 1913 - Sanremo, 18 settembre 2003) dopo aver frequentato le scuole fino alla maturit\u00e0 entra in Accademia Navale nel 1933, Corso le Fiocine. Esce tra i primi del corso tre anni dopo. Da ufficiale ha avuto le seguenti destinazioni: incrociatore \"Armando Diaz\"; \"Nave Reale Savoia\"; \"Raimondo Montecuccoli\"; Battaglione Italiano in Cina, a Tientsin; cacciatorpediniere \"Vivaldi\".\nLa seconda guerra mondiale.\nDopo lo scoppio del secondo conflitto mondiale, avendo conseguito la specializzazione in armi subacquee viene imbarcato sull'incrociatore \"M. Attendolo\" e successivamente effettua un periodo di addestramento con mezzi d\u2019assalto (Maiali). Quindi, dopo un corso presso la Scuola Sommergibili, \u00e8 destinato al sottomarino \"E. Tazzoli\" come ufficiale in 2\u00aa del Comandante Carlo Fecia di Cossato. Il 22 gennaio del 1943, a 28 anni diventa il pi\u00f9 giovane comandante nell'Atlantico, sul sommergibile \"G. Finzi\" con il quale effettua la missione di rifornimento a lunga distanza per un altro sommergibile, il \"Da Vinci\", missione che consente al comandante dello stesso, Gianfranco Gazzana Priaroggia, di ottenere i maggiori risultati tra i sommergibilisti che, dalla base di Betasom, hanno preso parte alla battaglia dell'Atlantico. Dopo aver rifornito il \"Da Vinci\" e sulla strada del ritorno a Bordeaux affonda due piroscafi per un totale di oltre 9\u00a0mila tonnellate.\nLasciato il \"G. Finzi\", nell'estate 1943 assume il comando dell' \"S.6\", sommergibile di nuova costruzione che la Kriegsmarine aveva ceduto alla Regia Marina, visto che i battelli in dotazione a quest\u2019ultima erano troppo vecchi. I nove sommergibili di classe S assegnati agli italiani l'8 settembre vengono bloccati a Danzica. Rossetto ed alti sei comandati italiani e la maggior parte dei loro equipaggi rientrano a Betasom per continuare la guerra con lo stesso schieramento.\nNel mese di marzo del 1944, ritorna in Italia per prendere il comando del \"Beilul\", assegnato alla Marina dalla R.S.I. Il sommergibile \u00e8 ancora in allestimento a Monfalcone dopo essere stato autoaffondato l\u20198 settembre 1943, ma un bombardamento anglo-americano lo colpisce distruggendolo. Quindi viene chiamato dal comandante Mario Arillo alla X Flottiglia Mas ed assume il comando dei reparti della Marina ancora presenti a La Spezia. Il giorno della fine del conflitto, si veste in borghese e a piedi raggiunge la Lunigiana. Da qui poi torna a Imperia Oneglia, dai genitori.\nIl dopoguerra.\nDopo la guerra subisce un processo per avere militato nelle forze armate della Repubblica Sociale Italiana che si conclude senza condanna, con un reintegro nel ruolo. Ma poich\u00e9 nel 1947 consegue la Laurea in Ingegneria civile all'Universit\u00e0 degli Studi di Genova lascia la Marina con il grado di Capitano di corvetta.\nA Genova nei due anni universitari conosce il pittore navale Rudolf Claudus che dipinge per lui e gli dona una tela raffigurante il salvataggio di uno dei naufraghi del piroscafo affondato dal \"G. Finzi\", in Atlantico.\nDal 1947 fino al 1952, negli anni della ricostruzione, lavora presso uno studio di ingegneria ad Oneglia. Nel 1952 apre con un suo ex compagno del Corso Fiocine 1933-1936, il comandante Crosara, uno studio di ingegneria civile per la progettazione di strade a Roma. Nel 1956 viene assunto alla Saipem, gruppo Eni, a San Donato Milanese. Lavorer\u00e0 in Italia, Austria, Svizzera, Medio Oriente, Marocco e Libia. Qui il collega ingegnere Alessandro Merli (Pontenure, 27 agosto 1924 - Rozzano, 27 marzo 2017) gli presenta la sorella Anna Merli (Pontenure, 21 febbraio 1923) che sposer\u00e0 il 28 gennaio 1959. Nello stesso anno nasce Giuseppe (Milano, 8 dicembre) e l'anno dopo Gabriele (Lodi, 23 dicembre).\nDagli anni '60 in poi.\nNel 1962 la Saipem lo manda in Argentina come Direttore Tecnico dei lavori del gasdotto che attraversando la Patagonia, spinge il gas da Santa Cruz fino a Buenos Aires. Resta in Argentina con la famiglia per i successivi tre anni, poco prima della partenza nasce Biancaluisa (Buenos Aires, 19 aprile 1965). Dal 1965 al 1969 cambia un paio di aziende, la Sincat con la quale lavora nel 1967 a Siracusa e la Sirti. Nel 1969 diventa Direttore Tecnico della Montubi, consociata del Gruppo Dalmine e si ritrasferisce con la famiglia a San Donato Milanese. La Montubi nel 1975 lo nomina Amministratore Delegato di una joint venture con la azienda spagnola Dragados y Costrucciones, la Montubi-Dragados. Quindi, l'ultimo trasferimento della vita a Madrid con la famiglia. Nel 1980 va in pensione e torna in Italia, ma continua la sua attivit\u00e0 fondando una piccola societ\u00e0 di ingegneria con sede prima a Milano, poi a San Donato Milanese, la CTR ceduta nel 1995 al suo socio, l'ingegnere Nardi.\nLa carriera di scrittore.\nDal 1995 fino al 2000 si ritira da ogni attivit\u00e0 lavorativa e si dedica alla lettura e alla raccolta di dati statistici relativi alle attivit\u00e0 dei sommergibili italiani durante la guerra. La sua ottima memoria degli eventi bellici lo porta ad intrattenere rapporti epistolari con gli autori dei libri e degli articoli che legge per segnalare loro errori e discrepanze tra quanto riportato e quanto effettivamente accaduto e da lui vissuto in prima persona.\nNel 2000 decide di riscrivere il proprio diario della missione atlantica con il sommergibile \"G. Finzi\", diario in cui aveva annotato minuziosamente tutto quello che era accaduto nei quarantacinque giorni di missione. Il diario viene pubblicato con il titolo \"Missione non attaccare!\" da Vittorelli nel 2002 ed in seconda edizione postumo da Mursia nel 2018.\nNel 2006 viene pubblicata la sua libera traduzione del libro portoghese \"Naufragi\" sempre da Vittorelli. Pubblicher\u00e0, questa volta con Mursia nel 2009 un'altra libera traduzione di una storia di marineria: \"Antonio De Faria Pirata Portoghese\". La sua ultima fatica letteraria all'et\u00e0 di 95 anni, nel 2010, \u00e8 \"L'Affondamento della Nave fantasma\" anche esso edito da Mursia.\nSi spegne all'et\u00e0 di 100 anni il 9 maggio 2015.\nOnorificenze.\nDue Medaglie di bronzo al Valor Militare sul campo.\nUna Croce di Guerra al V.M. e due Croci al Merito di Guerra.\nHa ottenuto il Distintivo d'Onore per i Sommergibilisti, il Distintivo in Oro di Lunga Navigazione In Guerra sui Sommergibili, il riconoscimento delle Campagne di Guerra 1940-1943 e per la Guerra di Spagna 1936-1939. Gli sono state concesse le onorificenze di Cavaliere dell'Ordine della Corona d'Italia e Ufficiale dell'Ordine al Merito della Repubblica."}
{"id": "8395745", "revid": "47767", "url": "https://it.wikipedia.org/wiki?curid=8395745", "title": "Caltron", "text": "Caltron (IPA: , \"Cjaltr\u00f3n\" in noneso) \u00e8 una frazione del comune di Cles in provincia autonoma di Trento.\nGeografia fisica.\nTerritorio.\nCaltron si trova in Val di Non. L'abitato \u00e8 separato da quello di Cles dal rio Dres, che sfocia nel lago di Santa Giustina nei pressi di Castel Cles."}
{"id": "8395755", "revid": "2167569", "url": "https://it.wikipedia.org/wiki?curid=8395755", "title": "Datazione assoluta", "text": "La datazione assoluta \u00e8 il processo di determinazione dell'et\u00e0 cronologica di un reperto. Viene utilizzata principalmente in scienze come l'archeologia e la geologia.\nAlcuni studiosi propongono di utilizzare la dizione datazione cronometrica o datazione di calendario per evitare che l'utilizzo del termine \"assoluta\" porti a garantire un'accuratezza non implicita.\nLa datazione assoluta fornisce un'et\u00e0 o un intervallo di et\u00e0 numerico, in contrasto alla datazione relativa che invece posiziona gli eventi in relazione a un riferimento noto o senza appurare la differenza di et\u00e0 tra gli eventi.\nIn archeologia, la datazione assoluta \u00e8 generalmente basata su propriet\u00e0 fisiche o chimiche del materiale di cui sono costituiti manufatti, edifici, o altri oggetti utilizzati dal genere umano o da associazioni storiche con materiali di et\u00e0 nota, come monete o testi scritti.\nLe tecniche impiegate per arrivare a una datazione assoluta includono la dendrocronologia degli anelli di accrescimento degli alberi, l'utilizzo del metodo del carbonio-14 per legno o ossa e la datazione a termoluminescenza per gli oggetti di ceramica smaltata.\nLe monete trovate durante gli scavi a volte hanno una data incisa o un riferimento a nomi che permettono di associarle a particolari eventi storici.\nNella geologia storica, il metodo principale di datazione assoluta sfrutta il decadimento radioattivo degli elementi intrappolati nelle rocce o nei minerali; si possono utilizzare sistemi isotopici che permettono di calcolare et\u00e0 recenti (come il radiocarbonio) e sistemi a uranio piombo che permettono di ottenere l'et\u00e0 assoluta delle pi\u00f9 antiche rocce presenti sulla Terra.\nDatazione radiometrica.\nLa datazione radiometrica \u00e8 una tecnica basata sul tasso noto di decadimento radioattivo di alcuni isotopi radioattivi che si trasmutano in nuclidi radiogenici. I diversi sistemi isotopici vengono utilizzati per applicazioni differenti, in funzione dei vari elementi presenti nel minerale e dell'et\u00e0 del campione.\nLe tecniche basate su isotopi che hanno un'emivita dell'ordine di qualche migliaio di anni, come il metodo del carbonio-14, possono essere utilizzate per datare materiali che hanno et\u00e0 di qualche decina di migliaia di anni, ma non rocce risalenti a qualche milione o miliardo di anni fa, perch\u00e9 la quantit\u00e0 di sostanza radioattiva residua nel campione sarebbe al di sotto dei limiti affidabilmente rilevabili dagli strumenti.\nMetodo del carbonio-14.\nUna delle tecniche pi\u00f9 note e pi\u00f9 usate di datazione radiometrica \u00e8 il metodo del carbonio-14, o datazione al radiocarbonio, impiegato per datare campioni che contengono materiale organico.\nLa radiazione cosmica che penetra nell'atmosfera terrestre produce l'isotopo radioattivo carbonio-14; questo isotopo viene assorbito dalle piante quando fissano l'anidride carbonica atmosferica nel corso del processo di fotosintesi clorofilliana. Il carbonio-14 passa dalle piante nel ciclo della catena alimentare, attraverso gli animali erbivori che si nutrono dell'erba o delle piante; i carnivori a loro volta predano gli erbivori. Con la morte di un animale o della pianta, il ciclo del carbonio-14 si interrompe.\nCi vogliono 5.730 anni perch\u00e9 met\u00e0 del quantitativo originario del carbonio si trasformi in azoto; questa \u00e8 l'emivita o periodo di dimezzamento dell'isotopo. Dopo altri 5.730 anni la quantit\u00e0 originaria del carbonio-14 si \u00e8 ridotta a un quarto, che diventa un ottavo dopo un altro periodo di dimezzamento e cos\u00ec via.\nDalla misura della percentuale di carbonio-14 residua nel materiale organico, \u00e8 possibile risalire alla data di morte del campione organico, sia isolato che presente in un manufatto.\nLimitazioni.\nL'emivita relativamente breve (5.730 anni) del carbonio-14, rende la datazione con questo metodo affidabile solo fino circa 60.000 anni fa. Per consentire datazioni precise entro questo intervallo di tempo, la tecnica deve venire calibrata con altri metodi di datazione come ad esempio la dendrocronologia.\nUn ulteriore problema connesso con le datazioni dei siti archeologici \u00e8 quello conosciuto come problema del legno antico. In alcune condizioni particolarmente aride, come nei deserti, \u00e8 possibile che alcuni materiali organici, come i vecchi alberi morti, rimangano inalterati anche per centinaia di anni prima di essere usati come legna da ardere o materiale da costruzione. Pertanto la datazione di un dato legno pu\u00f2 non indicare necessariamente quando esso fu bruciato o quando la struttura archeologica fu costruita. \nPer questo motivo, ove possibile, gli archeologi preferiscono usare campioni di piante a vita breve per la datazione al radiocarbonio.\nLo sviluppo della spettrometria di massa con acceleratore (AMS), ha permesso di ottenere datazioni affidabili anche partendo da campioni molto piccoli.\nDatazione al potassio-argon.\nPer periodi di tempo pi\u00f9 antichi, sono disponibili altre tecniche radiometriche oltre a quella del carbonio-14. Una delle pi\u00f9 utilizzate \u00e8 la datazione al potassio-argon (K-Ar).\nIl potassio-40 \u00e8 un isotopo radioattivo del potassio che decade ad argon-40; l'emivita del potassio-40 \u00e8 di 1,3 miliardi di anni, decisamente pi\u00f9 lunga di quella del carbonio-14, e quindi consente di calcolare l'et\u00e0 di campioni molto pi\u00f9 vecchi.\nIl potassio \u00e8 un elemento molto comune nelle rocce e nei minerali, per cui con questa tecnica \u00e8 possibile datare campioni di interesse archeologico o geocronologico.\nL'argon \u00e8 un gas nobile, normalmente non presente nei campioni, tranne quando viene prodotto \"in situ\" attraverso il decadimento radioattivo.\nLe date misurate con questa tecnica indicano quando \u00e8 stata l'ultima volta in cui il campione \u00e8 stato riscaldato al di sopra della temperatura di blocco, cio\u00e8 la temperatura alla quale il gas intrappolato pu\u00f2 sfuggire dal reticolo cristallino.\nLa datazione K-Ar \u00e8 stata utilizzata anche per calibrare la scala dell'inversione geomagnetica della polarit\u00e0 terrestre.\nDatazione a luminescenza.\nTermoluminescenza.\nAnche la datazione a termoluminescenza fornisce l'et\u00e0 dell'ultima volta in cui il campione \u00e8 stato riscaldato. La tecnica si basa sul principio che gli oggetti assorbono radiazioni dall'ambiente. Quando un campione viene riscaldato al di sopra di 500 \u00b0C, gli elettroni intrappolati nel reticolo vengono liberati, emettendo luce. La rilevazione dei fotoni luminosi effettuata per mezzo di fotomoltiplicatori, permette di determinare l'ultima volta in cui il campione \u00e8 stato riscaldato.\nIl livello della radiazione non rimane costante nel tempo e le fluttuazioni possono influenzare i risultati. L'esposizione del campione a successivi riscaldamenti (come nel caso di un incendio) o a luce diretta, pu\u00f2 causare una dissipazione di elettroni, facendo risultare l'oggetto pi\u00f9 recente di quanto sia in realt\u00e0.\nA causa di queste limitazioni, la termoluminescenza ha un grado di accuratezza non superiore al 15%. Pertanto non pu\u00f2 essere utilizzata da sola, ma pu\u00f2 confermare l'antichit\u00e0 di un manufatto.\nLa tecnica viene utilizzata in archeologia per la datazione della ceramica, molti dei cui componenti, quali quarzo e feldspati sono termoluminescenti.\nLuminescenza stimolata otticamente (OSL).\nLa datazione a luminescenza stimolata otticamente (OSL) determina la data dell'ultima volta alla quale un sedimento \u00e8 stato esposto alla luce.\nDurante il trasporto dei sedimenti, l'esposizione alla luce solare azzera il segnale di luminescenza. Dopo l'interramento, il sedimento ricomincia ad accumulare nuova luminescenza in conseguenza della radiazione naturale dell'ambiente, che gradualmente ionizza i granuli minerali.\nUn accurato prelievo del campione in condizioni di assoluta oscurit\u00e0, consente di fare in modo che il sedimento riceva la luce artificiale solo in laboratorio, rilasciando cos\u00ec il segnale OSL. La luminescenza rilasciata in queste condizioni permette di calcolare l'equivalente di dose assorbita (De) dal sedimento a partire dalla sua deposizione. Questo valore permette di ottenere l'et\u00e0 del campione.\nDendrocronologia.\nLa dendrocronologia \u00e8 un metodo di datazione che si basa sul conteggio degli anelli di accrescimento annuale degli alberi. In molti tipi di alberi, la sequenza degli anelli di accrescimento permette di dedurre gli anni di calendario in cui ogni anello si \u00e8 formato.\nLa dendrocronologia ha tre grandi campi di applicazione:\nCon questa tecnica, in alcune aree del mondo si riesce a risalire indietro nel tempo fino a qualche migliaio di anni fa. Attualmente il limite estremo a cui si \u00e8 arrivati con questo modo \u00e8 di poco superiore a 11.000 anni.\nDatazione con amminoacidi.\nLa datazione con amminoacidi \u00e8 una tecnica di datazione che sfrutta il processo naturale di racemizzazione degli amminoacidi per stimare l'et\u00e0 di un campione biologico. Questa tecnica viene applicata in paleobiologia, archeologia, scienza forense, tafonomia, sedimentologia e altri campi.\nTutti i tessuti biologici contengono amminoacidi. Ad eccezione della glicina, che \u00e8 il pi\u00f9 semplice, tutti gli amminoacidi esibiscono attivit\u00e0 ottica, che rappresenta la propriet\u00e0 di ruotare il piano di vibrazione della luce polarizzata. Gli amminoacidi possono avere due diverse configurazioni, chiamate \"D\" o \"L\", a seconda che facciano ruotare il piano della luce polarizzata rispettivamente a destra (D) o a sinistra (L). I relativi cristalli sono l'uno l'immagine speculare dell'altro.\nA parte alcune eccezioni, gli amminoacidi presenti negli organismi viventi possiedono solo la configurazione sinistrorsa \"L\". Quando per\u00f2 un organismo muore, viene perso il controllo sulla configurazione ottica, e il rapporto tra le configurazioni D e L (inizialmente uguale a zero) tende a muovere verso uno stato di equilibrio in cui le due forme sono presenti in percentuali uguali. Questa miscela 1:1 dei due opposti enantiomeri, viene chiamata racemo, e il relativo processo di formazione viene chiamato racemizzazione.\nLa misura del rapporto tra le configurazioni D e L in un campione biologico permette di avere una stima del tempo trascorso dalla morte dell'organismo vivente."}
{"id": "8395757", "revid": "729019", "url": "https://it.wikipedia.org/wiki?curid=8395757", "title": "Short Sealand", "text": "Lo Short Sealand fu un aereo anfibio da trasporto passeggeri, bimotore e monoplano ad ala alta, sviluppato dall'azienda aeronautica britannica Short Brothers nella seconda met\u00e0 degli anni quaranta del XX secolo, e prodotto in piccola serie.\nStoria del progetto.\nPer fare concorrenza allo statunitense Grumman G-73 Mallard sul mercato degli aerei anfibi, l'ufficio tecnico della Short Brothers di Belfast, sotto la direzione dell'ingegnere C.T.P. Lipscomb, svilupp\u00f2 il progetto SA.6 designato Sealand.\nIl prototipo (G-AIVX) fu messo in acqua per la prima volta in configurazione idrovolante il 19 gennaio 1948, e vol\u00f2 per la prima volta nelle mani del capo collaudatore Harold Piper, sul Belfast Lough, il 22 dello stesso mese. Dopo due voli fu trasformato in anfibio e come tale venne esposto al salone di Farnborough di quell'anno. La messa a punto del velivolo fu piuttosto laboriosa e port\u00f2 all'abbassamento dei motori, che inizialmente erano completamente sopra l'ala, al conseguente montaggio di eliche di diametro inferiore per mantenere la distanza dall'acqua e a modifiche al disegno dello scafo. Nonostante questi interventi, il comportamento generale, specialmente in acqua, rest\u00f2 insoddisfacente e per questo l'anfibio non super\u00f2 le prove del \"Marine Aircraft Establishment\" di Felixstowe che avrebbero dovuto aprire la porta ad una commessa governativa per l'impiego nella ricerca e soccorso in mare da parte della Royal Navy. Seguirono altre modifiche ancora allo scafo ed alle ali, la cui apertura fu aumentata di 76,2\u00a0cm e che furono dotate di alette di scorrimento. \nIl prototipo (G-AIVX) rimase in carico alla Short per uso aziendale, spesso utilizzato senza alette e galleggianti per aumentare il suo carico utile, e venne poi demolito nell'aprile 1955, alla scadenza del suo certificato di aeronavigabilit\u00e0.\nDescrizione tecnica.\nLo Short SA.6 Sealand era una macchina di concezione abbastanza convenzionale per l'epoca. Di costruzione interamente metallica, aveva scafo galleggiante a doppio gradino, mentre i due galleggianti stabilizzatori erano posizionati sotto l'ala, all'esterno delle gondole motori. L'ala alta ospitava i due propulsori in linea De Havilland Gipsy Queen Mk.70-3, a 6 cilindri raffreddati ad aria, eroganti la potenza nominale di 345 cavalli ciascuno. Ognuno di essi azionava un'elica tripala metallica, o lignea, De Havilland di 2,29 m di diametro. La cabina di pilotaggio ospitava i due piloti seduti su seggiolini affiancati, mentre quella passeggeri poteva contenere da cinque a sette persone. Il carrello d'atterraggio era triciclo posteriore retrattile, con ruotino di coda anch'esso completamente retrattile.\nImpiego operativo.\nIl primo esemplare di preproduzione, che and\u00f2 perso tre mesi pi\u00f9 tardi durante una presentazione in Norvegia, vol\u00f2 per la prima volta il 28 luglio 1949 e gli altri tre esemplari furono subito ordinati dalla British West Indian Airways (BWIA) che successivamente annull\u00f2 la commessa. Nonostante simili premesse il Sealand fu il primo aereo commerciale inglese post-bellico ad essere venduto negli USA, infatti un esemplare fu comprato dalla Christian &amp; Missionary Alliance di New York che lo us\u00f2 dal 1950 in Indonesia quando venne sostituito da un secondo esemplare che, basato in Nuova Guinea, serv\u00ec l\u00ec fino al 1955. Due Sealand furono venduti in Norvegia in configurazione idrovolante (Sealand 3) e con arredamento per otto passeggeri, vennero impiegati fino al 1976 e quindi venduti in Svezia. Altri due Sealand anfibi (Sealand 1F) vennero acquistati dalla compagnia di bandiera jugoslava JAT servendo per un certo periodo fino a che non furono acquistati dall'aviazione militare. L'unico Sealand 1G egiziano era in configurazione da trasporto VIP e venne successivamente ceduto alla Royal Saudi Air Force. La Shell Petroleum ebbe nella sua flotta tre Sealand con cui oper\u00f2 per quasi 10 anni. Un Sealand 1G fu usato dall'inglese Ralli Brothers nelle piantagioni del Bengala.\nIndia.\nLa Marina militare dell'India ordin\u00f2 10 Sealand 1L nel 1952, con richieste specifiche che comprendevano doppi comandi, maggiore capacit\u00e0 di carburante e motori De Havilland Gipsy Queen 70-4 pi\u00f9 potenti. Tutti e dieci i velivoli furono consegnati tra gennaio e ottobre 1953, destinati all'addestramento, a missioni di ricerca e soccorso in mare, e alla sorveglianza delle zone di pesca, venendo radiati definitivamente dal servizio nel 1964, dopo 12 anni, avendo salvato almeno vite umane.\nJugoslavia.\nNell'ottobre del 1951, in base al programma di assistenza militare per la difesa reciproca stipulato tra l'Occidente e la Jugoslavia, la Jugoslovensko ratno vazduhoplovstvo i protivvazdu\u0161na odbrana si dot\u00f2 di due velivoli di questo tipo. Acquistati ufficiosamente dalla compagnia di bandiera JAT, con matricola civile, appena consegnati ricevettero matricole militari ed entrarono in servizio nel Centro sperimentale, dove furono sottoposti a valutazione, e poi assegnati alla 122\u00aa Sezione idrovolanti. Nel JRV gli aerei rimasero in servizio fino alla fine del 1962, quando furono demoliti, totalizzando 1.510 ore di volo.\nIncidenti.\nLo Short SA.6 Sealand Mk.1 (immatricolazione G-AKLM c/n 1562) appartenente alla Short Brothers &amp; Harland Ltd., di Belfast, Irlanda del Nord, venne impegnato in un tour promozionale in Norvegia. Il 15 ottobre 1949 il velivolo decoll\u00f2 dall'aeroporto di Fornebu, a Oslo, per raggiungere Stavanger. Durante il volo l'aereo si schiant\u00f2, allo quota di e in condizioni di scarsa visibilit\u00e0, contro una montagna vicino a Spagereid, Vest-Agder. \nErano presenti a bordo il flight lieutnant D.G. McCall, un pilota prestato dalla Royal Air Force per la durata del tour promozionale, il signor Hugh Adams, ingegnere di volo, il signor George Puddicombe, rappresentante di vendita, e il signor O.R.B. Olsen, rappresentante della compagnia norvegese. Nonostante l'incidente il modello ottenne il certificato di aeronavigabilit\u00e0 due settimane dopo.\nEsemplari attualmente esistenti.\nUn velivolo indiano \u00e8 esposto presso l'Indian Naval Aviation Museum di Vasco da Gama, Goa. Un Sealand ex jugoslavo (serial YAF 0062, c/n SH.1567, ex G-AKLS, ex YU-CFK) \u00e8 conservato presso il Museo dell'Aeronautica di Belgrado.\nUn terzo, matricola civile G-AKLW (originariamente acquistato dal ricco cliente egiziano di cui sopra) si trova presso l'Ulster Folk and Transport Museum a Cultra, Holywood, Irlanda del Nord.\nCultura di massa.\nLo Short Sealand \u00e8 apparso nel romanzo di Russel T. Hitt \"Cannibal Valley\" pubblicato da Harper &amp; Row Publishers, New York, nel 1962."}
{"id": "8395760", "revid": "118501553", "url": "https://it.wikipedia.org/wiki?curid=8395760", "title": "Mompracem/Ritorno a Mompracem", "text": "Mompracem \u00e8 un singolo dei gruppi musicali italiani Oliver Onions e M&amp;G Orchestra, pubblicato nel 1978 nell'album ' del 2007, contenente la colonna sonora del film ', diretto da Sergio Sollima.\nDescrizione.\n\"Mompracem\" \u00e8 un brano scritto da Cesare De Natale e Sergio Sollima su musica Guido e Maurizio De Angelis. Il brano fu utilizzato come colonna sonora del film \"\", diretto da Sollima, secondo lungometraggio dedicato al celebre personaggio di Emilio Salgari Sandokan, interpretato da Kabir Bedi.\n\"Ritorno a Mompracem\" \u00e8 la canzone pubblicata sul lato B del singolo, scritta da Cesare De Natale su musica Guido e Maurizio De Angelis, brano strumentale che ripropone in chiave acustica il brano del lato a, con un'introduzione iniziale che richiama il celebre motivo \"Sandokan\", sigla della serie televisiva omonima e canzone portante della prima trasposizione cinematografica della stessa. \nEntrambi i brani sono stati inclusi nella colonna sonora del film, \"\", pubblicata per la prima volta nel 2007, dopo che si pensava fosse andata perduta, ad opera della Digitmovies."}
{"id": "8395767", "revid": "36426", "url": "https://it.wikipedia.org/wiki?curid=8395767", "title": "Chiesa di Sant'Antonio (Livorno)", "text": "La chiesa di Sant'Antonio era un luogo di culto di Livorno.\nTestimonianza dell'insediamento medievale attorno al quale si \u00e8 successivamente sviluppata la citt\u00e0, fu ampiamente rimaneggiata nel corso dei secoli, per essere quindi demolita nell'ultimo scorcio del ventennio fascista, al fine di liberare l'area antistante al nuovo Palazzo del Governo.\nStoria.\nLa chiesa, attestata sin dal XII secolo, sorse come piccolo oratorio all'interno del nucleo medievale di Livorno.\nLa sua importanza crebbe notevolmente nella prima met\u00e0 del XVI secolo, quando, a causa della distruzione della chiesa di Santa Maria e Giulia, divenne pieve di Livorno.\nSul finire del Cinquecento, con l'ampliamento della citt\u00e0, fu ingrandita per far fronte alle esigenze della popolazione e raggiunse l'assetto definitivo grazie all'opera dell'architetto Alessandro Pieroni, che la ricostru\u00ec a tre navate.\nFu utilizzata dall'Ordine di Santo Stefano Papa e Martire e, con l'apertura della chiesa di San Francesco sulla piazza Grande, Sant'Antonio fu ceduta ai frati di San Giovanni di Dio, che la misero in comunicazione con il limitrofo omonimo ospedale.\nCeduta nel 1791 alla Confraternita del Suffragio, fu restaurata, mentre la facciata fu dotata di un atrio.\nScioltasi la compagnia, nel 1853 la chiesa divenne parrocchia.\nAggravatesi le condizioni sanitarie del quartiere, all'inizio del Novecento l'area adiacente alla chiesa fu interessata da un'opera di risanamento, con la demolizione di molti edifici, mentre la chiesa fu completamente stravolta da un massiccio intervento di restauro che le confer\u00ec forme neogotiche; il campanile, che in origine era coronato da una elegante merlatura ghibellina, fu dotato di merlature guelfe. \nDi l\u00ec a poco, gli sventramenti del ventennio fascista portarono alla demolizione dell'ospedale di Sant'Antonio per costruirvi il palazzo del Governo; l'esigenza di aprire una piazza antistante al nuovo edificio decret\u00f2 la demolizione della storica chiesa, il cui abbattimento fu portato avanti all'inizio degli anni quaranta.\nDal dopoguerra, il sito fu occupato dal Palazzo del Portuale.\nDescrizione.\nLe principali guide storiche cittadine offrono una descrizione della chiesa prima del rifacimento neogotico.\nEntrando, a destra, vi era la cappella dell'Annunziata, poi della Madonna di Pompei (1889), costruita nel 1640. Seguiva l'altare di San Carlo Borromeo (1659), poi dedicato a San Antonio da Padova. L'altare successivo era dedicato alla Madonna delle Grazie ed aveva due statue di San Antonio e San Giovanni di Dio, poste dai Frati Ospitalieri che amministravano il vicino ospedale. Presso la balaustra di marmo c'era il sepolcro dei frati e sulla parete sinistra, un altare con una pregevole opera di scuola fiorentina del XVI secolo, raffigurante la Madonna del Buon Consiglio. Seguiva l'altare di Santa Lucia con una tavola dorata della santa di scuola pisana del primo XVI secolo (dal 1949 trasferita nella chiesa di San Giovanni). Infine vi era l'altare della Madonna di Montenero.\nIl campanile aveva una campana datata 1264, mentre l'altra con l'effigie della Madonna di Montenero era del 1556."}
{"id": "8395771", "revid": "2230013", "url": "https://it.wikipedia.org/wiki?curid=8395771", "title": "3mm - Una storia vera", "text": "3mm - Una storia vera \u00e8 un cortometraggio diretto, scritto e prodotto da Alessandro Maresca e uscito nelle sale nel 2005.\nTrama.\nQuesta storia \u00e8 realmente accaduta all'autore di questo film, il 15 luglio 1998 in un bar della preferia romana. Nonostante sia stato denunciato ed identificato, il tossicoindipendente G. P. autore della rapina a mano armata, non risulta sia mai catturato dalla Polizia Di Stato, n\u00e9 tanto meno convocato a comparire ad alcun processo o giudicato in contumacia."}
{"id": "8395789", "revid": "1345932", "url": "https://it.wikipedia.org/wiki?curid=8395789", "title": "Ghiacciaio Flynn", "text": "Il ghiacciaio Flynn \u00e8 uno ghiacciaio lungo circa 20\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Shackleton e ha origine dal versante orientale del monte Nares, nella parte centrale delle montagne di Churchill, da cui fluisce verso est fino a unire il proprio flusso a quello del ghiacciaio Starshot, nei pressi dell'estremit\u00e0 meridionale dell'altopiano di Kelly.\nStoria.\nIl ghiacciaio Flynn \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense (USN) nel periodo 1960-62, e cos\u00ec battezzato dal Comitato consultivo dei nomi antartici in onore del comandante William F. Flynn, della USN, ufficiale in comando del distaccamento Bravo dei genieri della marina statunitense, i cosiddetti Seabees, di stanza presso la Stazione McMurdo nell'inverno del 1957."}
