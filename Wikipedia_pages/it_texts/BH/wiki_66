{"id": "8506295", "revid": "731511", "url": "https://it.wikipedia.org/wiki?curid=8506295", "title": "Kole Calhoun", "text": "Carriera.\nInizi e Minor League (MiLB).\nCalhoun frequent\u00f2 la Buckeye High School nella sua citt\u00e0 natale a Buckeye, Arizona. Crebbe come tifoso degli Arizona Diamondbacks, franchigia creata nel 1998 quando Kole aveva 10 anni. Terminati gli studi superiori si iscrisse prima allo Yavapai College di Prescott e successivamente all'Arizona State University di Tempe. Da quest'ultima, venne selezionato nel 8\u00ba turno del draft MLB 2010 dai Los Angeles Angels of Anaheim, che lo assegnarono nella classe Rookie. Disput\u00f2 la stagione 2011 nella classe A-avanzata e inizi\u00f2 la stagione 2012 nella Tripla-A.\nMajor League (MLB).\nCalhoun debutt\u00f2 nella MLB il 22 maggio 2012, al Coliseum di Oakland contro gli Oakland Athletics, sostituendo nella parte bassa del nono inning Mark Trumbo come esterno destro, senza svolgere nessun turno di battuta. Il 23 maggio sempre contro gli Athletics, colp\u00ec la sua prima valida, un doppio, nel suo secondo turno di battuta. Concluse la stagione con 21 partite disputate nella MLB e 105 nella Tripla-A.\nIl 2 agosto 2013 contro i Blue Jays, Calhoun realizz\u00f2 quattro valide consecutive a partire dal suo secondo turno di battuta. La sua quarta valida della partita fu il suo primo fuoricampo, un home run da due punti. Concluse la stagione con 58 presenze nella MLB e 59 nella Tripla-A.\nInizi\u00f2 la stagione 2014 come esterno destro titolare, ma dopo 14 partite venne inserito nella lista degli infortunati per una distorsione della caviglia destra. Torn\u00f2 disponibile il 21 maggio, condividendo il suo ruolo con Collin Cowgill.\nNel 2015 venne premiato con il suo primo guanto d'oro.\nIl 30 dicembre 2019, Calhoun firm\u00f2 un contratto biennale con gli Arizona Diamondbacks, con inclusa un'opzione della squadra per la stagione 2022."}
{"id": "8506308", "revid": "123396393", "url": "https://it.wikipedia.org/wiki?curid=8506308", "title": "Merluzzo nordico", "text": ""}
{"id": "8506328", "revid": "84184", "url": "https://it.wikipedia.org/wiki?curid=8506328", "title": "Maloney", "text": ""}
{"id": "8506329", "revid": "2033069", "url": "https://it.wikipedia.org/wiki?curid=8506329", "title": "PLDT", "text": "PLDT, Inc. (precedentemente noto come il Philippine Long Distance Telephone Company) \u00e8 una societ\u00e0 di telecomunicazioni filippina con sede a Makati. \u00c8 uno dei principali fornitori di telecomunicazioni del paese, insieme a Globe Telecom. \u00c8 stata fondata nel 1928, \u00e8 la pi\u00f9 antica e grande compagnia di telecomunicazioni delle Filippine, in termini di attivit\u00e0 e ricavi.\nLe sue attivit\u00e0 principali sono le telecomunicazioni di rete fissa, i servizi di telefonia mobile, la banda larga e i servizi internet delle cose con vari marchi. Ha anche investimenti in radiodiffusione, supporti di stampa, programmi di utilit\u00e0 e servizi satellitari diretti a casa, tra gli altri. A partire dal 2019, PLDT \u00e8 quotata alla Borsa delle Filippine e alla Borsa di New York (l'unica societ\u00e0 filippina quotata al NYSE) ed \u00e8 controllata da First Pacific, una societ\u00e0 di gestione degli investimenti con sede a Hong Kong; Nippon Telegraph and Telephone, attraverso le sue filiali; e JG Summit, un importante conglomerato che gestisce l'aereo di linea Cebu Pacific, il produttore di alimenti Universal Robina e la societ\u00e0 immobiliare Robinsons Land."}
{"id": "8506331", "revid": "1999495", "url": "https://it.wikipedia.org/wiki?curid=8506331", "title": "86/09 Live", "text": "86/09 live \u00e8 il diciassettesimo album, il secondo dal vivo, del cantante Franco Ricciardi.\nSi tratta di un doppio CD pubblicato nel 2009.\nTracce.\nCD 1\nCD 2"}
{"id": "8506333", "revid": "1031941", "url": "https://it.wikipedia.org/wiki?curid=8506333", "title": "Rufino di Bisanzio", "text": "Succedette a Domezio e regn\u00f2 sotto l'imperatore Diocleziano. Il suo successore fu Probo, il figlio di Domezio. "}
{"id": "8506334", "revid": "22475", "url": "https://it.wikipedia.org/wiki?curid=8506334", "title": "PPE Portrait project", "text": "Il PPE Portrait Project (dall'inglese \"Personal Protective Equipment portrait project\", \"progetto di ritratti per i dispositivi di protezione individuale\") \u00e8 stato ideato dell'artista Mary Beth Heffernan durante l'epidemia di Ebola del 2014/2015 in Liberia come modo per umanizzare il personale medico che indossava dispositivi di protezione individuali completi, in inglese \"PPE\". I pazienti non riuscivano a vedere il volto del personale medico durante uno dei periodi pi\u00f9 spaventosi della loro vita, ma poter vedere un adesivo fotografico sul camice o sulla tuta del personale medico permetteva loro di relazionarsi meglio con chi li accudiva.\nQuesto progetto \u00e8 stato rilanciato nel 2020 dal sociologo di Standford Cati Brown-Johnson e presentato sul programma televisivo quotidiano di notizie e opinioni \"The Rachel Maddow Show\", l'organizzazione di stazioni radio indipendenti americane NPR, e la rivista Simthsonian.\nStoria.\nL'idea \u00e8 nata durante l'epidemia di Ebola del 2014/2015 in Liberia. L'artista americana, Mary Beth Heffernan, professore d'arte e di storia dell'arte all'Occidental College di Los Angeles, California, quando ha visto i camici che indossavano gli operatori sanitari e ha creato il PPE Portrait Project. Heffernan lo ha chiamato \"un intervento artistico ideato per migliorare l'assistenza ai malati di Ebola\". Il progetto sovvenzionato si \u00e8 concentrato sui pazienti in isolamento e i benefici del \"bucare l'isolamento\" permettendo ai malati di entrare in sintonia con il personale medico. Heffernen \u00e8 stata invitata dai medici liberiani J. Soka Moses e Moses Massaquoi, a far visita ai medici e allo staff che si occupavano di Ebola. Massaquoi ha detto che stava ricevendo email da persone che \"proponevano un metodo non sperimentato ... stava diventando una spina nel fianco.\" L'idea di mettere delle foto sui camici era talmente sensata che ha risposto immediatamente a Heffernan. Heffernan ha riferito ai collaboratori di Maddow che \"sperava che i ritratti PPE rappresentassero una miglior pratica medica per tutte le tipologie di pazienti in isolamento, che vedevano solo persone con volti coperti dai DPI per giorni e giorni.\"\nLa Gold Foundation ha finanziato il viaggio di Heffernan in Liberia. Heffernan ha ricevuto $5000 che ha utilizzato per questo progetto. Il personale medico \"ha affermato di sentirsi pi\u00f9 umano\". Heffernan ha passato tre settimane in Liberia a formare il personale sanitario e gli ha lasciato delle provviste da utilizzare.\nUtilizzi successivi: l'epidemia di COVID-19.\nNegli anni successivi all'epidemia di Ebola, Heffernan si \u00e8 rivolta a molti ospedali ma non erano interessati al suo progetto.\nIl personale medico che indossava dei DPI completi durante la Pandemia di COVID-19 del 2019-2021 ha cambiato l'atteggiamento di diversi ospedali.\nIl progetto \u00e8 stato reintrodotto durante la pandemia di COVID-19 da Cati Brown-Johnson della Stanford University School of Medicine. Brown-Johnson \u00e8 una sociologa interessata alle relazioni umane. Brown-Johnson afferma che gli studi mostrano che \"un operatore sanitario compassionevole e competente si connette con i meccanismi di guarigione all'interno del corpo dell'assistito. Indossare DPI, dall'alto verso il basso\u2026 \u00e8 competenza. Comunica subito competenza, il ritratto della persona sul camice potrebbe rappresentare l'unica fonte di calore ed \u00e8 questa la base sulla quale si fonda la ricerca che si sta facendo.\" Brown-Johnson ha aggiunto che stanno anche vedendo un miglioramento nel morale del personale medico che si sente pi\u00f9 umano. Brown-Johnson ha pensato di fare una prima prova del progetto al sito di test drive-thru a Standford.\nDurante un test di prova per il progetto, il personale ha riferito che ha notato delle interazioni migliori con i pazienti. Anna Chico, infermiera che ha lavorato nel sito di test drive-thru per COVID-19, ha detto che si presentava indicando il ritratto dicendo \"questa sono io, sotto tutto questo.\" I medici hanno riferito che sembrava che stessero lavorando con delle persone nell'\u00e9quipe e \"non degli oggetti inanimati\".\nIl programma televisivo \"The Rachel Maddow Show\" \u00e8 venuto a conoscenza del progetto quando hanno notato che il dottor Ernest Patti dell'Ospedale St. Barnabas di New York, che era stato intervistato diverse volte per il programma si \u00e8 presentato in tuta DPI con un ritratto sorridente di se stesso affissa sul camice esterno. Il personale del programma ha chiesto spiegazioni al dottor Patti: una donna l'aveva visto in alcune puntate precedenti del programma e gli aveva spedito una serie di adesivo con il suo ritratto da applicare ai suoi camici. La donna era la Dottoressa Lori Justice Shoket che \u00e8 un'artista ed \u00e8 laureata in medicina. Shocket \u00e8 sposta ad un medico del pronto soccorso, e ha un figlio e un figliastro che sono anch'essi medici del pronto soccorso. Shocket chiede alle persone di inviarle i loro ritratti, lei stampa gli adesivi e glieli rispedisce.\nSecondo Heffernan, l'obiettivo del progetto \u00e8 quello di fornire strumenti e formazione agli ospedali cos\u00ec riescono a gestire il progetto autonomamente. Spera che tutto il personale medico utilizzi i ritratti, a prescindere della tuta DPI. In scenari in cui il personale medico deve indossare una maschera, vedere una foto sorridente apporta dei benefici al paziente. Maddow ha aggiunto che vedere un ritratto dell'operatore sanitario aiuta ad instaurare un rapporto vero e non \"un rapporto estraneo, anche quando stanno facendo il possibile per salvarti la vita\". La rivista Smithsonian afferma che la sensazione che uno ha nel vedere una persona che indossa un camice DPI completo equivale \"a rendere anonimi questi individui; personale mascherato in tuta spaziale, privo di emozioni.\" Heffernan ha riferito che in Liberia, gli operatori sanitari \"erano percepiti come 'ninja spaventosi' - stanno emarginando, disumanizzando e aggravando le paure del paziente\".\nNel aprile 2020 altri ospedali che hanno aderito al PPE Portrait Project, applicando i ritarti ai camici sono: University of Massachusetts Medical School, Keck School of Medicine of USC e Boston Children's Hospital.\nAspetti pratici.\nIl sito web di medicina di Stanford raccomanda che la foto ritratto venga smaltita assieme al camice in scenari ad altro rischio. Mentre in scenari a basso rischio in cui si riutilizza il camice, l'adesivo della foto dovr\u00e0 essere disinfettato prima di utilizzare il camice, in modo analogo ad una tessera con nominativo. Se vuoi creare un autoritratto, Stanford suggerisce di utilizzare l'impostazione ritratto del tuo smartphone, guardare direttamente alla fotocamera e \"fare quel sorriso che vuoi mostrare ai tuoi pazienti.\" Heffernan consiglia l'utilizzo di etichette adesive con superficie opaca non riutilizzabile. Laminare, disinfettare e riutilizzare era stato considerato inizialmente ma poi scartato per paura che i bordi duri plastificati potessero danneggiare il camice e causare contaminazioni. Gli operatori sanitari possono tenere una scorta di foto adesivi nell'area di vestizione. Si consiglia di indossare la foto \"al livello del cuore, perch\u00e9 le cure arrivano dal tuo cuore.\""}
{"id": "8506336", "revid": "599013", "url": "https://it.wikipedia.org/wiki?curid=8506336", "title": "Arlindo Pinheiro", "text": "Oltre ad aver rappresentato lo stato insulare di S\u00e3o Tom\u00e9 e Pr\u00edncipe ai Giochi olimpici di , Pinheiro ha preso parte ad alcune edizioni dei Mondiali senza per\u00f2 mai riuscire ad andare oltre le batterie eliminatorie.\nDetiene da quasi due decadi i record nazionali sui 110 e 400 metri ostacoli."}
{"id": "8506339", "revid": "118618375", "url": "https://it.wikipedia.org/wiki?curid=8506339", "title": "Wesley C. Salmon", "text": " \nSotto l'influenza dell'empirismo logico, in particolare del lavoro di Carl Hempel, la maggior parte dei filosofi aveva visto la spiegazione scientifica come affermazione di regolarit\u00e0, ma non identificando le cause. Per sostituire il modello \"statistico-induttivo\" proposto da Hempel, Salmon ha introdotto il \"modello di rilevanza statistica\" ( \"modello di\" SR), e ha proposto il criterio di \"massima specificit\u00e0 massima\" per integrare l'altra componente del modello di legge di copertura, il modello nomologico-deduttivo (o modello a legge di copertura). \nIstruzione e carriera accademica.\nSalmon ha frequentato la Wayne State University, ha successivamente conseguito un master nel 1947 presso l'Universit\u00e0 di Chicago . Alla UCLA, sotto la supervisione del filosofo Hans Reichenbach, Salmon ha conseguito un dottorato in filosofia nel 1950. Stette alla facolt\u00e0 della Brown University dal 1955 al 1963, entr\u00f2 poi a far parte del Dipartimento di Storia e Filosofia della Scienza dell'Universit\u00e0 dell'Indiana Bloomington dove Norwood Russell Hanson fu professore, nel 1973 si trasfer\u00ec all'Universit\u00e0 dell'Arizona con la moglie Marilee, anche lei filosofa della scienza. Salmon lasci\u00f2 l' Universit\u00e0 dell'Arizona per raggiungere il Dipartimento di Filosofia dell'Universit\u00e0 di Pittsburgh nel 1981, qui fu professore fino al 1983, succedendo a Carl Hempel; and\u00f2 in pensione nel 1999.\nSalmon \u00e8 stato autore di oltre 100 articoli. Il suo libro di testo introduttivo \"Logic \u00e8\" stato uno classico, ristampato in pi\u00f9 edizioni e tradotto in diverse lingue, tra cui cinese, francese, tedesco, italiano, giapponese e spagnolo. Salmon \u00e8 stato presidente della Philosophy of Science Association dal 1971 al 1972 e presidente della divisione \"Pacific\" dell'American Philosophical Association dal 1977 al 1978. Nel 1988, presso l'Universit\u00e0 di Bologna, per il 900 \u00b0 anniversario dell'ateneo, tenne una serie di quattro lezioni dal titolo \"Quattro decenni di spiegazione scientifica\"; dopo aver seguito corsi di italiano presso l'Universit\u00e0 di Pittsburgh, Salmon giunse a padroneggiare l'italiano a tal punto da poter tenere conferenze in diversi altri atenei italiani. Dal 1998 al 1999 \u00e8 stato presidente dell'Unione Internazionale di Storia e Filosofia della Scienza, sponsorizzatadall'UNESCO . Salmon era un membro dell'American Academy of Arts and Sciences . Mor\u00ec nel 2001 in un incidente d'auto mentre era in viaggio con la moglie Merilee, che rimase illesa. \nTeoria della conferma.\nA partire dal 1983 Salmon si interess\u00f2 al problema della scelta delle teorie scientifiche, dove cerc\u00f2 di risolvere il conflitto tra la visione empirista logica e la prospettiva storica kuhniana. Sostenne che la tesi di Kuhn esposta nel 1962 nell'opera \"La struttura delle rivoluzioni scientifiche\" fosse stata largamente fraintesa - secondo Salmon, Kuhn non intendeva dire che il cambiamento della teoria scientifica \u00e8 irrazionale ma semplicemente relativo alla comunit\u00e0 scientifica in cui si verifica il cambiamento - Salmon credeva che l'approccio bayesiano, il quale quantifica il processo decisionale tramite probabilit\u00e0 soggettiva, sarebbe potuto essere utile nel tentativo di colmare il divario tra le due prospettive."}
{"id": "8506342", "revid": "124398706", "url": "https://it.wikipedia.org/wiki?curid=8506342", "title": "Capnea georgiana", "text": "Capnea georgiana () \u00e8 una attinia di mare della famiglia Capneidae.\nDistribuzione e habitat.\nQuesta specie \u00e8 diffusa nelle acque dell'Antartide, a profondit\u00e0 comprese tra 200 e 2186 m."}
{"id": "8506349", "revid": "858648", "url": "https://it.wikipedia.org/wiki?curid=8506349", "title": "L'Italia \u00e8 Popolare", "text": ""}
{"id": "8506351", "revid": "37401", "url": "https://it.wikipedia.org/wiki?curid=8506351", "title": "Congresso di Fiuggi", "text": ""}
{"id": "8506358", "revid": "33751", "url": "https://it.wikipedia.org/wiki?curid=8506358", "title": "Lillo Foti", "text": ""}
{"id": "8506364", "revid": "1543377", "url": "https://it.wikipedia.org/wiki?curid=8506364", "title": "Benjamin Meurs", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, all'European Futsal Tournament 1996 nel quale i \"diavoli rossi\" vincono la medaglia di bronzo superando nella finalina, proprio grazie a una sua rete, l'Italia. In totale, ha disputato 4 incontri con la Nazionale di calcio a 5 del Belgio, realizzando 2 reti. Tra il 2003 e il 2010 \u00e8 stato commissario tecnico del Belgio."}
{"id": "8506366", "revid": "114689619", "url": "https://it.wikipedia.org/wiki?curid=8506366", "title": "Coerenza (probabilit\u00e0 bayesiana)", "text": "Secondo il matematico italiano Bruno de Finetti, l'assegnazione di un valore numerico di probabilit\u00e0 relativo ad una scommessa \u00e8 coerente se non espone lo scommettitore ad una perdita certa, indipendentemente dagli esiti degli eventi su cui egli scommette.\nScommessa olandese (Dutch book).\nUn agente che ha fissato i prezzi su una serie di scommesse in modo tale da ottenere un guadagno netto indipendentemente dal risultato, si dice che abbia realizzato una scommessa olandese; in questo caso l'avversario perder\u00e0 sempre del denaro. Una agente che invece fissa i prezzi in modo da porre il suo avversario in un caso di scommessa olandese non si sta comportando razionalmente poich\u00e9 si espone ad una perdita certa. De Finetti ha dimostrato che gli agenti razionali, per essere coerenti, devono avere probabilit\u00e0 soggettive che seguano le leggi e gli assiomi della probabilit\u00e0."}
{"id": "8506368", "revid": "358169", "url": "https://it.wikipedia.org/wiki?curid=8506368", "title": "Saruba Colley", "text": "Colley ha esordito in ambito internazionale ai Giochi del Commonwealth in India nel 2010. Successivamente ha fatto parte della delegazione gambiana ai Giochi panafricani in Mozambico nel 2011 e ai Campionati africani in Benin l'anno successivo. Nel 2012, inoltre, \u00e8 stata parte dell'esiguo gruppo gambiano, insieme a Suwaibou Sanneh, di soli due atleti ai Giochi olimpici di , fermandosi in batteria dopo aver passato il turno preliminare."}
{"id": "8506372", "revid": "287204", "url": "https://it.wikipedia.org/wiki?curid=8506372", "title": "Niculae", "text": ""}
{"id": "8506374", "revid": "1999495", "url": "https://it.wikipedia.org/wiki?curid=8506374", "title": "Comunque", "text": ""}
{"id": "8506376", "revid": "686936", "url": "https://it.wikipedia.org/wiki?curid=8506376", "title": "Indianapolis Colts 2002", "text": "La stagione 2002 degli Indianapolis Colts \u00e8 stata la 49\u00aa della franchigia nella National Football League, la 19\u00aa con sede a Indianapolis. I Colts conclusero con un record di 10 vittorie e 6 sconfitte, terminando al secondo posto della division e centrando l'accesso ai playoff per la terza volta in quattro stagioni. Questa stagione vide l'assunzione del capo-allenatore Tony Dungy che avrebbe portato la squadra alla vittoria del Super Bowl nel 2006. I Colts furono inseriti nella nuova AFC South division dopo avere passato le ultime 32 stagioni nella AFC East.\nRoster.\n\"Fonte\":\nCalendario.\nNota: Gli avversari della propria division sono in grassetto."}
{"id": "8506379", "revid": "46291", "url": "https://it.wikipedia.org/wiki?curid=8506379", "title": "Engelhardia", "text": "Engelhardia \u00e8 un genere di piante arboree della famiglia Juglandaceae, originario del sud-est asiatico.\nEtimologia.\nDal 1829 questo genere \u00e8 conosciuto anche con il termine \"Engelhardtia\" con il quale \u00e8 inserito nell'Index Kewensis, questo termine per\u00f2 \u00e8 nato da un errore di trascrizione fatto dall'autore originale Carl Ludwig Blume, il nome originario di questo genere prima di questa data \u00e8 appunto \"Engelhardia\".\nReperti fossili.\nPolline di piante di \"Engelhardia\" \u00e8 stato ritrovato in depositi dell'epoca del Miocene, precisamente dell'Aquitaniano, in Danimarca.Fossili di foglie di \"Engelhardia orsbergensis\" sono stati scoperti in tufo di riodacite risalenti al basso Miocene nella Slovacchia meridionale, vicino alla citt\u00e0 di Lu\u010denec. In Islanda sono stati rinvenuti fossili di \"Engelhardia orsbergensis\" e di \"Engelhardia macroptera\" provenienti da strati risalenti al tardo Miocene.\nDistribuzione e habitat.\nQueste piante sono originarie del sud-est asiatico, si estendono dal nord dell'India orientale fino a Taiwan, Indonesia e Filippine. Alcune specie si possono trovare in Borneo, Cina, Filippine, Nepal e in Nuova Guinea.\nTassonomia.\nIl genere comprende le seguenti specie:\nSinonimi.\nIl genere \"Engelhardia\" \u00e8 conosciuto anche con i seguenti sinonimi:"}
{"id": "8506382", "revid": "1185701", "url": "https://it.wikipedia.org/wiki?curid=8506382", "title": "Aristide Ratti", "text": "Carriera.\nNato nel 1982 a Lecco, da under-23 ed elite ha ottenuto diverse vittorie, le principali il Giro del Casentino e il Trofeo Comune di Acquanegra sul Chiese da under-23 nel 2003 con la G.S. Bottoli Artoni. Nello stesso 2003 \u00e8 stato convocato in nazionale Under-23 sia agli Europei di Atene (14\u00ba nella gara in linea Under-23) sia ai Mondiali di Hamilton (21\u00ba sempre nella gara in linea Under-23).\nNel 2008, a 26 anni, \u00e8 passato al massimo livello con la squadra Continental dell'A-Style Somn.\nRimasto con la stessa squadra, diventata Carmiooro nel 2009, nel 2010 ha partecipato alla Milano-Sanremo, arrivando 132\u00ba, e al Giro di Lombardia, ritirandosi.\nHa chiuso la carriera al termine della stagione 2012, a 30 anni, dopo un'annata al Team Wit e una al Team Idea."}
{"id": "8506384", "revid": "10836", "url": "https://it.wikipedia.org/wiki?curid=8506384", "title": "Potest\u00e0 genitoriale", "text": ""}
{"id": "8506388", "revid": "628767", "url": "https://it.wikipedia.org/wiki?curid=8506388", "title": "Gedimino", "text": ""}
{"id": "8506389", "revid": "2091899", "url": "https://it.wikipedia.org/wiki?curid=8506389", "title": "Rafael D\u00edaz-Balart", "text": "Fu leader della maggioranza nella Camera dei Rappresentanti durante la dittatura di Fulgencio Batista e svolse anche la carica di sottosegretario degli Interni.\nFu cognato di Fidel Castro.\nBiografia.\nNato a Banes, D\u00edaz-Balart era figlio del sindaco di Banes, Rafael Jos\u00e9 D\u00edaz-Balart, che fu anche membro della Camera dei Rappresentanti nel 1936. Nel 1955, D\u00edaz-Balart fece un discorso davanti alla Camera dei Rappresentanti in concorso all'amnistia concessa al suo cognato, Fidel Castro, per la sua partecipazione all'assalto alla caserma Moncada. D\u00edaz-Balart fu scelto senatore nel 1958, ma non pot\u00e9 prendere possesso della carica a causa della rivoluzione cubana che port\u00f2 al potere Castro il 1\u00ba gennaio 1959.\nD\u00edaz-Balart fond\u00f2 \"La Rosa Bianca\", la prima pubblicazione anticastrista, nel gennaio 1959. Fu padre di quattro figli: due congressisti statunitensi, Lincoln D\u00edaz-Balart e Mario D\u00edaz-Balart; il giornalista televisivo Jos\u00e9 D\u00edaz-Balart, e il banchiere Rafael D\u00edaz-Balart. Oltretutto fu fratello di Mirta D\u00edaz-Balart, la prima moglie di Fidel Castro. Il suo altro fratello, Waldo D\u00edaz-Balart fu pittore e attore in due film di Andy Warhol negli anni '60. \nDopo la sua partenza da Cuba, Rafael D\u00edaz-Balart pass\u00f2 degli anni in Spagna. L\u00ec lavor\u00f2 in \"Assicurazioni Iberica La Providencia\". In seguito fu anche per vari anni diplomatico per il governo della Costa Rica in Venezuela e Paraguay.\nD\u00edaz-Balart mor\u00ec il 6 maggio 2005 nella sua casa di Key Biscayne, Florida dopo una lunga battaglia contro la leucemia.\nL'edificio che alberga la Facolt\u00e0 di Diritto dell'Universit\u00e0 Internazionale della Florida porta il suo nome, \"Rafael D\u00edaz-Balart Hall\", un edificio disegnato dal Robert A. M. Stern Architects."}
{"id": "8506409", "revid": "1318658", "url": "https://it.wikipedia.org/wiki?curid=8506409", "title": "Pandemia di COVID-19 in Sudan del Sud", "text": "Il primo caso della pandemia di COVID-19 in Sudan del Sud \u00e8 stato confermato il 5 aprile 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nPrevenzione.\nIl 14 marzo, il Sudan del Sud ha sospeso i voli verso i paesi colpiti dal coronavirus. Il 20 marzo, le lezioni in tutte le scuole e universit\u00e0 sono state sospese fino al 19 aprile e il vicepresidente Hussein Abdelbagi ha ordinato la sospensione di incontri sportivi, sociali, politici e religiosi per 6 settimane. Questo \u00e8 stato seguito il 25 marzo da un coprifuoco notturno dalle 20:00 alle 6:00.\nAprile.\nIl 5 aprile \u00e8 stato confermato il primo caso di COVID-19 nel paese: si trattava di un paziente di 29 anni, un lavoratore delle Nazioni Unite che era arrivato il 28 febbraio dai Paesi Bassi, attraverso l'Etiopia. Il Sud Sudan \u00e8 diventato cos\u00ec il 51\u00ba paese africano (su 54) a confermare un caso.\nIl secondo caso di COVID-19 \u00e8 stato confermato il 7 aprile, si trattava di una lavoratrice delle Nazioni Unite, di 53 anni, arrivata da Nairobi il 23 marzo e auto-messa in quarantena.\nIl 9 aprile, il Ministero della Pubblica Istruzione ha annunciato che stavano preparando un programma di apprendimento a distanza per gli studenti delle scuole primarie e secondarie via radio e televisione. Il 13 aprile, il Sud Sudan ha sospeso i voli e i trasporti pubblici tra gli stati.\nDopo che 28 persone si sono dimostrate positive il 28 aprile, il coprifuoco \u00e8 stato esteso dalle 19:00 fino alle 6 di mattina.\nIl Sud Sudan ha una popolazione di 14 milioni di persone, ma solo 4 ventilatori.\nMaggio.\nSebbene i casi fossero ancora in aumento, il Sudan meridionale ha iniziato il processo di riapertura il 7 maggio. Il coprifuoco \u00e8 stato ridotto dalle 22:00 alle 6 del mattino e i negozi hanno potuto riaprire con un massimo di cinque occupanti alla volta. Il 12 maggio sono stati riaperti gli aeroporti per voli locali, regionali e internazionali.\nIl 14 maggio, il Sud Sudan ha riportato la sua prima morte per COVID-19.\nIl 18 maggio, il Primo Vice Presidente Riek Machar ha annunciato che lui e sua moglie, Angelina Teny, sono risultati positivi al virus. Il 19 maggio 2020, il ministro dell'Informazione Michael Makue Loweth e tutti i 15 membri della task force governativa sono risultati positivi al COVID-19. Il vicepresidente James Wani Igga ha annunciato di essere risultato positivo il 30 maggio."}
{"id": "8506410", "revid": "729019", "url": "https://it.wikipedia.org/wiki?curid=8506410", "title": "Charlotte Bunch", "text": "\u00c8 direttrice del Center for Women's Leadership globale e docente presso il Dipartimento di Studi sulle donne e sul genere presso la Rutgers University.\nBiografia.\nBunch \u00e8 nata a West Jefferson, nella Carolina del Nord. In quell'anno la sua famiglia si trasfer\u00ec ad Artesia, nel New Mexico, dove ha frequentato le scuole pubbliche prima di iscriversi alla Duke University nel 1962.\nHa conseguito la specializzazione in storia alla Duke e si \u00e8 laureata con lode nel 1966, ed \u00e8 stata coinvolta in molti gruppi come l'Associazione Cristiana delle Giovani Donne e il Movimento studentesco metodista. In seguito ha affermato di aver partecipato alle attivit\u00e0 organizzate dal Movimento studentesco metodista alla Duke University e di essersi poi allontanata dal cristianesimo a causa dell'omofobia all'interno della religione.\n\u00c8 stata estremamente attiva nei movimenti politici per decenni ed \u00e8 apertamente lesbica.\nCarriera.\nPoco dopo essersi laureata alla Duke University, Bunch \u00e8 diventata delegata giovanile alla Conferenza sulla Chiesa e sulla societ\u00e0 del Consiglio mondiale delle chiese a Ginevra. Nello stesso anno \u00e8 diventata presidente dell'Universit\u00e0 del Movimento Cristiano di Washington, dove ha fondato le riviste \"Women's Liberation\" e \"Quest: A Feminist Quarterly.\"\nIspirandosi al nazionalismo nero, Bunch prese parte alla fondazione di The Furies Collective, un gruppo che pubblic\u00f2 il suo primo giornale, \"The Furies\", nel gennaio 1972. L'obiettivo era quello di dare voce al separatismo lesbico.\nNel 1977 \u00e8 diventata socio dell'Istituto femminile per la libert\u00e0 di stampa (WIFP), un'organizzazione editoriale senza fini di lucro che lavora per aumentare la comunicazione tra le donne e connettere il pubblico con forme di media basate sulle donne. Ha partecipato o facilitato numerosi seminari e conferenze internazionali e dal 1979 al 1980 \u00e8 stata consulente della segreteria della Conferenza mondiale per il decennio delle donne delle Nazioni Unite, ospitata dal WIFP.\nNel 1989 ha fondato il Center for Women's Leadership presso la Rutgers University.\nIl Center for Women's Global Leadership (CWGL) ha fatto pressioni sulle Nazioni Unite e sulla comunit\u00e0 internazionale per considerare i diritti delle donne alla stregua dei diritti umani, facendo s\u00ec che nel 2010 venisse fondata l'entit\u00e0 di genere ONU Donne.\nIl Center for Women's Leadership globale ha lanciato il Fondo opportunit\u00e0 strategiche per i diritti umani delle donne di Charlotte Bunch in riconoscimento del suo contributo al movimento globale per i diritti umani delle donne.\nBunch ha fatto parte dei consigli di amministrazione di numerose organizzazioni ed \u00e8 attualmente membro del comitato consultivo per la divisione dei diritti delle donne di Human Rights Watch e dei consigli di amministrazione del Fondo globale per le donne e del Consiglio internazionale sulla politica dei diritti umani. \u00c8 stata consulente di numerosi organi delle Nazioni Unite e recentemente ha fatto parte del Comitato consultivo per il \"Rapporto\" del Segretario Generale del \"2006 all'Assemblea Generale sulla violenza contro le donne\". Ha anche espresso il suo sostegno alla Campagna per l'istituzione di un'Assemblea parlamentare delle Nazioni Unite, un'organizzazione che promuove una riforma democratica nelle Nazioni Unite.\nPremi e riconoscimenti.\nNell'ottobre 1996 Bunch \u00e8 stata inserita nella National Women's Hall of Fame. Nel dicembre 1999 le \u00e8 stato conferito dal presidente degli Stati Uniti Bill Clinton il premio Eleanor Roosevelt per i diritti umani. Ha ricevuto il premio Women Who Make a Difference dal Consiglio nazionale per la ricerca sulle donne nel 2000, \u00e8 stata premiata come una delle \"21 leader per il XXI secolo\" da \"Women's eNews\" nel 2002 e ha ricevuto il Board of Trustees Awards for Excellence in Research nel 2006 presso la Rutgers University."}
{"id": "8506412", "revid": "122257040", "url": "https://it.wikipedia.org/wiki?curid=8506412", "title": "Guy Maganga", "text": "Detentore dei record nazionali dei 200 metri piani, Maganga ha rappresentato a partire dal 2017 il proprio paese nei circuiti internazionali. Nel 2019 \u00e8 arrivato quarto ai Giochi panafricani in Marocco ed ha partecipato ai Mondiali in Qatar."}
{"id": "8506413", "revid": "358169", "url": "https://it.wikipedia.org/wiki?curid=8506413", "title": "Guy Maganga Gorra", "text": ""}
{"id": "8506418", "revid": "404449", "url": "https://it.wikipedia.org/wiki?curid=8506418", "title": "Augusto Muzii", "text": "Biografia.\nNato a Teramo nel 1829, studi\u00f2 presso i padri barnabiti e si laure\u00f2 in giurisprudenza all'Universit\u00e0 di Napoli nel 1850. Inizi\u00f2 a lavorare in magistratura dal 1861 al 1864 fu consigliere di appello dell'Aquila; ricopr\u00ec anche l'incarico di presidente del Consiglio di disciplina dei procuratori.\nAttivo politicamente nell'amministrazione del territorio, fu sindaco di Teramo nel 1861, prosindaco facente funzioni dal 1877 al 1878, consigliere e deputato provinciale, e presidente della Deputazione provinciale di Teramo dal 1895 al 1900. Presiedette la locale Congregazione di carit\u00e0 dal 1891 al 1894.\nSposato con Margherita Cerulli, mor\u00ec a Teramo nel gennaio 1907."}
{"id": "8506423", "revid": "726373", "url": "https://it.wikipedia.org/wiki?curid=8506423", "title": "Dakota Cochrane", "text": "Dakota Cochrane (nato il 1 maggio 1986) \u00e8 un lottatore di arti marziali miste , di boxe a mani nude e ex attore porno americano, che in passato ha combattuto nei pesi leggeri per Bellator MMA.\nCarriera nelle Arti marziali miste.\nCochrane ha gareggiato sette volte da dilettante, restando imbattuto. Ha fatto il suo debutto nei professionisti nel novembre 2009, accumulando 4 vittorie prima della sua prima sconfitta nell'UFC TJ contro O'Brien nel luglio 2010.\nCochrane si e'ripreso dalla sconfitta portando il suo record a 11-1, incluso un attacco in sostituzione in ritardo contro l'ex campione del WEC Jamie Varner al Titan Fighting Championships 20 del 23 settembre 2011. \nLa sfida \u00e8 stata accettata con un preavviso di quattro giorni ed \u00e8 stata combattuta a sorpresa di peso nei pesi welter. Cochrane ha dominato la lotta, sia in piedi che a terra, in una vittoria unanime e combattuta. \nEsperienza Bellator.\nCochrane ha debuttato a Bellator 128 per sostituire l'infortunato Derek Campos affrontando Alexander Sarnavskiy il 10 ottobre 2014,perde la lotta per sottomissione nel primo raund.Dopo aver perso anche contro Ryan Couture a bellator 135 il 27 marzo 2015 sempre per sottomissione al primo raund \u00e8 stato lasciato dalla promozione. \nBoxe a mani nude.\nCochrane ha sostituito Brennan Ward all'evento inaugurale della World Bare Knuckle Fighting Federation il 9 novembre 2018 sconfiggendo Johny Hendricks per KO tecnico nel secondo raund.\nIl successivo incontro \u00e8 stato contro Chris Leben al Bare Knuckle Fighting Championship 6: Malignaggi vs Lobov il 22 giugno 2019 dove ha vinto la gara per decisione unanime\nAttore film pornografici gay.\nDakota Cochrane ha partecipato alla pornografia gay recitando in sedici film con il nome d'arte di \"Danny\".\nNonostante la sua precedente carriera nel porno gay, Cochrane si identifica come eterosessuale. Ha smesso di partecipare alla pornografia dopo averlo confessato alla fidanzata e lei gli ha chiesto di smettere."}
{"id": "8506425", "revid": "1488961", "url": "https://it.wikipedia.org/wiki?curid=8506425", "title": "Terza Posizione", "text": ""}
{"id": "8506431", "revid": "1488961", "url": "https://it.wikipedia.org/wiki?curid=8506431", "title": "Terza via (fascismo)", "text": ""}
{"id": "8506435", "revid": "212348", "url": "https://it.wikipedia.org/wiki?curid=8506435", "title": "Paul D'Ortona", "text": "D'Ortona nacque a Guastameroli di Frisa e la sua famiglia emigr\u00f2 in USA nel 1913 stabilendosi a Filadelfia, dove il padre fece il fabbro. Paul lasci\u00f2 la scuola all\u2019et\u00e0 di 14 anni ed ebbe vari mestieri e impieghi prima di iniziare la sua carriera politica nel Partito Democratico.\nNel 1940 fu eletto per la prima volta alla Camera dei rappresentanti della Pennsylvania. Fu per varie legislature Presidente del Philadelphia City Council fino al 1972.\nMor\u00ec al JFK Hospital di Turnersville nel New Jersey e fu seppellito nel Fernwood Mausoleum di Lansdowne."}
{"id": "8506441", "revid": "1718925", "url": "https://it.wikipedia.org/wiki?curid=8506441", "title": "Il Pioniere dell'Unit\u00e0", "text": "Il Pioniere dell'Unit\u00e0 \u00e8 stata una rivista a fumetti pubblicata, come supplemento del gioved\u00ec de l'Unit\u00e0, negli anni '60.\nStoria.\nLe pubblicazioni de \"Il Pioniere dell'Unit\u00e0\" iniziarono il 13 giugno 1963 e cessarono il 29 dicembre 1966. Usciva ogni gioved\u00ec come supplemento de \"l\u2019Unit\u00e0\". Direttore della rivista fu Marcello Argilli. Il giornale fu preceduto dal Pioniere, di cui \u00e8 la naturale prosecuzione dopo la sua chiusura nel 1962. Al termine dell'esperienza editoriale come supplemento de \"l'Unit\u00e0\", la rivist\u00e0 verr\u00e0 pubblicata dall'UDI (Unione Donne Italiane), come \"Pioniere Noi Donne\", fino al 1970.\nll Comitato Ricerca Associazione Pionieri (CRAP) ha contribuito alla ricerca e alla valorizzazione di tutti i giornali e i documenti qui descritti.\nRedazione.\nParteciparono alla realizzazione di questo giornale anche a fumetti per ragazzi importanti intellettuali, illustratori, narratori e giornalisti della cultura italiana, tra cui Gianni Rodari, con le sue novelle nella rubrica \"Il Juke Box\", Amedeo Gigli, Marcello Argilli, Vinicio Berti, Remigio Barbieri, Bertoni Jovine Dina, Italo Calvino, Flavio Gasperini, Alfonso Gatto, Michele Lalli, Elsa Morante, Dino Platone, Dina Repetto, Berto Ruschi, Leone Sbrana, Giana Anguissola (Pioniere 1964), Diana Spinelli, Luisa Sturani e altri.\nRubriche.\nLe rubriche spaziavano dalla posta dei lettori, alla rubrica \"Il Juke Box\" di Gianni Rodari, \"L\u2019avventurosa Storia dell\u2019uomo\", a seguire da altre di carattere sportivo, fantascientifico, racconti storici e partigiani, oltre a giochi e passatempi vari.\nPersonaggi.\nI principali personaggi dei vari fumetti furono:"}
{"id": "8506455", "revid": "1850460", "url": "https://it.wikipedia.org/wiki?curid=8506455", "title": "Professional Tournament 1910-1911", "text": "Il Professional Tournament 1910-1911 \u00e8 stato il secondo ed ultimo evento professionistico di snooker del 1910 e il penultimo del 1911 e la 1\u00aa ed ultima edizione di questo torneo, che si \u00e8 disputato dal 31 ottobre 1910 al 31 marzo 1911, presso la Soho Square Hall di Londra, in Inghilterra.\nIl Professional Tournament, venne istituito a seguito della soppressione dell'American Tournament, il quale si disput\u00f2 dal 1907 al 1910, e fu, molto probabilmente, il primo torneo della storia di questo sport. Cos\u00ec come questo evento appena citato, il Professional Tournament fu strutturato con una singola fase a gironi, nella quale parteciparono cinque giocatori; ogni incontro ebbe una durata standard di 12 frames ed era disponibile anche il pareggio. Venne adottata, inoltre, la doppia sfida (andata e ritorno), per tutti i match.\nIl torneo \u00e8 stato vinto da Cecil Harverson, che si \u00e8 aggiudicato, cos\u00ec, il suo 1\u00ba ed ultimo Professional Tournament, e il suo 2\u00ba ed ultimo titolo professionistico in carriera.\nStatistiche.\nTorneo\nGiocatori\nNazioni"}
{"id": "8506456", "revid": "344646", "url": "https://it.wikipedia.org/wiki?curid=8506456", "title": "Carlos Mar\u00eda Galli", "text": "Biografia.\nGalli si \u00e8 laureato in teologia alla Pontificia universit\u00e0 cattolica argentina e nel 1981 \u00e8 stato ordinato prete. Dopo avere conseguito nel 1993 il dottorato in teologia nella Pontificia universit\u00e0 cattolica argentina, \u00e8 diventato professore ordinario di teologia dogmatica nella stessa universit\u00e0. Dal 1998 al 2007 \u00e8 stato presidente della \"Sociedad Argentina de Teolog\u00eda\". Nel 2007 \u00e8 stato nominato da papa Benedetto XVI perito teologico della Conferenza di Aparecida. Nel 2014 \u00e8 stato nominato da papa Francesco membro della Commissione teologica internazionale. Nel 2017 \u00e8 stato eletto decano della facolt\u00e0 di teologia della Pontificia universit\u00e0 cattolica argentina. Galli \u00e8 consigliere teologico del \"Consejo Episcopal Latinoamericano\" (CELAM) e socio corrispondente dall'Argentina della Pontificia accademia di teologia. Galli ha pubblicato pi\u00f9 di 200 articoli e diversi volumi come autore o coautore."}
{"id": "8506458", "revid": "475691", "url": "https://it.wikipedia.org/wiki?curid=8506458", "title": "Salame crudo di Albidona", "text": "Il salame crudo di Albidona (conosciuto anche come salsiccia cruda di Albidona e in dialetto albidonese come \"saz\u00eczza\") \u00e8 un Prodotto Agroalimentare Tradizionale (P.A.T.) calabrese, tipico di Albidona, in provincia di Cosenza.\n\u00c8 indicato ininterrottamente da molti anni nella lista stilata dal Ministero delle politiche agricole alimentari e forestali, all'interno del settore \"Carni (e frattaglie) fresche e loro preparazione\".\nIngredienti.\nSi tratta di un salame preparato con l'utilizzo di carne di maiale, a cui vengono aggiunti sale (utile sia ad esaltarne il sapore che alla conservazione), pepe nero e pepe rosso (solitamente ottenuto in maniera artigianale dalla macinatura dei peperoni rossi coltivati in tutto il territorio).\nPreparazione.\nSecondo quanto indicato nella scheda redatta dal Dipartimento Agricoltura e Risorse agroalimentari della Regione Calabria, il prodotto finito deriva dalla lavorazione della carne di maiale nei giorni successivi alla macellazione dell'animale, solitamente allevato in ambito familiare.\nLa carne veniva tradizionalmente tagliata a mano al fine di formare piccoli pezzetti di analoghe dimensioni (metodica spesso sostituita nei tempi pi\u00f9 recenti dall'utilizzo del tritacarne).All'impasto si aggiungono sale, pepe nero e pepe rosso. Si impasta energicamente il tutto e poi si lascia riposare per almeno 8 ore. Parallelamente alla macellazione dei maiali si effettua l'estrazione degli intestini pi\u00f9 stretti, che vengono prontamente lavati con acqua calda, sale e succo d\u2019arancia.\nUna volta pronto l\u2019impasto, si procede al riempimento degli intestini, i quali vengono contenuti con lo spago.\nDurante il riempimento vengono praticati alle salsicce piccoli fori, mediante l'utilizzo di spilloni o apposite forchette appuntite, al fine di far fuoriuscire l'aria contenuta all'interno e garantire il contenimento molto stretto della carne, fondamentale per la giusta stagionatura.\nL'applicazione dello spago viene attuata seguendo lunghezze pi\u00f9 o meno standardizzate (comprese fra i 15 e i 25 cm), che andranno a costituire nella prima fase di stagionatura un'unica lunga spirale (chiamata in dialetto \"\"serta\") di salsicce, che, quando sezionate al punto di congiunzione definito dall'anello di spago, costituiranno le \"v\u00f9cch\u00efgue\".\"\nLe \"serte\" verranno cos\u00ec appese per tutta la stagionatura su travi di legno (\"pi\u00e8rtiche\"), collocate in appositi ambienti dotati di adeguata temperatura e umidit\u00e0.\nStagionatura e consumazione.\nIl salame crudo \u00e8 destinato al consumo pi\u00f9 o meno ravvicinato, dopo una breve stagionatura che pu\u00f2 andare da pochi giorni a circa un mese. In questa fase la \"saz\u00eczza\" \u00e8 definita cer\u00f2sa. Si tratta di una forma intermedia fra la salsiccia \"frisca\", consumata immediatamente dopo la preparazione, con cottura arrosto sulla brace (saz\u00eczza 'rrist\u00f9t\u00eb) o in padella senza olio (carn'i saz\u00eczz), e la salsiccia ben stagionata (per diversi mesi), chiamata in dialetto saz\u00eczza tost\u00eb."}
{"id": "8506460", "revid": "1318658", "url": "https://it.wikipedia.org/wiki?curid=8506460", "title": "Pandemia di COVID-19 nella Repubblica Democratica del Congo", "text": "Il primo caso della pandemia di COVID-19 nella Repubblica Democratica del Congo \u00e8 stato confermato il 10 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nPrimi casi confermati.\nIl 10 marzo 2020 \u00e8 stato confermato il primo caso nel Paese. Inizialmente \u00e8 stato riferito che si trattava di un cittadino belga che aveva visitato il paese e successivamente era stato messo in quarantena in un ospedale di Kinshasa. Il ministro della Sanit\u00e0 della Repubblica Democratica del Congo, Eteni Longondo, ha dichiarato che la situazione era \"sotto controllo\" e che \"non c'era bisogno di farsi prendere dal panico\".\nLa nazionalit\u00e0 e la cronologia dei viaggi del primo caso si sono rivelate errate. Il caso era in realt\u00e0 un cittadino congolese tornato dalla Francia e contattato dai servizi sanitari. L'incapacit\u00e0 di riferire dettagli precisi sul primo caso ha provocato un rimprovero del presidente F\u00e9lix Tshisekedi che ha dichiarato in una riunione del gabinetto che il ministero della salute aveva agito in modo \"spaventoso e mediocre\".\nIl 17 marzo, quando furono rilevati tre casi di coronavirus a Kinshasa, venne organizzato un consiglio dei ministri straordinario, nel quale il presidente Tshisekedi nomin\u00f2 il virologo Jean-Jacques Muyembe, noto per la sua lotta contro il virus Ebola, a capo della lotta al coronavirus.\nIl 19 marzo il presidente Tshisekedi annunci\u00f2 la sospensione dei voli provenienti dai paesi a rischio e la chiusura di tutte le scuole e le universit\u00e0 della nazione.\nIl 22 marzo vennero scoperti due casi sospetti tra i passeggeri di un volo della Congo Airways atterrato a Lubumbashi e proveniente da Kinshasa. Il governatore dell'Alto Katanga, Jacques Kyabula Katwe, decise di mettere in confinamento la sua provincia per due giorni. I due casi sospetti si rivelarono un falso allarme qualche giorno dopo.\nIl 24 marzo vennero confermati un totale di 45 casi, due decessi ed una guarigione.\nStato d'emergenza e confinamento.\nLa sera del 24 marzo 2020, il presidente F\u00e9lix Tshisekedi dichiar\u00f2 lo stato di emergenza durante un discorso in televisione ed annunci\u00f2 che la capitale Kinshasa sarebbe stata messa in confinamento: il confinamento venne revocato verso la fine del mese. Il 26 marzo, il virologo Jean-Jacques Muyembe annunci\u00f2 che era stato identificato il primo caso di coronavirus nella provincia del Kivu Nord. Invece, il governatore della provincia, Carly Nzanzu Kasivita, sment\u00ec la notizia affermando che il paziente ammalatosi di COVID-19 si trovava nella provincia dell'Ituri, fatto poi confermato dalle autorit\u00e0 sanitarie.\nIl 29 marzo vennero registrati i primi due casi a Bukavu, nella provincia del Kivu Sud. Il professor Denis Mukwege venne incaricato di occuparsi della gestione dell\u2019epidemia in questa provincia.\nIl 31 marzo venne confermato ufficialmente il primo caso di coronavirus nella provincia del Kivu Nord, nella citt\u00e0 di Goma. Il 3 aprile le autorit\u00e0 sanitarie congolesi confermarono il primo contagio nella citt\u00e0 di Beni (nella provincia del Kivu Nord), che era stata un focolaio durante l\u2019epidemia di Ebola. Nello stesso giorno si registrarono due nuovi casi a Goma (uno dei pazienti era stato a Kinshasa), e le autorit\u00e0 della provincia decisero di mettere in isolamento questa citt\u00e0, Beni e la citt\u00e0 di Butembo per due settimane, a partire dal 6 aprile. Sempre il 3 aprile si registr\u00f2 il primo caso nella provincia di Kwilu, a Idiofa.\nIl 6 aprile inizi\u00f2 un nuovo periodo di confinamento per il comune di La Gombe, situato nelle vicinanze di Kinshasa, come annunciato dal governatore quattro giorni prima.\nIl 15 aprile l\u2019unit\u00e0 operativa incaricata di contrastare la COVID-19 annunci\u00f2 che l\u2019epidemia nella capitale avrebbe raggiunto il picco nelle prime settimane di maggio e segnal\u00f2 un grande afflusso di pazienti nelle strutture ospedaliere, affermando di \"temere il peggio\". Il 23 aprile il parlamento della nazione approv\u00f2 la prologa dello stato di emergenza sanitaria per altre due settimane.\nIl 24 aprile si registr\u00f2 il primo caso nella provincia dell'Alto Katanga, a Lubumbashi.\nAumento dei contagi.\nNel mese di maggio, oltre alla pandemia di COVID-19 si aggiunse anche l'allarme per il morbillo, dato che il sistema sanitario congolese \u00e8 molto limitato. Il 1\u00ba giugno 2020 \u00e8 stato dichiarato un nuovo focolaio di ebola a Mbandaka, in concomitanza con la pandemia della COVID-19, l'epidemia di ebola di Kivu e il pi\u00f9 grande focolaio di morbillo al mondo: la situazione \u00e8 stata descritta come una \"tempesta perfetta\" dalla Croce Rossa.\nNel mese di giugno si registrarono 3990 nuovi casi, per un totale di 7038 contagi, ed il numero dei decessi sal\u00ec a 169. Nel mese di luglio si registrarono 2031 nuovi casi, per un totale di 9096 contagi, ed il numero dei decessi sal\u00ec a 214. Il numero dei pazienti guariti raggiunse quota 6796. Nel mese di agosto si registrarono 1028 nuovi casi, per un totale di 10.097 contagi, ed il numero dei morti raggiunse quota 260. Nel mese di settembre si registrarono 2031 nuovi casi, per un totale di 10.631 contagi, ed il numero dei morti sal\u00ec a 272. Il numero dei pazienti guariti raggiunse quota 10.129.\nNel mese di ottobre si registrarono 764 nuovi casi, per un totale di 11.395 contagi, ed il numero dei decessi raggiunse quota 300. Il numero dei pazienti guariti raggiunse quota 10.790.\nIl 18 novembre il governo congolese annunci\u00f2 che era riuscito a contenere un focolaio del virus Ebola nella provincia dell'Equatore grazie all'assistenza provveduta dall'Organizzazione mondiale della sanit\u00e0. Infatti, erano stati somministrati 40.000 vaccini contro il virus Ebola. Il dottor Matshidiso Moeti, direttore regionale dell'OMS per l'Africa, afferm\u00f2 che questa campagna di vaccinazione era stata utile per capire come continuare la lotta globale contro il coronavirus.\nNel mese di novembre si registrarono 1377 nuovi casi, per un totale di 12.772 contagi, ed il numero dei morti sal\u00ec a 333. Il numero dei pazienti guariti raggiunse quota 11.580. Nel mese di dicembre si registrarono 4886 nuovi casi, per un totale di 17.658 contagi, ed il numero dei morti raggiunse quota 590. Il numero dei pazienti guariti raggiunse quota 14.700.\nNel mese di gennaio si registrarono 5113 nuovi casi, per un totale di 22.771 contagi, ed il numero dei morti super\u00f2 quota 670. Il numero dei pazienti guariti raggiunse quota 15.030. Nel mese di febbraio si registrarono 3190 nuovi casi, per un totale di 25.961 contagi, ed il numero dei morti sal\u00ec a 707. Il numero dei pazienti guariti raggiunse quota 18.950. Nel mese di marzo si registrarono 2181 nuovi casi, per un totale di 28.142 contagi, ed il numero dei morti sal\u00ec a 743. Il numero dei pazienti guariti raggiunse quota 25.440.\nCampagna di vaccinazione.\nLa campagna di vaccinazione inizi\u00f2 il 19 aprile 2021, partendo da 1,7 milioni di dosi del vaccino Vaxzevria sviluppato da AstraZeneca (grazie all'iniziativa COVAX). Dopo aver somministrato 1700 dosi nella prima settimana della campagna di vaccinazione, le autorit\u00e0 sanitarie annunciarono che 1,3 milioni di dosi di vaccino sarebbero state ridistribuite per i paesi vicini (495.000 all'Angola, 350.000 al Gana, 250.000 al Madagascar, 140.000 al Togo e 80.000 alla Repubblica Centrafricana).\nNel mese di aprile si registrarono 1762 nuovi casi, per un totale di 29.904 contagi, ed il numero dei morti sal\u00ec a 768. Il numero dei pazienti guariti raggiunse quota 26.250.\nA met\u00e0 del mese di maggio solo 5000 persone su 90 milioni avevano ricevuto la prima dose del vaccino. Inoltre, 1 milione e 300mila dosi di vaccino furono sprecate e buttate. Alla fine del mese si registrarono 1747 nuovi casi, per un totale di 31.651 contagi, ed il numero dei mort\u00ec sal\u00ec a 782. Il numero dei pazienti guariti raggiunse quota 27.660.\nNel mese di giugno l'OMS segnal\u00f2 un'ondata di casi dovuti alla variante Delta, anche nota come \"variante indiana\". In particolare, la capitale Kinshasa entr\u00f2 nella terza ondata. Il ministro della Sanit\u00e0 Jean-Jacques Mbungani e la viceministra della Sanit\u00e0 V\u00e9ronique Kilumba Nkulu furono vaccinati al fine di dare l'esempio. Alla fine del mese i nuovi casi furono 9790, per un totale di 41.241 contagi, ed il numero dei morti sal\u00ec a 928. Il numero dei pazienti guariti raggiunse quota 28.410.\nNel mese di luglio si registrarono 8676 nuovi casi, per un totale di 49.917, ed il numero dei morti super\u00f2 quota 1000. Il numero dei pazienti guariti sal\u00ec fino ad avvicinarsi a quota 30.000.\nMisure preventive.\nScuole, bar, ristoranti e luoghi di culto sono rimasti chiusi. Il 19 marzo, il presidente F\u00e9lix Tshisekedi ha annunciato la sospensione dei voli. Il 24 marzo ha dichiarato lo stato di emergenza e ha chiuso i confini.\nImpatto socio-economico.\nIl 23 marzo 2020 venne chiuso il parco nazionale dei Virunga, al fine di proteggere i gorilla dalla COVID-19, in quanto questi animali sono vulnerabili alle malattie respiratorie trasmissibili dagli umani.\nIl 22 aprile 2020 il Fondo Monetario Internazionale annunci\u00f2 di voler rilasciare 363,27 milioni di dollari per aiutare la Repubblica Democratica del Congo. Il 27 aprile il primo ministro Sylvestre Ilunga annunci\u00f2 che il bilancio di 11 miliardi di dollari pianificato per il 2020 non sarebbe stato adoperato a causa della pandemia. L'economia \u00e8 stata colpita duramente dalla pandemia; l'economia della Repubblica Democratica del Congo, infatti, dipende dal commercio con gli altri paesi. Il bilancio approvato alla fine del 2019 venne allora criticato dal FMI, che lo defin\u00ec \"irrealistico\".\nDurante il confinamento \u00e8 aumentato il numero dei casi di violenza domestica ai danni delle donne: le vittime erano costrette a rimanere in casa con i loro compagni violenti a causa delle misure di confinamento. Inoltre a Kinshasa c'\u00e8 stato un aumento considerevole dei divorzi.\nC'\u00e8 stato un aumento del tasso di disoccupazione, che stava gi\u00e0 avvenendo a Kinshasa prima della pandemia, e si \u00e8 intensificato il fenomeno del banditismo (soprattutto le rapine a mano armata)."}
{"id": "8506461", "revid": "1718925", "url": "https://it.wikipedia.org/wiki?curid=8506461", "title": "Bacio feroce", "text": "Bacio feroce \u00e8 il quarto romanzo di Roberto Saviano, pubblicato nel 2017 dalla casa editrice Feltrinelli. \u00c8 il secondo romanzo di finzione di Saviano ed il sequel della La paranza dei bambini. \nIl libro \u00e8 stato tradotto in francese con il titolo di \"Baiser feroce\", in spagnolo come \"Beso feroz\" e in inglese come \"Savage Kiss\"."}
{"id": "8506463", "revid": "1522738", "url": "https://it.wikipedia.org/wiki?curid=8506463", "title": "Dispholidus", "text": ""}
{"id": "8506464", "revid": "1451528", "url": "https://it.wikipedia.org/wiki?curid=8506464", "title": "Reylynn Caster", "text": "Carriera.\nNel 2020 ha interpretato Lola Wight, la figlia maggiore della superstar della WWE Big Show (Paul Wight) ne Lo show di Big Show.\nNell'aprile 2021 ha assunto il ruolo di Faith Newman in Febbre d'amore, soap opera statunitense trasmessa dalla CBS, sostituendo Alyvia Alyn Lind.\nDoppiatrici italiane.\nNelle versioni in italiano dei suoi film, Reylynn Caster \u00e8 stata doppiata da:"}
{"id": "8506466", "revid": "666668", "url": "https://it.wikipedia.org/wiki?curid=8506466", "title": "Ghiacciaio Massam", "text": "Il ghiacciaio Massam \u00e8 un ghiacciaio lungo circa 20\u00a0km situato sulla costa di Shackleton, all'interno della regione sud-occidentale della Dipendenza di Ross, nell'Antartide Orientale. Il ghiacciaio, il cui punto pi\u00f9 alto si trova a circa , si trova in particolare all'estremit\u00e0 nord-occidentale dei monti del Principe Olav, una catena a sua volta facente parte dei monti della Regina Maud, dove fluisce verso nord scorrendo tra gli speroni Longhorn, a est, e gli speroni Waldron, a ovest, fino ad andare ad alimentare la barriera di Ross poco a est del ghiacciaio Shackleton.\nStoria.\nIl ghiacciaio Hewson \u00e8 stato scoperto durante la spedizione Nimrod (conosciuta anche come spedizione antartica britannica 1907-09), condotta dal 1907 al 1909 e comandata da Ernest Shackleton, ma \u00e8 stato cos\u00ec battezzato solo in seguito dalla squadra meridionale di una spedizione neozelandese di ricerca antartica svolta nel 1963-64 in onore di D. Massam, uno dei membri della spedizione."}
{"id": "8506467", "revid": "287204", "url": "https://it.wikipedia.org/wiki?curid=8506467", "title": "Bechdel", "text": ""}
{"id": "8506473", "revid": "1429175", "url": "https://it.wikipedia.org/wiki?curid=8506473", "title": "Museo dell'Educazione", "text": "Il Museo dell'Educazione dell'Universit\u00e0 degli Studi di Padova ha sede presso il Dipartimento di Filosofia, Sociologia, Pedagogia e Psicologia Applicata FISPPA e conserva materiale del passato relativo alla formazione dell'individuo, a partire dalla nascita fino ad arrivare all'et\u00e0 adulta.\n\u00c8 stato fondato nel 1993. Inizialmente il suo patrimonio proveniva soprattutto dalle scuole, ma poi si \u00e8 esteso anche ai materiali prodotti da tutte le istituzioni che intervengono nel processo formativo: la famiglia, la chiesa, le associazioni.\nSezioni.\nLe collezioni sono suddivise nelle seguenti sezioni:"}
{"id": "8506476", "revid": "1528507", "url": "https://it.wikipedia.org/wiki?curid=8506476", "title": "Admin.ch", "text": "Admin.ch \u00e8 il sito della le autorit\u00e0 federali della Confederazione Svizzera. \u00c8 disponibile nelle quattro lingue ufficiali tedesco, francese, italiano e romancio, nonch\u00e9 in inglese ed \u00e8 gestito dalla sezione Comunicazione della Cancelleria Federale Svizzera.\nIl portale permette di comunicare con tutte le autorit\u00e0 federali elvetiche: \nIl portale fornisce servizi di amministrazione digitale ed e-amministrazione, pubblica la \"Raccolta sistematica del diritto federale\" consolidata, presenta informazioni su elezioni e voti, procedure di consultazione pubblica e le Procedure legislative dell'Unione europea.\nInoltre, il dominio admin.ch ospita strutture come l'\"Ufficio federale di statistica\", l'\"Archivio letterario svizzero\" e il \"Portale PMI per le piccole e medie imprese\"."}
{"id": "8506483", "revid": "111325", "url": "https://it.wikipedia.org/wiki?curid=8506483", "title": "Silhouette Bass Guitar", "text": ""}
{"id": "8506488", "revid": "729019", "url": "https://it.wikipedia.org/wiki?curid=8506488", "title": "Ernestine Rose", "text": "Suffragista, abolizionista e libera pensatrice, \u00e8 stata definita la \"prima femminista ebrea\".\nPrimi anni.\nNacque nel 1810 a Piotrk\u00f3w Trybunalski, in Polonia. Suo padre era un ricco rabbino che le insegn\u00f2 l'ebraico. Sin da piccola interrogava suo padre su questioni religiose.\nQuando aveva sedici anni sua madre mor\u00ec e le lasci\u00f2 un'eredit\u00e0. Suo padre, senza il suo consenso, la promise ad un suo amico ebreo. Rose, non volendo sposare un uomo che non aveva scelto n\u00e9 amato, lo affront\u00f2, professando la sua mancanza di affetto nei suoi confronti e chiedendo la sua liberazione. Si rec\u00f2 al tribunale civile, la cui corte si pronunci\u00f2 a suo favore, non solo liberandola dal suo fidanzamento, ma decretando che poteva conservare l'intera eredit\u00e0 che aveva ricevuto da sua madre. Tornata a casa, scopr\u00ec che suo padre si era risposato con una ragazza di sedici anni, e la tensione creatasi la port\u00f2 a lasciare la casa all'et\u00e0 di diciassette anni.\nRose si rec\u00f2 quindi a Berlino, dove si trov\u00f2 ostacolata da una legge antisemita che imponeva a tutti gli ebrei non prussiani di avere un garante prussiano. Fece appello direttamente al re e le fu concessa un'esenzione. Poco dopo cre\u00f2 della carta profumata da utilizzare come deodorante per ambienti, che vendette per finanziare i suoi viaggi.\nInghilterra e Stati Uniti.\nViaggi\u00f2 per il Belgio, i Paesi Bassi e la Francia, arrivando in Inghilterra. Qui divenne insegnante di tedesco e di ebraico e incontr\u00f2 Robert Owen, un socialista utopico, che fu cos\u00ec colpito da lei che la invit\u00f2 a parlare in un grande salotto per oratori radicali. Nonostante la sua limitata conoscenza dell'inglese, il pubblico ne fu cos\u00ec colpito che da allora le sue apparizioni divennero regolari. Lei e Owen divennero amici intimi e lo aiut\u00f2 persino a fondare l'Associazione di tutte le classi di tutte le nazioni, un gruppo che promuoveva i diritti umani per tutte le persone di tutte le nazioni, i sessi, le razze e le classi. Conobbe William Ella Rose, con il quale si spos\u00f2 civilmente.\nNel maggio 1836 i Rose emigrarono negli Stati Uniti, dove in seguito divennero cittadini naturalizzati e si stabilirono in una casa a New York nel 1837.\nAbolizionista, atea, femminista, suffragetta.\nBen presto Rose inizi\u00f2 a tenere lezioni sui temi che la interessavano di pi\u00f9, unendosi alla Society for Moral Philanthropists e viaggiando in diversi stati per sposare le sue cause: l'abolizione della schiavit\u00f9, la tolleranza religiosa, l'istruzione pubblica e l'uguaglianza per le donne.\nNegli anni 1840 e 1850, Rose si un\u00ec al \"pantheon delle grandi donne americane\", un gruppo che includeva donne influenti come Elizabeth Cady Stanton, Susan B. Anthony, Lucretia Mott, Paulina Kellogg Wright Davis e Sojourner Truth, insieme a William Lloyd Garrison e Frederick Douglass, per combattere per i diritti delle donne e l'abolizione della schiavit\u00f9.\nNell'inverno del 1836, il giudice Thomas Hertell present\u00f2 una legge sulla propriet\u00e0 delle donne sposate al legislatore dello Stato di New York per indagare sui metodi per migliorare i diritti civili e di propriet\u00e0 delle donne sposate e per consentire loro di detenere beni immobili a proprio nome. Quando Rose seppe di questa risoluzione, redasse una petizione a suo favore. Nel 1838 questa petizione fu inviata al legislatore statale nonostante avesse cinque firme e nel 1849 la legge fu promulgata.\nSebbene non sembrasse mai attribuire grande importanza alla sua origine ebraica, nel 1863 Rose ebbe un dibattito pubblico con Horace Seaver, l'editore abolizionista del \"Boston Investigator\", accusandolo di essere antisemita.\nNel 1869 lott\u00f2 e ottenne una legge a New York che consentiva alle donne sposate di conservare le proprie propriet\u00e0 e di avere uguale tutela dei figli.\nDopo il 1873 inizi\u00f2 a sostenere il suffragio femminile in Inghilterra, partecipando alla Conferenza del movimento per il suffragio femminile a Londra e tenendo un discorso a Edimburgo in una grande riunione pubblica a favore del suffragio femminile. Mor\u00ec a Brighton nel 1892."}
{"id": "8506489", "revid": "2096950", "url": "https://it.wikipedia.org/wiki?curid=8506489", "title": "Vittorio Pagano", "text": "Biografia.\nVittorio Pagano nasce a Lecce da una famiglia contadina. Compie degli studi irregolari, conseguendo la maturit\u00e0 magistrale da privatista che gli consente di accedere agli studi universitari, prima a Roma presso la facolt\u00e0 di Giurisprudenza e in seguito presso la facolt\u00e0 di Lettere dell'ateneo barese. Tuttavia non conseguir\u00e0 mai il titolo accademico. Durante la seconda guerra mondiale Pagano collabora a varie riviste di rilievo nazionale, come \"Vedetta mediterranea\" (1941-1947) e \"Libera Voce\" (1943-1947) che gli permetter\u00e0 di conoscere esponenti di primo piano dell'ermetismo fiorentino.\nPartecip\u00f2 all'Accademia salentina, fondata dal poeta-barone Girolamo Comi nel 1948 e anche alla rivista ad essa collegata, \"L'Albero\", in cui vi pubblic\u00f2 poesie, prose e traduzioni dal francese.\nDal 1956 sino alla met\u00e0 degli anni '60 dirige la parte letteraria di un'altra rivista leccese, \"Il Critone\"; da questa esperienza nasceranno i \"Quaderni del Critone\" (collaborarono, tra gli altri, Mario Luzi, Alfonso Gatto e Carlo Betocchi) e ottenne una medaglia d'oro dal Comune di Firenze per meriti editoriali.\nLa sua produzione poetica si colloca tra il 1958 e il 1964: \"Calligrafia astronautica\" (1958), \"I privilegi del povero\" (1960), \"Morte per mistero\" (1963) e \"Zoogrammi\" (1964).\nSecondo il critico Mario Marti Pagano completa \"il terzo lato del triangolo poetico novecentesco nazional-salentino in lingua\" (insieme a Girolamo Comi e a Vittorio Bodini) .\nBibliografia.\n\u201cPoesie. Calligrafia astronautica. I privilegi del povero. Morte per mistero. Zoogrammi\u201d, Vittorio Pagano a cura di Simone Giorgino"}
{"id": "8506491", "revid": "1005847", "url": "https://it.wikipedia.org/wiki?curid=8506491", "title": "Unione Popolare Cristiana", "text": ""}
{"id": "8506493", "revid": "628767", "url": "https://it.wikipedia.org/wiki?curid=8506493", "title": "Vainius", "text": "Si sa molto poco di Vainius, fratello di Gediminas, Granduca di Lituania e figlio di Butvydas. Viene menzionato per la prima volta in fonti scritte nel 1324. Nel 1328, gi\u00e0 in qualit\u00e0 di principe di Polotsk, firm\u00f2 un trattato con l'Ordine di Livonia e Novgorod. Il suo unico figlio di cui si hanno notizie, Liubko, mor\u00ec nel 1342 in una battaglia combattuta contro l'Ordine di Livonia.\nA succedere Vainius fu Narimantas, in carica dal 1336 al 1345."}
{"id": "8506515", "revid": "287204", "url": "https://it.wikipedia.org/wiki?curid=8506515", "title": "Episodi di USA High (prima stagione)", "text": "La prima stagione della serie televisiva USA High \u00e8 stata trasmessa in anteprima negli Stati Uniti d'America dalla USA Network tra l'8 aprile 1997 e il 13 novembre 1998."}
{"id": "8506519", "revid": "400694", "url": "https://it.wikipedia.org/wiki?curid=8506519", "title": "Episodi di USA High (seconda stagione)", "text": "La seconda stagione della serie televisiva USA High \u00e8 stata trasmessa in anteprima negli Stati Uniti d'America dalla USA Network tra il 16 novembre 1998 e il 10 giugno 1999."}
{"id": "8506521", "revid": "767487", "url": "https://it.wikipedia.org/wiki?curid=8506521", "title": "Affricata retroflessa sonora", "text": "L'affricata retroflessa sonora \u00e8 una consonante, usata in alcune lingue parlate. \u00c8 rappresentata con il simbolo [\u0256\u0361\u0290], o talvolta [d\u0290] nell'IPA.\nCaratteristiche.\nLa consonante [\u0256\u0361\u0290] presenta le seguenti caratteristiche:\nOccorrenze.\nIn italiano.\nIn italiano tale fono non \u00e8 presente.\nIn polacco.\nIn polacco tale fono \u00e8 presente ad esempio nella parola \"d\u017cem\" \"confettura\" .\nIn russo.\nIn russo tale fono \u00e8 pi\u00f9 laminare e si presenta come allofono di [d\u0290]. Si presenta ad esempio nella parola \"\u0434\u0436\u0435\u043c\" \"confettura\" .\nIn serbo-croato.\nIn serbo-croato tale fono si presenta come un allofono di [d\u0361\u0292]. Si riscontra ad esempio nel termine \"d\u017eep\" \"tasca\" .\nIn wu.\nIn wu tale fono si ritrova in alcune forme dialettali. Ad esempio si caratterizza con l'ideogramma \u957f \"crescere\" ."}
{"id": "8506523", "revid": "113618441", "url": "https://it.wikipedia.org/wiki?curid=8506523", "title": "Facchinetti-Negrini", "text": ""}
{"id": "8506529", "revid": "111325", "url": "https://it.wikipedia.org/wiki?curid=8506529", "title": "Steve Morse signature model", "text": ""}
{"id": "8506531", "revid": "111325", "url": "https://it.wikipedia.org/wiki?curid=8506531", "title": "Steve Lukather signature model", "text": ""}
{"id": "8506535", "revid": "706090", "url": "https://it.wikipedia.org/wiki?curid=8506535", "title": "I May Destroy You", "text": "I May Destroy You \u00e8 una serie televisiva britannica e statunitense di genere drammatico creata e scritta da Michaela Coel per BBC One e HBO. Coel interpreta la protagonista della serie, Arabella.\nTrama.\nArabella \u00e8 una star di Twitter e scrittrice londinese di genitori ghanesi, divenuta celebre come icona della generazione Y dopo la sua prima opera, \"Cronache di una millennial stufa\". Dopo una nottata passata a bere e ballare in compagnia ha difficolt\u00e0 a ricordare cosa sia successo e si ritrova con un taglio in fronte e lo schermo del telefono infranto. Aiutata dagli amici Terry e Kwame, cerca di ricostruire gli eventi della notte.\nProduzione.\nCommissionata da BBC Television e HBO Entertainment, la serie \u00e8 stata creata da Michaela Coel, che \u00e8 anche protagonista, sceneggiatrice, produttrice esecutiva e co-regista di alcuni episodi. Le riprese sono avvenute principalmente a Londra. Alcune scene sono state girate in Italia, a Ostia, col supporto di Wildside.\nDistribuzione.\nLa serie ha debuttato il 7 giugno 2020 sul canale HBO negli Stati Uniti e il giorno successivo su BBC One nel Regno Unito. A partire dal secondo episodio, BBC One ha trasmesso la serie prima di HBO. In Italia, la serie \u00e8 inedita."}
{"id": "8506539", "revid": "118529026", "url": "https://it.wikipedia.org/wiki?curid=8506539", "title": "Fattore di utilizzazione", "text": "Il fattore di utilizzazione (denominato anche \"Ku\") in elettrotecnica \u00e8 il coefficiente che stabilisce il rapporto tra potenza mediamente assorbita dall'utilizzatore P e la sua potenza nominale Pn. \u00c8 possibile calcolarlo facendo: formula_1 dove formula_2 \u00e9 le potenza media giornaliera; un formula_3 prossimo all'unit\u00e0 \u00e8 indice di buona utilizzazione. Questo coefficiente \u00e8 utilizzato insieme al coefficiente di contemporaneit\u00e0 per il calcolo della potenza impegnata in un impianto elettrico, che sia industriale o domestico."}
{"id": "8506545", "revid": "1974457", "url": "https://it.wikipedia.org/wiki?curid=8506545", "title": "Direzioni distrettuali antimafia", "text": ""}
{"id": "8506553", "revid": "1305772", "url": "https://it.wikipedia.org/wiki?curid=8506553", "title": "Poems of the Past", "text": "Poems of the Past (reso graficamente poems of the past) \u00e8 il quinto EP del rapper canadese Powfu, pubblicato il 29 maggio 2020 dalla Columbia Records."}
{"id": "8506560", "revid": "358169", "url": "https://it.wikipedia.org/wiki?curid=8506560", "title": "Wilfried Bingangoye", "text": "Biografia.\nBingangoye ancora giovanissimo \u00e8 entrato nella squadra nazionale di atletica leggera per le sue prestazioni nei 100 metri piani. Nel corso della sua carriera ha preso parte ad alcune edizioni dei Mondiali. Inoltre ha preso parte a quattro edizioni consecutive dei Giochi olimpici dal 2004 al 2016."}
{"id": "8506599", "revid": "729795", "url": "https://it.wikipedia.org/wiki?curid=8506599", "title": "Lancia spezzata", "text": ""}
{"id": "8506612", "revid": "767487", "url": "https://it.wikipedia.org/wiki?curid=8506612", "title": "World of Pooh", "text": "World of Pooh \u00e8 stato un gruppo rock attivo fra gli anni ottanta e novanta, guidato da Barbara Manning. Il gruppo nacque dalla collaborazione di Barbara Manning con il cantante e chitarrista Brandan Kearny e il batterista Jay Paget. Nel 1986 esordirono con l'album \"Dust\", seguito nel 1989 da \"The Land of Thirst\", entrambi pubblicati dalla Nuf Sed, ai quali seguirono alcuni singoli che riscossero un certo successo.\nDiscografia.\nAlbum in studio\nSingoli"}
{"id": "8506615", "revid": "1924342", "url": "https://it.wikipedia.org/wiki?curid=8506615", "title": "Nacional'nyj otbor 2016", "text": "La terza edizione del Nacional'nyj otbor (, \"selezione nazionale\") \u00e8 stata organizzata dall'emittente radiotelevisiva bielorussa BTRC per selezionare il rappresentante nazionale all'Eurovision Song Contest 2016 a Stoccolma.\nIl vincitore \u00e8 stato Ivan con \"Help You Fly\".\nOrganizzazione.\nLa Bielorussia ha utilizzato una finale nazionale per selezionare tutti i suoi partecipanti eurovisivi dal suo debutto nel 2004, tranne in due occasioni (nel 2010 e nel 2011 i rappresentanti bielorussi sono infatti stati selezionati internamente). BTRC ha confermato la sua partecipazione all'Eurovision 2016, mentre l'utilizzo della finale televisiva come metodo di selezione \u00e8 stato reso verso ottobre 2015. La competizione, che si \u00e8 tenuta il 22 gennaio ai \"600 Metrov\" Studio di Minsk, \u00e8 consistita in 10 partecipanti. I risultati sono stati decretati esclusivamente dal televoto.\nGiuria.\nLa giuria chiamata a selezionare i finalisti \u00e8 stata composta da:\nPartecipanti.\nBTRC ha aperto la possibilit\u00e0 di inviare proposte per la competizione dal 23 ottobre al 21 novembre 2015. Le 91 canzoni ricevute, hanno preso parte alle audizioni dal vivo, che si sono tenute il 26 novembre ed il 1\u00ba dicembre 2015; una giuria ha quindi selezionato i 10 finalisti per la finale televisiva del 22 gennaio.\nFinale.\nLa finale si \u00e8 tenuta il 22 gennaio 2016 presso i \"600 Metrov\" Studios di Minsk. Il televoto ha dichiarato Ivan vincitore della selezione battendo, di soli 768 voti, la seconda classificata Napoli.\nAll'Eurovision Song Contest.\nVerso l'evento.\nIvan, per sponsorizzare il proprio brano, ha preso parte all\"Eurovision in Concert 2016\" (Amsterdam, 9 aprile 2016).\nIl 25 gennaio 2016 si \u00e8 tenuto il sorteggio che ha determinato la composizione delle due semifinali, dove \u00e8 stato determinato che la Bielorussia si sarebbe esibita nella prima met\u00e0 della seconda semifinale.\nL'8 aprile 2016, con la decisione dell'ordine di esibizione delle semifinali, la nazione \u00e8 stata posta al 5\u00ba posto, dopo l'israeliano Hovi Star e prima della serba Sanja Vu\u010di\u0107 ZAA.\nPerformance.\nLe prove generali si sono tenute l'8 maggio, seguite dalle prove costume l'11 maggio, includendo l'esibizione per le giurie, dove le varie giurie nazionali hanno visto e votato i partecipanti della semifinale.\nLa Bielorussia si \u00e8 esibita 5\u00aa nella prima semifinale, classificandosi 12\u00aa con 84 punti, non riuscendo a qualificarsi per la serata finale.\nGiuria e commentatori.\nLa giuria bielorussa per l'Eurovision Song Contest 2016 \u00e8 stata composta da:\nL'evento \u00e8 stato trasmesso, sui canali televisivi Belarus-1 e Belarus 24, con il commento di Ja\u016dgen Perlin.\nIl portavoce dei voti della giuria in finale \u00e8 stato Uzari, rappresentante dello stato all'Eurovision Song Contest 2015."}
{"id": "8506619", "revid": "1513836", "url": "https://it.wikipedia.org/wiki?curid=8506619", "title": "Naciolal'nyj otbor 2016", "text": ""}
{"id": "8506628", "revid": "125131036", "url": "https://it.wikipedia.org/wiki?curid=8506628", "title": "Neofito VII di Costantinopoli", "text": "Biografia.\nCarriera.\nNeofito nacque a Smirne. Studi\u00f2 nella Scuola Evangelica di Smirne dove era compagno di classe di Nicodemo l'Agiorita e Adamantios Korais. Era un uomo particolarmente istruito e si oppose alla semplificazione dei testi religiosi poich\u00e9 pensava che questo processo avrebbe portato alla volgarizzazione. \nFu grande arcidiacono del Patriarcato ecumenico e nel maggio 1771 fu eletto vescovo metropolitano di Maronia. Nel maggio 1789 succedette a Procopio come Patriarca ecumenico di Costantinopoli, anche se furono sollevati dubbi sulla canonicit\u00e0 della sua elezione. Seppur l'elezione fu riconosciuta come valida, dovette rassegnare le dimissioni il 12 aprile 1794 e scelse di ritirarsi sull'isola Heybeliada, in seguito a Rodi, Patmo e infine sul Monte Athos. Fu rieletto patriarca nel 1798, ma il 17 giugno 1801 si dimise di nuovo e venne esiliato sul Monte Athos. \nPatriarcato.\nDurante il suo regno, l'insegnante di filosofia Cristodolo Pamplekis fu scomunicato, mentre la Grande Scuola della Nazione fu ristrutturata e riaperta; molte altre scuole vennero aperte. Con una disposizione canonica condann\u00f2 il panteismo, mentre tramite una decisione sinodale condann\u00f2 il libro \"\u03a0\u03b5\u03c1\u03af \u03c3\u03c5\u03bd\u03b5\u03c7\u03bf\u03cd\u03c2 \u03bc\u03b5\u03c4\u03b1\u03bb\u03ae\u03c8\u03b5\u03c9\u03c2\", scritto dall'ex vescovo di Corinto Macario. \nRicostitu\u00ec dopo 413 anni la metropolia di Corf\u00f9 e benedisse, con il permesso della Sublime porta, la nuova bandiera degli Stati Uniti delle Isole Ioniche nella Cattedrale di San Giorgio. Durante la sua vita, e dopo molte discussioni, fu finalmente approvata la traduzione e la pubblicazione del Canone della Chiesa ortodossa in greco demotico. Come conseguenza, furono pubblicati \"\u039a\u03b1\u03bd\u03bf\u03bd\u03b9\u03ba\u03cc\u03bd\" di Cristoforo e \"\u03a0\u03b7\u03b4\u03ac\u03bb\u03b9\u03bf\u03bd\" di Nicodemo l'Agiorita, quest'ultimo pubblic\u00f2 anche \"\u039c\u03ad\u03b3\u03b1 \u0395\u03c5\u03c7\u03bf\u03bb\u03cc\u03b3\u03b9\u03bf\u03bd\" a Costantinopoli.\nCon il suo permesso, il canone di Giovanni Nesteutes fu pubblicato dall'Editoria Patriarcale."}
{"id": "8506642", "revid": "125879627", "url": "https://it.wikipedia.org/wiki?curid=8506642", "title": "Cambiamo!", "text": "Cambiamo! \u00e8 un partito politico italiano di centro-destra di orientamento conservatore e liberale fondato da Giovanni Toti nel 2019.\n\u00c8 il principale tra i soggetti aderenti a Coraggio Italia, partito fondato insieme al sindaco di Venezia Luigi Brugnaro e ad altri parlamentari fuoriusciti da Forza Italia, guidati da Marco Marin.\nStoria.\nIl 19 giugno 2019 Toti viene nominato da Berlusconi coordinatore di Forza Italia insieme a Mara Carfagna: i due avranno la responsabilit\u00e0 di coordinare l\u2019organizzazione del partito, sulla base delle indicazioni di Berlusconi, e di curare anche il coordinamento di un gruppo al quale verr\u00e0 affidato l\u2019incarico di redigere una proposta di modifica statutaria da presentare al congresso nazionale. Il 1\u00ba agosto Berlusconi nomina un nuovo Coordinamento escludendo Toti che decide di lasciare il partito non essendo riuscito ad apportare cambiamenti nei precedenti quaranta giorni e di fondare il 7 agosto il movimento Cambiamo! \nIl 12 settembre con una conferenza stampa presenta il suo gruppo alla Camera dei deputati: si tratta di cinque suoi fedelissimi fuoriusciti da Forza Italia (la ligure Manuela Gagliardi, il toscano Giorgio Silli e i lombardi Stefano Benigni, Alessandro Sorte e Claudio Pedrazzini) che vanno a formare la componente \"Cambiamo!-Dieci volte meglio\" nel Gruppo misto insieme con due ex Movimento 5 Stelle. Il 18 settembre, alla firma dell\u2019atto costitutivo del partito aderiscono altri quattro senatori provenienti dal gruppo di FI (Massimo Vittorio Berutti, Paolo Romani, Luigi Vitali e Gaetano Quagliariello). Tre mesi dopo i cinque deputati \"totiani\" aderiscono alla nuova componente del misto \"Noi con l'Italia-USEI-Cambiamo!-Alleanza di Centro\" insieme a Vittorio Sgarbi e a quattro colleghi di Noi con l'Italia - USEI.\nIl 22 luglio 2020 i senatori di Cambiamo! - ad eccezione di Gino Vitali avvicinatosi alla Lega - annunciano l'iscrizione al Gruppo misto del Senato all'interno del quale costituiranno una componente collocata all'opposizione del Governo Conte II.\nAlle regionali liguri del 2020 Toti viene rieletto presidente della regione Liguria con il 56% delle preferenze, la sua lista \u00e8 la pi\u00f9 votata col 22% delle preferenze e ottiene otto seggi e tre assessori sui sette della nuova giunta.\nAlle regionali toscane il partito presenta i propri candidati nella lista \"Toscana civica per il Cambiamento\" a supporto di Susanna Ceccardi ma, ottenendo l'1,04% dei voti, non elegge alcun consigliere. In Campania prende parte insieme a UDC e Nuovo PSI alla lista \"Caldoro Presidente\" raccogliendo l\u20191,92% con un seggio spettante all\u2019UDC mentre in Puglia, contribuendo all'8,42% de \"La Puglia Domani\" di Raffaele Fitto, elegge un consigliere regionale (Paolo Dell\u2019Erba, imprenditore che si era gi\u00e0 candidato alle politiche con Gaetano Quagliariello) che si aggiunge ai consiglieri delle regioni Liguria (otto oltre a tre assessori ), Lazio (uno ), Abruzzo (uno ), Umbria (uno ), Basilicata (uno ), Lombardia (uno ) e Sardegna (uno ).\nIl 28 novembre dello stesso anno duecento dirigenti del movimento collegati da tutta Italia si riuniscono per la prima volta in assemblea nazionale sulla piattaforma Zoom.\nIl 16 febbraio 2021 aderiscono a Cambiamo! i deputati Osvaldo Napoli, Daniela Ruffino e Guido della Frera che, insieme agli altri cinque totiani e a Gianluca Rospi e Fabiola Bologna di Popolo Protagonista, vanno a formare la componente del Misto \"\u201dCambiamo!-Popolo Protagonista\u201d\".\nLe senatrici laziali Mariarosaria Rossi, ex fedelissima di Silvio Berlusconi, e Marinella Pacifico, ex M5S, aderiscono a Cambiamo! l\u201911 e il 25 marzo; nel contempo viene annunciato che il partito correr\u00e0 alle comunali di Roma con una propria lista.\nIl 26 marzo, dopo che si era tenuta una prima riunione a Roma nell\u2019ottobre del 2019, pi\u00f9 di cento ragazzi da tutte le regioni con un\u2019assemblea nazionale on-line danno vita al movimento giovanile; il 28 aprile Toti e l\u2019esecutivo nazionale ufficializzano la costruzione del movimento giovanile dando l\u2019incarico di coordinatore nazionale promotore a Simone Spezzano e quello di portavoce nazionale provvisorio a Nicolas Brigati.\nTra il 16 e il 20 aprile la senatrice Rossi viene nominata amministratrice nazionale del partito e commissario in Basilicata. Il 22 aprile aderisce il senatore Raffaele Fantetti, ex FI eletto nella Circoscrizione Estero.\nIl 27 maggio Toti fonda insieme al sindaco di Venezia Luigi Brugnaro Coraggio Italia, un nuovo partito che raccoglie al suo interno deputati provenienti da Centro Democratico (tre), Forza Italia (undici), Cambiamo!-Popolo Protagonista (otto), Movimento 5 Stelle (uno) e Gruppo misto (uno). Il numero dei deputati di Cambiamo! scende da dieci a otto (sei, tra cui Manuela Gagliardi, che viene scelta come vicepresidente del gruppo, e i due di Popolo Protagonista) poich\u00e9 Alessandro Sorte e Stefano Benigni, \"totiani\" della prima ora, non aderiscono al gruppo, in dissenso con la linea politica del nuovo soggetto, pi\u00f9 centrista rispetto a Cambiamo!. Al Senato invece alla componente \u201c\"IDeA e Cambiamo\"\u201d il 7 giugno si aggiunge anche l\u2019ex forzista ligure Sandro Biasotti ma i sette senatori non bastano per formare un gruppo autonomo.\nIl 21 luglio a Roma a sostegno di Enrico Michetti viene presentata la lista \"Michetti Sindaco\" di cui faranno parte Cambiamo Roma, Rinascimento di Vittorio Sgarbi, Cantiere Italia, Democrazia del popolo e Rivoluzione animalista. Nella stessa tornata elettorale Cambiamo! presenter\u00e0 liste comuni con il movimento di Sgarbi anche in altri comuni come quello di Marino. A Savona presenta la lista \"Toti per Savona\", che con il 13,15% risulta essere la pi\u00f9 votata della coalizione di centro-destra a supporto di Angelo Schirru.\nLa componente al Senato il 28 ottobre cambia nome in \u201c\"IdeA-Cambiamo!-Europeisti\"\u201d che il 23 dicembre diventa \u201c\"IdeA-Cambiamo!-Europeisti-noi Di Centro (Noi Campani)\u201d\" con gli ingressi di Andrea Causin e Sandra Lonardo (moglie di Clemente Mastella) e poi \u201c\"Italia al Centro (IDeA-Cambiamo!-Europeisti-noi Di Centro (Noi Campani))\"\u201d dal 22 febbraio 2022. La componente conta ora quindi sei senatori iscritti a Cambiamo!, due di Coraggio Italia (Biasotti e Causin) e la Lonardo. A inizio dicembre lasciava il gruppo alla Camera Claudio Pedrazzini, altro \"totiano\" della prima ora. Cambiamo! insieme a \"noi di Centro\" di Mastella a fine febbraio presenta una lista denominata \"Napoli al Centro\" per le elezioni provinciali.\nNelle istituzioni.\nCamera dei deputati.\nNel gruppo \"Coraggio Italia\"\nSenato della Repubblica.\nNella componente del gruppo misto \"Italia al Centro (IDeA-Cambiamo!-Europeisti-noi Di Centro (Noi Campani))\" \nSimbologia.\nIl simbolo del partito \u00e8 caratterizzato da un richiamo al tricolore tramite una \"raschiata a scarabocchio\" del fondo blu scuro della parte superiore del simbolo, ed il nome del partito in bianco. La sezione inferiore recante il cognome Toti \u00e8 invece arancione come le \"liste arancioni\" a supporto della sua candidatura alle elezioni regionali."}
{"id": "8506646", "revid": "1513836", "url": "https://it.wikipedia.org/wiki?curid=8506646", "title": "Bielorussia all'Eurovision Song Contest 2016", "text": ""}
{"id": "8506657", "revid": "22475", "url": "https://it.wikipedia.org/wiki?curid=8506657", "title": "Villa Giovanelli Colonna", "text": "Villa Giovanelli Colonna \u00e8 una delle ville pi\u00f9 monumentali di Noventa Padovana, anche raffigurata nel gonfalone del comune. La sua costruzione risale alla seconda met\u00e0 del '600, su commissione di Giovanni Paolo e Giovanni Benedetto Giovanelli, e viene attribuita dagli studiosi all'architetto Antonio Gaspari, allievo di Baldassare Longhena, su disegno di Marco Torresini.\nL'ampia scalinata nella facciata frontale, opera di Giorgio Massari, fu aggiunta nel 1738.\nDal 2012 \u00e8 propriet\u00e0 di un trust, che nel 2018 ne ha cominciato i lavori di restauro.\nStoria.\nLa costruzione della villa da parte dei Giovanelli, famiglia originaria di Bergamo, \u00e8 legata agli interessi commerciali che la casata deteneva nel settore tessile. Il porto di Noventa Padovana era infatti uno snodo perfetto per il commercio di lana e tessuti. La costruzione \u00e8 datata intorno al 1668, anno in cui i Giovanelli ottennero dalla Repubblica di Venezia il titolo di Patrizi Veneti, come corrispettivo della donazione di centomila ducati per sostenere le spese della guerra contro i Turchi.\nIl Settecento fu un secolo di grande splendore per la villa, che divenne centro di un vivace scambio culturale e artistico grazie al mecenatismo dei Giovanelli e ospit\u00f2 numerosi artisti e personalit\u00e0 influenti dell'epoca, tra cui il giovane George Frederick Handel nel 1710, durante il suo soggiorno veneziano, e la principessa di Polonia Maria Amalia, che nel 1738 si recava a Napoli per sposare Carlo di Borbone, re delle due Sicilie. In questa occasione venne fatta costruire dall'architetto Giorgio Massari, artefice anche di villa Cordellina a Montecchio Maggiore, l'ampia scalinata della facciata frontale, che and\u00f2 a sostituire la loggia colonnata originaria.\nDopo l'elezione a patriarca di Venezia di Federico Maria Giovanelli nel 1776, la villa divenne sede di un centro di studi estivi per il Seminario Patriarcale di Murano, e venne cos\u00ec usata come casa di villeggiatura per il Seminario di Venezia e per gli stessi Patriarchi nei primi anni dell'Ottocento.\nCon la caduta della Repubblica di Venezia e la progressiva erosione degli antichi patrimoni dei patrizi veneti, cominci\u00f2 un periodo di lenta decadenza per la villa, che sub\u00ec numerosi passaggi di propriet\u00e0 tra alcune facoltose famiglie, prima i Marina, poi i Forti e, a fine secolo, i principi Colonna di Stigliano, che riuscirono a riportarla allo splendore dei secoli precedenti.\nNella prima met\u00e0 del Novecento la villa attravers\u00f2 il suo periodo pi\u00f9 buio, divenendo sede degli alti comandi militari della V Armata e dell'VIII Corpo d'armata del Montello durante la Grande Guerra e comando militare territoriale, ospedale militare e abitazione di sfollati durante la Seconda. Questi cambi di destinazione ne danneggiarono notevolmente la struttura e causarono la distruzione dell'antica biblioteca, del parco e del grande giardino che si estendeva dietro la villa che, per estensione e abbondanza di piante, era anche chiamato \"Bosco Colonna\".\nNel 1955 la villa divenne propriet\u00e0 dei frati minori conventuali di Sant\u2019Antonio che vi aprirono l\u2019orfanotrofio S. Antonio, poi \u201cVillaggio Sant\u2019Antonio\u201d.\nNel 2012 Villa Giovanelli Colonna \u00e8 stata acquistata per circa 5 milioni di euro da un trust che ne provveder\u00e0 al restauro e alla riapertura. \nDescrizione.\nVilla Giovanelli Colonna \u00e8 caratterizzata da uno stile palladiano rivisitato in chiave barocca, evidente soprattutto nel grande salone centrale sviluppato su due piani e nel monumentale colonnato del pronao a forma pentagonale, con colonne corinzie ad ampio frontone e timpano ornato di statue.\nIn due stampe risalenti ai primi anni del Settecento, una dell'abate Coronelli e l'altra di Giuseppe de Montalegre, la villa risulta avere lo stesso aspetto dei giorni nostri, a eccezione della maestosa scalinata che and\u00f2 a sostituire nel 1738 la loggia colonnata con tre arcate del pian terreno\nLa costruzione viene attribuita a un allievo di Baldassare Longhena, Antonio Gaspari, tra le cui opere \u00e8 annoverato il Duomo d'Este. Lo stile longheniano della villa \u00e8 infatti evidente nel \"portego\" centrale al pianterreno e nel carattere delle scale interne, a doppia rampa.\nNumerose statue ornano la facciata principale: ai vertici del timpano trovano spazio cinque figure guerriere, mentre sull'imponente scalinata raffigurazioni allegoriche dei cinque sensi e della ragione, realizzate da Antonio Gai, Antonio Tarsia e i fratelli Paolo e Giuseppe Groppelli."}
{"id": "8506680", "revid": "287204", "url": "https://it.wikipedia.org/wiki?curid=8506680", "title": "Darren Chen", "text": "Biografia.\nNato il 15 gennaio 1995 a Taiwan, Darren Chen ha frequentato la Taipei Municipal Heping High School.\nCarriera.\nChen ha debuttato come attore nel 2016, con il ruolo di Lin Yutang nella web serie fantasy \"Proud of Love\", seguita poi da un sequel.\nNel 2018 \u00e8 stato scelto nel ruolo del co-protagonista Huaze Lei nel teen drama di successo \"Meteor Garden\", reboot dell'omonima serie taiwanese del 2001 e tratta dallo sh\u014djo manga giapponese \"Hanayori Dango\" di Y\u014dko Kamio. La serie, distribuita nel 2018 da Netflix, ha catapultato i suoi protagonisti sulla scena internazionale.\nLo stesso anno, Chen e i co-protagonisti di \"Meteor Garden\" Dylan Wang, Connor Leong e Caesar Wu sono stati presentati nella copertina dell'edizione di novembre di Harper's Bazaar Cina.\nSempre nel 2018, l'attore ha debuttato sul grande schermo nella commedia romantica \"Oversize Love\"\nNel 2019, Chen \u00e8 stato scelto come protagonista della serie storica drammatica \"The Sleuth of the Ming Dynasty\", prodotta da Jackie Chan. La serie \u00e8 stata distribuita da iQiyi a partire dal primo aprile 2020."}
{"id": "8506686", "revid": "287204", "url": "https://it.wikipedia.org/wiki?curid=8506686", "title": "Praterie e macchie xerofile masai", "text": "Le Praterie e macchie xerofile masai sono una ecoregione terrestre della ecozona afrotropicale appartenente al bioma dei Deserti e macchia xerofila (codice ecoregione: AT1313) che si sviluppa per circa 101.000 km2 nell'Africa orientale.\nLo stato di conservazione \u00e8 considerato vulnerabile.\nTerritorio.\nLa regione si sviluppa quasi interamente nel Kenya settentrionale e su limitate parti dell'Etiopia meridionale. Il territorio comprende e est l'area intorno al lago Turkana e il delta del fiume Omo, da cui si sviluppa in direzione sud-ovest incuneandosi fra la regione della Boscaglia e macchia di Acacia-Commiphora somala a est e la regione Boscaglia e macchia di Acacia-Commiphora settentrionale a ovest, comprendendo il deserto del Chalbi e il deserto Dida Galgalu. La topografia \u00e8 prevalentemente leggermente ondulata tra 200 e 700 m. di altezza. Il Monte Kulal e il Monte Marsabit salgono ad altitudini pi\u00f9 elevate ma sono collocati in altre ecoregioni.\nIl clima \u00e8 caldo e secco per gran parte dell'anno, con temperature massime medie intorno ai 30 \u00b0C e temperature minime medie tra 18 \u00b0C e 21 \u00b0C. Vi \u00e8 una breve stagione umida tra marzo e giugno. Le precipitazioni medie annue sono comprese tra 200 e 400 mm.\nFlora.\nL'ecoregione fa parte del centro regionale di endemismo Somalo-Masai, con la vegetazione mappata come \"prateria e arbusti semidesertici somalo-masai\". In anni di piogge intense, si sviluppano ampie aree di praterie semidesertiche dominate da \"Aristida adscensionis\" e \"Aristida mutabilis\" che durante i periodi di siccit\u00e0 possono essere assenti, a volte anche per molti anni. I successivi tipi di vegetazione pi\u00f9 estesi sono gli arbusti nani, dominati da \"Duosperma eremophilum\" su terreni umidi e \"Indigofera spinosa\" su dune stabilizzate. La riva del lago Turkana \u00e8 prevalentemente rocciosa o sabbiosa, con poca vegetazione acquatica, e intorno al lago ci sono pianure erbose su cui predominano le palme doum (\"Hyphaene thebaica\").\nFauna.\nL'ecoregione \u00e8 moderatamente ricca di specie, ma ha un basso livello di endemismo. Gli unici animali endemici rigorosi sono specie acquatiche che vivono nelle zone umide intono al lago Turkana. Ci sono due specie di rospi (\"Bufo chappuisi,\" \"Bufo turkanae)\", una rana (\"Phrynobatrachus zavattarii\") e una tartaruga del fango (\"Pelusios broadleyi\").\nLa fauna di mammiferi comprende zebra di Burchell \"(Equus burchelli)\", zebra di Grevy \"(Equus grevyi)\", orice beisa \"(Oryx beisa\"), gazzella di Grant \"(Gazella granti)\", damalisco comune \"(Damaliscus lunatus)\", leone \"(Panthera leo)\" e ghepardo \"(Acinonyx jubatus)\". Queste specie si trovano tutte nel Parco nazionale di Sibiloi. Altri mammiferi includono il leopardo \"(Panthera pardus)\", la giraffa reticolata \"(Giraffa reticulata)\" e l'elefante \"(Loxodonta africana)\". Tra i piccoli mammiferi c'\u00e8 anche un gerbillo quasi endemico, \"Gerbillus pulvinatus\".\nPer quanto riguarda gli uccelli, il deserto di Dida Galgalu supporta due uccelli endemici: l'allodola del Marsabit \"(Mirafra williamsi)\" e la calandrella mascherata \"(Spizocorys personata)\". Anche il lago Turkana ha oltre 350 specie di uccelli acquatici e terrestri ed \u00e8 anche un importante passaggio aereo per gli uccelli migratori, tra cui una grande comunit\u00e0 di gambecchio comune \"(Calidris minuta)\".\nConservazione.\nLa maggior parte degli habitat di questa ecoregione \u00e8 stata degradata dal forte pascolo di bestiame domestico. Le principali minacce alle risorse naturali sono i rapidi aumenti delle popolazioni umane e di bestiame che hanno causato l'eccessivo pascolo eccessivo e l'erosione del suolo, in particolare nel nord e hanno portato alla minaccia della desertificazione. Un altro pericolo viene dal bracconaggio particolarmente diffuso lungo il confine keniota-etiope. \nUn'area relativamente piccola di habitat di buona qualit\u00e0 rimane nelle poche aree protette: il Parco nazionale di Sibiloi sul bordo nord-orientale del lago Turkana, e la riserva della biosfera di Kulal."}
{"id": "8506692", "revid": "632964", "url": "https://it.wikipedia.org/wiki?curid=8506692", "title": "Google Domains", "text": "Google Domains \u00e8 un servizio di registrazione di nomi di dominio Internet offerto da Google.\nGoogle Domains offre la registrazione del dominio (inclusa la registrazione del dominio privato), l'hosting DNS, DNSSEC, DNS dinamico, l'inoltro di dominio e inoltro di email. Offre anche una configurazione DNS permette di collegare i domini con Blogger, Google Sites, Squarespace, Wix.com, Weebly e Shopify. Il servizio \u00e8 accreditato da ICANN.\nGoogle Domains \u00e8 stato lanciato pubblicamente in modalit\u00e0 beta test il 13 gennaio 2015. A marzo 2020, \u00e8 ancora in versione beta."}
{"id": "8506696", "revid": "928766", "url": "https://it.wikipedia.org/wiki?curid=8506696", "title": "Campionato Italiano Velocit\u00e0 2016", "text": "L'edizione 2016 del campionato italiano velocit\u00e0 \u00e8 la novantacinquesima edizione disputata. Per quanto concerne la cilindrata maggiore, ossia la Superbike, il titolo va, per la terza volta, a Matteo Baiocco con una Ducati del team Motocorsa Racing, che sopravanza di quindici punti Kevin Calia, in forza al team Nuova M2 Racing con Aprilia. In questa stagione Michele Pirro, classificatosi solo quinto in campionato, ottiene il maggior numero di vittorie conquistando quattro Gran Premi. Nella graduatoria costruttori prevale Ducati che vince tutte le dodici gare in calendario.\nNella Supersport Massimo Roccoli conquista quinto titolo di categoria, secondo consecutivo con MV Agusta, staccando di oltre quaranta punti il pi\u00f9 diretto degli inseguitori. Il titolo costruttori della Supersport se lo aggiudica Kawasaki che piazza tre piloti nelle prime quattro posizioni e vince cinque delle dieci gare in calendario. \nNella Moto3 vince il titolo Manuel Pagliani con una GEO-Honda nell'ultima gara stagionale al Mugello, bissando il titolo ottenuto nel 2014. Il titolo costruttori va a KTM con un margine di quasi cinquanta punti sulla pi\u00f9 diretta concorrente e cinque vittorie nei singoli Gran Premi.\nCalendario.\nDove non indicata la nazionalit\u00e0 si intende pilota italiano.\nClassifiche.\nSuperbike.\nPiloti iscritti.\nDove non indicata la nazionalit\u00e0 si intende pilota italiano.\nSupersport.\nDove non indicata la nazionalit\u00e0 si intende pilota italiano.\nMoto3.\nDove non indicata la nazionalit\u00e0 si intende pilota italiano.\nSistema di punteggio.\n!width=5%|Pos.\n!width=5%|Punti"}
{"id": "8506700", "revid": "729019", "url": "https://it.wikipedia.org/wiki?curid=8506700", "title": "Hamipteridae", "text": "Hamipteridae \u00e8 una piccola famiglia estinta di pterosauri ornithocheiromorphi vissuta nel Cretaceo inferiore, circa 125-120 milioni di anni fa (Aptiano), in Cina e in Spagna.\nClassificazione.\nIl seguente cladogramma si basa sulla topologia recuperata dagli studi di P\u00eagas \"et al.\" (2019). Nelle analisi eseguite, P\u00eagas \"et al.\" identificarono Hamipteridae come sister taxon della famiglia Anhangueridae, all'interno di Anhangueria."}
{"id": "8506701", "revid": "101175", "url": "https://it.wikipedia.org/wiki?curid=8506701", "title": "Italtrans Racing Team", "text": ""}
{"id": "8506705", "revid": "706090", "url": "https://it.wikipedia.org/wiki?curid=8506705", "title": "Episodi di I May Destroy You", "text": "La prima stagione della serie televisiva I May Destroy You, composta da 12 episodi, \u00e8 stata trasmessa sul canale britannico BBC One dall'8 giugno al 14 luglio 2020.\nNegli Stati Uniti, la stagione \u00e8 andata in onda dal 7 giugno al 24 agosto 2020 sul canale HBO.\nIn Italia la stagione \u00e8 inedita.\n\"Eyes Eyes Eyes Eyes\".\nTrama.\nArabella si trova ad Ostia, in Italia, citt\u00e0 natale di un ragazzo che frequenta. Partita per tornare a Londra, si trova in ritardo per la consegna della bozza di un suo prossimo libro; decide cos\u00ec di passare la notte a lavorare. Tuttavia, dopo una chiamata da parte dell'amico Kwame, decide di incontrarlo in un locale. Inizia cos\u00ec una notte all'insegna di droga, alcool e musica. Nonostante le sue condizioni, Arabella riesce a tornare in ufficio e completare la bozza, ancora sotto effetti di droga e alcool. La mattina seguente la presenta, lasciando interdetti e confusi i suoi supervisori; essi le fanno notare che ha un taglio in testa.\nProva cos\u00ec a tornare a casa, ma non riesce a ritrovare la strada. Fermata da una fan che le chiede una foto, si fa aiutare per chiamare un taxi, che la riporta nel suo appartamento."}
{"id": "8506708", "revid": "599013", "url": "https://it.wikipedia.org/wiki?curid=8506708", "title": "Antoine Boussombo", "text": "Biografia.\nBoussombo ha gareggiato per il Gabon a quattro edizioni consecutive dei Mondiali dal 1995 al 2001. Ha anche preso parte a due edizioni dei Giochi olimpici ad e a . Maggior successo ha riscontrato in competizioni regionali o di settore, come i Giochi della Francofonia in cui ha vinto due medaglie di bronzo nell'edizione 1997 in Madagascar.\nRitiratosi dalla nazionale gabonese nel 2001, Boussombo si \u00e8 trasferito in Alberta - ottenendo la cittadinanza canadese - dove oltre a competere in alcuni gare del circuito master \u00e8 diventato allenatore e insegnante di educazione fisica ad Edmonton."}
{"id": "8506727", "revid": "599013", "url": "https://it.wikipedia.org/wiki?curid=8506727", "title": "Hilaire Onwanl\u00e9l\u00e9", "text": ""}
{"id": "8506728", "revid": "1409041", "url": "https://it.wikipedia.org/wiki?curid=8506728", "title": "Eurus (parco eolico)", "text": ""}
{"id": "8506732", "revid": "767487", "url": "https://it.wikipedia.org/wiki?curid=8506732", "title": "Serhij Rudyka", "text": "Carriera.\nClub.\nHa giocato nella massima serie dei campionati ucraino, bielorusso e bulgaro."}
{"id": "8506738", "revid": "729019", "url": "https://it.wikipedia.org/wiki?curid=8506738", "title": "Boreopteridae", "text": "Boreopteridae (il cui nome significa \"ali del nord\") \u00e8 un gruppo estinto di pterosauri ornithocheiromorphi vissuti nel Cretaceo inferiore, circa 124,6 milioni di anni fa (Aptiano), in quella che oggi \u00e8 la Formazione Yixian di Liaoning, in Cina.\nClassificazione.\nNel 2006, L\u00fc Junchang e colleghi nominarono il clade Boreopteridae per il clade contenente l'antenato comune di \"Boreopterus\" e \"Feilongus\" e tutti i suoi discendenti, che gli autori riclassificarono come parenti stretti degli ornithocheridi. (\"Feilongus\" era stato originariamente interpretato come un gallodactylide). In seguito vennero descritti numerosi possibili boreopteridi; un possibile esempio \u00e8 \"Aetodactylus\", dall'aspetto simile a \"Boreopterus\". Originariamente considerati parenti stretti degli ornithocheiridi, molti di questi presunti boreopteridi sono stati infine riclassificati come appartenenti ad altri gruppi del lignaggio pterodactyloide. \"Boreopterus\" e \"Feilongus\" vennero riclassificati da Andres e colleghi nel 2013, come strettamente legati a \"Cycnorhamphus\", rendendoli membri di Gallodactylidae come era stato inizialmente ipotizzato alla scoperta di \"Feilongus\". Una successiva analisi che comprendeva anche gli altri presunti boreopteridi ha scoperto che lo stesso \"Boreopterus\", e quindi il nome Boreopteridae, era effettivamente un membro del clade ornithocheiroide, ma che \"Feilongus\" era in realt\u00e0 un ctenochasmatoide strettamente correlato a \"Gnathosaurus\". Il vero clade dei boreopteridi conteneva \"Boreopterus\", \"Guidraco\" e \"Zhenyuanopterus\", secondo la definizione di Andres e colleghi del 2014, per poi venire nuovamente cambiato nel gruppo contenente solo \"Boreopterus\" e \"Zhenyuanopterus\" secondo gli studi di Wu e colleghi (2017).\nFilogenesi.\nIl seguente cladogramma \u00e8 una topologia recuperata dagli studi di P\u00eagas \"et al.\" (2019). Nella sua analisi, P\u00eagas \"et al.\" hanno scoperto che i Boreopteridae si raggruppano con gli Ornithocheirae pi\u00f9 derivati e sono lontanamente imparentati con gli Istiodactyliformi.\nPaleobiologia.\nTutti i boreopteridi noti provengono dalla Formazione Yixian di Liaoning, che durante l'Aptiano era un sistema lacustre, suggerendo che questi animali vivevano in ecosistema ricco d'acqua dolce. Si pensa che questi animali cacciassero nuotando, intrappolando la preda con i loro denti aghiformi; questo metodo di pesca era probabilmente analogo a quello dei delfini del genere \"Platanista\", che condividono una dentatura simile."}
{"id": "8506743", "revid": "110157", "url": "https://it.wikipedia.org/wiki?curid=8506743", "title": "Chiesa di Santa Maria delle Grazie (Padova)", "text": "La chiesa di Santa Maria delle Grazie \u00e8 un edificio di culto cinquecentesco situato a Padova in via Luigi Configliachi, vicino all'incrocio con via Cavalletto, tra la zona di Vanzo e l'antico borgo di Santa Croce.\nStoria.\nNel 1512 papa Leone X concesse ai frati Domenicani Osservanti della Congregazione Lombarda il permesso di costruire un complesso conventuale dotato di chiesa, chiostri e dormitori in Vanzo, in prossimit\u00e0 di Prato della Valle, in sostituzione del loro insediamento precedente situato nel Bassanello e distrutto a seguito della guerra di Cambrai (1509) e delle demolizioni necessarie per erigere una nuova cerchia muraria a difesa della citt\u00e0.\nLa chiesa fu costruita tra il 1531 e il 1585 su progetto di Lorenzo da Bologna. Venne ampliata in lunghezza di circa 9 metri a partire dalla facciata nel 1710. I lavori, alla cui progettazione partecip\u00f2 molto probabilmente l'architetto Giovanni Maria Falconetto, procedettero a rilento a causa della costante carenza di risorse economiche. L'opera fu ridimensionata rispetto al disegno originario, in proporzione alla modesta comunit\u00e0 ivi insediata.\nLa congregazione dei Domenicani Osservanti venne soppressa nel 1771; nell'anno seguente il convento pass\u00f2 alle Zitelle povere, in seguito all'Ospedale dei Mendicanti. Venne poi annesso agli Orfanotrofi Riuniti. Del complesso conventuale rimane integra solo la chiesa; attualmente \u00e8 di propriet\u00e0 della S.P.E.S. Servizi alla Persona Educativi e Sociali e ospita un laboratorio di restauro gestito dall'Istituto Veneto per i Beni Culturali.\nDescrizione.\nEsterno.\nLa facciata \u00e8 ripartita da lesene di ordine corinzio; nella zona centrale, sopra il portale di accesso, vi \u00e8 una finestra ovale decorata con quattro cherubini, pi\u00f9 in altro (sull'attico), sostenuta da una mensola una statua in pietra tenera della Madonna con Bimbo. Ai lati della porta di ingresso si trovano due statue pensili in pietra tenera, raffiguranti San Bonaventura e probabilmente papa Clemente XIII. Tutte le sculture provengono dalla bottega dei Bonazza. Affiancato sul lato sinistro della chiesa, un campanile con una cella formata da quattro monofore dotate di timpano arcuato. \nInterno.\nL'interno, a unica navata, presenta pareti scandita da paraste ioniche e ornate da altari settecenteschi in marmi policromi. In fondo il presbiterio accoglie un coro ligneo e un organo. Una volta a botte ribassata copre la navata. I dipinti posti sugli altari appartengono a mani diverse: la Nativit\u00e0 della Vergine attribuita a Dario Varotari (1590), come pure gli altri dipinti realizzati da Pietro Damini, Girolamo Brusaferro e Antonio Marini, tra i secolo XVII e XVIII. \nAi lati dell'altare maggiore sono collocate due notevoli statue marmoree di San Domenico e di San Vincenzo Ferreri, scolpite da Giovanni Bonazza. "}
{"id": "8506753", "revid": "358169", "url": "https://it.wikipedia.org/wiki?curid=8506753", "title": "Sarah Nambawa", "text": "Biografia.\nNata nella capitale dell'Uganda, Nambawa ha intrapreso la carriera atletica da giovane nel salto triplo proseguendo alla Middle Tennessee State University negli Stati Uniti, da cui viene ingaggiata per competere ai campionati NCAA.\nDal 2009 ha rappresentato a livello internazionale lo stato africano natale prendendo parte alle Universiadi del 2009, vincendo in due occasioni la medaglia d'oro ai Campionati africani e partecipando a due edizioni dei Mondiali, senza avanzare alla fase finale."}
{"id": "8506759", "revid": "2134764", "url": "https://it.wikipedia.org/wiki?curid=8506759", "title": "Denzel Andersson", "text": "Carriera.\nFiglio di Jay, campione NBA 1976, e dell'allenatrice Kristina, inizia la carriera giovanile ai Sundsvall Dragons prima di trasferirsi al BG Lule\u00e5 BK prima dell'approdo al Basketball Club Lule\u00e5."}
{"id": "8506767", "revid": "1310927", "url": "https://it.wikipedia.org/wiki?curid=8506767", "title": "Ruslan Zubkov", "text": "Carriera.\nHa giocato nella massima serie dei campionati ucraino, azero e bielorusso."}
{"id": "8506772", "revid": "666668", "url": "https://it.wikipedia.org/wiki?curid=8506772", "title": "Convocazioni al FIFA Futsal World Championship 1996", "text": "Quello che segue \u00e8 l'elenco di giocatori che hanno partecipato al FIFA Futsal World Championship 1996. Ogni nazione deve presentare una squadra composta da 12 giocatori. Un minimo di due portieri devono essere inclusi nella lista della squadra.\nGruppo A.\nAustralia.\nAllenatore: James Roberts\nEgitto.\nAllenatore: Farouk El-Sayed\nSpagna.\nAllenatore: Javier Lozano\nUcraina.\nAllenatore: Hennadij Lysen\u010duk\nGirone B.\nArgentina.\nAllenatore: Fernando Larra\u00f1aga\nCina.\nAllenatore: Xu Genbao\nPaesi Bassi.\nAllenatore: Ron Groenewoud\nRussia.\nAllenatore: Sem\u00ebn Andreev\nGirone C.\nItalia.\nAllenatore: Carlo Facchin\nMalaysia.\nAllenatore: Victor Hermans\nStati Uniti.\nAllenatore: Janusz Kowalski\nUruguay.\nAllenatore: Rolando Mu\u00f1iz\nGirone D.\nBelgio.\nAllenatore: Damien Knabben\nBrasile.\nAllenatore: Tak\u00e3o\nCuba.\nAllenatore: Clemente Reinoso\nIran.\nAllenatore: Reza Mohammad Kazemi"}
{"id": "8506775", "revid": "599013", "url": "https://it.wikipedia.org/wiki?curid=8506775", "title": "Daren Puppa", "text": "Carriera.\nDebutta in NHL il 1\u00ba novembre 1985 con la squadra dei Buffalo Sabres facendo registrare uno shutout contro gli Edmonton Oilers.\nIn carriera gioca 15 stagioni in NHL con le maglie di Buffalo Sabres, Toronto Maple Leafs e Tampa Bay Lightning, vantando anche una partecipazione al National Hockey League All-Star Game del 1990. "}
{"id": "8506776", "revid": "123867369", "url": "https://it.wikipedia.org/wiki?curid=8506776", "title": "Roberto Potentini", "text": "Biografia.\nOttiene il diploma di perito agrario nel 1980 presso l'Istituto Agrario \"G. Garibaldi\" di Macerata, successivamente ottiene il titolo di Enotecnico conseguito nell\u2019anno 1981 presso la Scuola di Specializzazione in Viticoltura ed Enologia dell\u2019Istituto Tecnico Agrario \u201cCelso Ulpiani\u201d di Ascoli Piceno ed, infine, si laurea in Scienze Agrarie nell'anno accademico 1990-1991 presso la Facolt\u00e0 di Agraria dell'Universit\u00e0 degli Studi di Perugia, presentando una tesi sperimentale sul Verdicchio di Matelica.\nDal 2005 \u00e8 Presidente della Commissione di Assaggio dei Vini D.O.C. presso la Camera di Commercio della provincia di Macerata, mentre dal 1999 \u00e8 vice-presidente del Consiglio Regionale di Assoenologi ed \u00e8 membro dell\u2019Accademia Italiana della Vite e del Vino dal 1996.\n\u00c8 consulente enologo di diverse cantine sparse nella Regione Marche (fra cui la Cantina La Monacesca di Potenza Picena) e dal 1990 \u00e8 Direttore generale della Cantina Belisario di Matelica, cantina con la quale ha prodotto il \"Verdicchio di Matelica Cambrugiano Riserva 2016\" capace di ottenere 3 Bicchieri Gambero Rosso, 5 Grappoli AIS e 4 Viti AIS.\nDal 1995 \u00e8 docente di enologia nei corsi dell'Associazione italiana sommelier per la regione Marche, nell'anno accademico 2004-2005 ha insegnato presso la Facolt\u00e0 di Scienze della Formazione all'Universit\u00e0 degli Studi di Macerata, nell'anno accademico 2008-2009 gli viene affidata la cattedra di Enologia presso la Facolt\u00e0 di Agraria dell'Universit\u00e0 degli Studi di Parma, per l'a.a. 2019-2020 insegna \"Workshop and Case History\" nel Master in Wine Export Management presso l'Universit\u00e0 degli Studi di Camerino e sempre nello stesso anno \u00e8 docente di Enologia presso la Facolt\u00e0 di Agraria dell'Universit\u00e0 Politecnica delle Marche.\nHa fatto dei Vini delle Marche il fulcro centrale della propria carriera da enologo, ed in un'intervista rilasciata alla rivista \"enogastronomia.it\" ha dichiarato:"}
{"id": "8506780", "revid": "298229", "url": "https://it.wikipedia.org/wiki?curid=8506780", "title": "Oumou Traore", "text": ""}
{"id": "8506782", "revid": "1974914", "url": "https://it.wikipedia.org/wiki?curid=8506782", "title": "Pioniere Noi Donne", "text": "Pioniere Noi Donne \u00e8 stata una rivista a fumetti pubblicata, come supplemento de \"Noi Donne\", verso la fine degli anni '60 finanziata dall'UDI. \nStoria.\nLe pubblicazioni de \"Pioniere di Noi Donne\" iniziarono il 21 marzo 1967 e cessarono il 14 marzo 1970; inizialmente con otto pagine con alcune rubriche, racconti giochi, ricerche scolastiche, poi pian, piano le pagine furono ridotte fino che negli ultimi numeri del 1970 fu pubblicata come pagina di \"Noi Donne\". La rivista fu la prosecuzione de \"Il Pioniere dell'Unit\u00e0\", dopo che questo cess\u00f2 le pubblicazioni.\nLa rivista, ancor prima della sua uscita ufficiale, fu anticipata, dal 6 gennaio 1963 al 4 marzo 1967, pubblicando un inserto dal nome \"Album dei Piccoli\" per un totale di 214 numeri, con personaggi che verranno ripresi dalla rivista \"Pioniere\".\nDopo la chiusura, \"Noi Donne\" pubblicher\u00e0 un supplemento dal titolo con il nome \"Pagina dei Bambini\", a partire dal 21 marzo 1970 fino al 24 febbraio 1974 per un totale di 189 numeri\".\" I personaggi restarono sempre quelli del \"Pioniere Noi Donne.\" Cambi\u00f2 solo il nome.\n\"Noi Donne\", dal 6 gennaio 1963 fino al 4 marzo 1967 pubblic\u00f2 un inserto con il nome \"Album dei Piccoli\" per un totale di 214 numeri. Molti articoli e personaggi furono ripresi dalla rivista \"Pioniere\".\nll Comitato Ricerca Associazione Pionieri (CRAP) ha contribuito alla ricerca e alla valorizzazione di tutti i giornali e i documenti qui descritti.\nPersonaggi.\nI principali personaggi dei vari fumetti furono pubblicato per la prima volta nel \"Pioniere\" e qui ripresi:\nAutori.\nTra i numerosi autori, troviamo figure come Gianni Rodari, Umberto Saba, Raymond Po\u00efvet, Marcello Argilli, Paolo Monelli, Marino Moretti, Dario Ortolani, Leone Sbrana e molti altri."}
{"id": "8506785", "revid": "298229", "url": "https://it.wikipedia.org/wiki?curid=8506785", "title": "Mickael Conjungo", "text": ""}
{"id": "8506790", "revid": "1463849", "url": "https://it.wikipedia.org/wiki?curid=8506790", "title": "Centro di Ateneo per i Musei - CAM (Padova)", "text": ""}
{"id": "8506807", "revid": "2048388", "url": "https://it.wikipedia.org/wiki?curid=8506807", "title": "Manuscripta Mediaevalia", "text": "Manuscripta Mediaevalia \u00e8 un portale web Open Access in lingua tedesca che consente la consultazione libera e gratuita dei risultati della catalogazione e digitalizzazione dei manoscritti.\nContenuto.\nIl sito presenta immagini e descrizioni di oltre 63.000 documenti fra manoscritti e frammenti di manoscritti occidentali, principalmente provenienti da biblioteche della Germania, ma anche austriache, svizzere, della Svezia e della Polonia.\nIl servizio \u00e8 gestito dalla Biblioteca di Stato di Berlino in collaborazione con la Biblioteca Nazionale Bavarese, mentre gli aspetti operativi sono a cura del Centro di documentazione tedesco per la storia dell'arte - Archivio fotografico dell'Universit\u00e0 di Marburgo, sostenuto dal finanziamento dell'Associazione tedesca per la ricerca, similmente al sito \"Kalliope\".\nUn registro degli argomenti iconografici censisce pi\u00f9 di 2.500 codici miniati mediante un menu strutturato di navigazione. Il sito presenta anche un elenco di oltre 170 cataloghi di manoscritti digitalizzati, completato da una mappatura geografica delle collezioni esistenti in Germania e altrove nel mondo. L'Universit\u00e0 di Lipsia descrive il portale come la pi\u00f9 ampia base di dati di cataloghi di manoscritti.\nAl 23 febbraio 2004, risultavano scansionati 89 manoscritti integrali. I manoscritti attribuiti all'et\u00e0 medievale possono essere sfogliati come un comune e-book.\nI manoscritti del portale sono utilizzati dai musicologi di \"cantus-index\" come fonte storica per l'innologia medievale.\nLe riproduzioni a colori rendono visibili e quasi \"palpabili\" in alta definizione le propriet\u00e0 delle biblioteche medievali, che spesso non esistono pi\u00f9 oppure non sono pervenute in modo completo. L'interfaccia utente \u00e8 unica e condivisa.\nLe panoramiche di inventario sono ordinate per biblioteca e posizione fisica dei reperti, utile ad esempio per conoscere i legittimi proprietari dei manoscritti medievali. \nI record bibliografici seguono uno standard nazionale comune per facilitare l'aggiornamento del database e velocizzare la ricerca bibliografica, che pu\u00f2 essere effettuata per nome dell'autore, collocazione bibliotecaria oppure \"incipit\" del testo.\n\"Handschriftenportal.de\".\nNel 2013, cinque centri di digitalizzazione tedeschi e la DFG, la pi\u00f9 grande organizzazione tedesca per il finanziamento alla ricerca, hanno sottoscritto un accordo per centralizzare in unico portale nazionale sia l'accesso in modalit\u00e0 testo integrale alle collezioni di manoscritti digitalizzati presenti in Germania sia la definizione dei metadati delle nuove acquisizioni.\nQuattro anni pi\u00f9 tardi, un gruppo di medievalisti della Biblioteca Nazionale di Berlino e di Lipsia hanno iniziato progettare la migrazione di circa 90.000 record bibliografici all'interno di \"handschriftenportal.de\", un portale con blog interno completamente rinnovati per consentire una ricerca avanzata con maggiori chiavi e un motore pi\u00f9 efficiente."}
{"id": "8506859", "revid": "1543377", "url": "https://it.wikipedia.org/wiki?curid=8506859", "title": "Disastro di Noril'sk", "text": "Il disastro di Noril'sk \u00e8 un disastro ambientale consistito nello sversamento di circa metri cubi di gasolio nelle masse d'acqua nei pressi di Kajerkan, a pochi chilometri da Noril'sk, a causa di un guasto nella centrale termoelettrica T\u0116C-3. \nIl 3 giugno 2020, quattro giorni dopo lo sversamento, il Presidente russo Vladimir Putin ha dichiarato lo stato di emergenza nel territorio di Krasnojarsk. \nConsiderato uno dei pi\u00f9 gravi incidenti del suo genere nella regione, \u00e8 stato paragonato al disastro della Exxon Valdez del 1989, nel quale la superpetroliera statunitense vers\u00f2 oltre metri cubi di petrolio al largo dell'Alaska, e a quello del Komi del 1994, nel quale un oleodotto danneggiato ha riversato centinaia di migliaia di litri di petrolio nella pianura circostante.\nStoria.\nNella centrale termoelettrica T\u0116C-3, gestita da Noril'sko-Tajm'irkaja Energeti\u010deskaja Kompanija (NTEK), filiale di Nornickel', il gasolio \u00e8 utilizzato come carburante di emergenza. Il 29 maggio 2020, intorno alle 12:55, il serbatoio 5 ha ceduto riversando il suo contenuto di m\u00b3 (circa tonnellate) di gasolio in un'area di 44 ettari e in particolare nel fiume Dald'ikan, affluente dell'Ambarnaja che a sua volta sfocia nel lago Pjasino. Una Nissan Almera, entrata accidentalmente in contatto con il gasolio fuoriuscito dall'impianto, \u00e8 stata distrutta dalle fiamme; inizialmente si \u00e8 ritenuto che la collisione dell'autoveicolo con il serbatoio fosse stata la causa dello sversamento. Molta preoccupazione \u00e8 stata destata dal fatto che il gasolio, attraverso il fiume Pjasina, potrebbe raggiungere il mare di Kara, la porzione meridionale del Mar Glaciale Artico.\nSecondo Nornickel il guasto sarebbe stato causato dalla subsidenza del terreno a sua volta dovuta al degradamento del permafrost sottostante l'impianto a causa del drastico aumento delle temperature nella regione. Sotto accusa anche le condizioni del serbatoio stesso che secondo l'Agenzia federale per la supervisione ecologica, tecnologica e nucleare (Rostechnadzor) necessitava di interventi particolari per contrastare la corrosione e risultava sottoposto ad interventi di riparazione dal 2016, fatto che ne ha impedito le ispezioni regolarmente previste.\nLe operazioni di pulizia, rese pi\u00f9 difficili dall'assenza di strade nell'area e dalla poca profondit\u00e0 dei fiumi, totalmente inadatti alla navigazione, si stima che possano durare dai cinque ai dieci anni con un costo totale di circa 10 miliardi di rubli a carico di Nornickel.\nConseguenze.\nIl 3 giugno 2020 il Presidente della Federazione Russa Vladimir Putin, su consiglio del Ministro delle situazioni di emergenza Evgenij Zini\u010dev, ha dichiarato lo stato di emergenza a livello federale nel territorio di Krasnojarsk, criticando fortemente la tardivit\u00e0 nell'arrivo delle informazioni. Le autorit\u00e0 governative infatti sono entrate in possesso delle informazioni due giorni dopo il fatto e attraverso \"allarmanti messaggi sui social media\".\nIl Comitato investigativo ha annunciato di aver preso in custodia due manager dell'impianto, Vja\u010deslav Starostin e Pavel Smirnov, e due dipendenti, Aleksej Stepanov e Jurij Kuznetsov, nell'ambito di un'indagine per negligenza."}
{"id": "8506872", "revid": "1314312", "url": "https://it.wikipedia.org/wiki?curid=8506872", "title": "Galaxy Alpha", "text": ""}
{"id": "8506873", "revid": "1314312", "url": "https://it.wikipedia.org/wiki?curid=8506873", "title": "Galaxy A", "text": ""}
{"id": "8506874", "revid": "1314312", "url": "https://it.wikipedia.org/wiki?curid=8506874", "title": "Galaxy A3 (2015)", "text": ""}
{"id": "8506875", "revid": "1314312", "url": "https://it.wikipedia.org/wiki?curid=8506875", "title": "Galaxy A5 (2015)", "text": ""}
{"id": "8506877", "revid": "1314312", "url": "https://it.wikipedia.org/wiki?curid=8506877", "title": "Galaxy A7 (2015)", "text": ""}
{"id": "8506878", "revid": "1314312", "url": "https://it.wikipedia.org/wiki?curid=8506878", "title": "Galaxy A8 (2015)", "text": ""}
{"id": "8506879", "revid": "1314312", "url": "https://it.wikipedia.org/wiki?curid=8506879", "title": "Galaxy A3 (2016)", "text": ""}
{"id": "8506881", "revid": "1314312", "url": "https://it.wikipedia.org/wiki?curid=8506881", "title": "Galaxy A5 (2016)", "text": ""}
{"id": "8506882", "revid": "1314312", "url": "https://it.wikipedia.org/wiki?curid=8506882", "title": "Galaxy A7 (2016)", "text": ""}
{"id": "8506883", "revid": "1314312", "url": "https://it.wikipedia.org/wiki?curid=8506883", "title": "Galaxy A8 (2016)", "text": ""}
{"id": "8506884", "revid": "1314312", "url": "https://it.wikipedia.org/wiki?curid=8506884", "title": "Galaxy A9 (2016)", "text": ""}
{"id": "8506885", "revid": "1699816", "url": "https://it.wikipedia.org/wiki?curid=8506885", "title": "African Diary", "text": ""}
{"id": "8506889", "revid": "1314312", "url": "https://it.wikipedia.org/wiki?curid=8506889", "title": "Android 1.5", "text": ""}
{"id": "8506890", "revid": "1314312", "url": "https://it.wikipedia.org/wiki?curid=8506890", "title": "Android 1.6", "text": ""}
{"id": "8506896", "revid": "1314312", "url": "https://it.wikipedia.org/wiki?curid=8506896", "title": "Android 2.0", "text": ""}
{"id": "8506899", "revid": "1314312", "url": "https://it.wikipedia.org/wiki?curid=8506899", "title": "Android 2.1", "text": ""}
{"id": "8506901", "revid": "1314312", "url": "https://it.wikipedia.org/wiki?curid=8506901", "title": "Android 2.2", "text": ""}
{"id": "8506902", "revid": "1314312", "url": "https://it.wikipedia.org/wiki?curid=8506902", "title": "Android 2.3", "text": ""}
{"id": "8506903", "revid": "113622727", "url": "https://it.wikipedia.org/wiki?curid=8506903", "title": "Moika", "text": ""}
{"id": "8506910", "revid": "578661", "url": "https://it.wikipedia.org/wiki?curid=8506910", "title": "Ospedale Citt\u00e0 di Sesto San Giovanni", "text": "L'Ospedale Citt\u00e0 di Sesto San Giovanni \u00e8 il principale ente ospedaliero dell'omonima citt\u00e0 nonch\u00e9 presidio principale dell'ASST Nord Milano.\nStoria.\nA seguito della seconda guerra mondiale l'allargamento della popolazione di Sesto San Giovanni spinge il Consiglio degli Istituti Ospedalieri a valutare l'apertura di un nuovo ospedale nell'area, anche per servire Cinisello Balsamo e Cologno Monzese. Nel 1953 viene ultimata la trattativa che porta alla cessione alla Ca' Granda da parte del comune di terreno per costruire il nuovo ospedale, che viene costruito anche su terreno acquistato con donazioni dall'ente benefico.\nLa costruzione, progettata da Arturo Braga da Alessandro Ribaldi, viene iniziata nel 1958 e ultimata il 22 aprile 1961. Gestito dal Consiglio degli Istituti Ospedalieri fino al 1976, in quell'anno una legge regionale lo rende ente autonomo parte degli Istituti clinici di perfezionamento, insieme all'Ospedale Edoardo Bassini (aperto nel 1980), l'Ospedale dei Bambini Vittore Buzzi, il CTO e, sino al 2005 quando vennero fusi con il Policlinico di Milano, l'Istituto Ostetrico Ginecologico Clinica Mangiagalli, la Clinica Pediatrica De Marchi, la Clinica del Lavoro Luigi Devoto e altre strutture storiche nel centro di Milano.\nCon la riforma del sistema sanitario lombardo del 2015 gli ICP vengono aboliti e viene istituita l'ASST Nord Milano, della quale l'Ospedale di Sesto \u00e8 centro principale e l'Ospedale Bassini centro secondario e che gestisce anche la rete territoriale dei comuni di Bresso, Cinisello Balsamo, Cologno Monzese, Cormano, Cusano Milanino e Sesto San Giovanni e vari poliambulatori."}
{"id": "8506919", "revid": "114258830", "url": "https://it.wikipedia.org/wiki?curid=8506919", "title": "Quota di ristabilimento", "text": "La quota di ristabilimento (della potenza di un motore), citata anche come quota di adattamento e indicata con il simbolo za, \u00e8, in campo aeronautico, la quota pi\u00f9 elevata alla quale un compressore \u00e8 in grado di mantenere nel motore di un aeromobile a combustione interna dotato di dispositivo di sovralimentazione, una pressione pari a quella al livello del mare (cosiddetta \"quota zero\").\nPoich\u00e9 all'aumentare della quota la pressione dell'aria tende a calare e con essa la potenza del motore di un aeromobile. Per controbilanciare questo effetto si ricorre ad un apparato compressore meccanico o, alternativamente ad un turbocompressore."}
{"id": "8506922", "revid": "461628", "url": "https://it.wikipedia.org/wiki?curid=8506922", "title": "Chiesa dei Santi Siro e Materno", "text": "La basilica prepositurale plebana dei Santi Siro e Materno, indicata anche con il titolo di basilica, \u00e8 la parrocchiale di Desio, in provincia di Monza e Brianza ed arcidiocesi di Milano; fa parte del decanato di Desio.\nStoria.\nLa primitiva chiesa di Desio sorse nel VII secolo ad opera dell'arcivescovo di Milano Giovanni il Buono.&lt;br&gt;Nel \"Liber Notitiae Sanctorum Mediolani\" si legge che la pieve di Desio aveva come filiali le chiese di Nova, Sant'Agata, San Bartolomeo Apostolo, San Francesco, San Giovanni Battista e San Pietro a Desio, Santa Giuliana presso l'omonima cascina di Muggi\u00f2, Santa Maria, San Martino, San Michele, San Pancrazio a Paderno, San Maurizio, San Pancrazio a Palazzolo, Seregno, Santa Maria, San Michele, San Pietro a Varedo, Santo Stefano e Santa Maria a Vedano, San Marco e San Martino a Balsamo, Sant-Andrea, San Damiano e San Martino Vescovo a Biassono, Cinisello, Bovisio, Santi Filippo e Giacomo, San Martino a Cusano, Dugnano, Incirano, Lissone, San Nazaro, San Protaso a Macherio, Masciago e San Pietro.&lt;br&gt;Dalla \"Notitia cleri\" del 1398 s'apprende che il capitolo di Dssio era composto dal previsto e da undici canonici; tale situazione \u00e8 confermata nel XV secolo.&lt;br&gt;Nel XVI secolo, successivamente al concilio di Trento, la pieve di Desio divenne a capo di un vicariato che comprendeva, oltre alla parrocchia desiana, quelle di Balsamo, Biassono, Bovisio, Cinisello, Cusano, Dugnano, Lissone, Macherio, Muggi\u00f2, Nova Milanese, Paderno, Palazzolo, Seregno, Varedo e Vedano al Lambro.\nI lavori di costruzione dell'attuale parrocchiale, progettata da Camillo Ciniselli, iniziarono nel 1652 e terminarono nel 1744 con la consacrazione, impartita dall'arcivescovo di Milano cardinal Giuseppe Pozzobonelli. In quello stesso anno il delegato arcivescovile Antonio Verri, compiendo la sua visita, annot\u00f2 che la chiesa prepositurale desiana aveva come filiali gli oratori di Santa Maria, San Bartolomeo Apostolo, Santi Apollinare e Giorgio in localit\u00e0 San Giorgio, Santa Caterina d'Alessandria Vergine e Martire, San Pietro al Dosso, San Carlo e San Giuseppe.\nNel XIX secolo la chiesa, essendosi rivelata insufficiente a soddisfare le esigenze della popolazione, fu ingrandita tramite l'edificazione del transetto; in quell'occasione venne realizzata la cupola e la parrocchiale fu riconsacrata il 24 agosto 1895 dal cardinale arcivescovo Andrea Carlo Ferrari. Nel 1972 il vicariato di Desio venne trasformato nel decanato omonimo, come stabilito dal decreto dell'arcivescovo Giovanni Colombo. La chiesa sub\u00ec degli interventi di restauro all'inizio del XXI secolo.\nDescrizione.\nLa facciata della chiesa, che \u00e8 scandita da lesene ioniche e che \u00e8 divisa in due registri da una cornice marcapiano, presenta tre portali, il maggiore dei quali \u00e8 posto tra due colonne sovrastante da un timpano; l'ordine superiore presenta una finestra caratterizzata da un timpano curvilineo e sopra di esso vi \u00e8 il timpano triangolare.&lt;br&gt;L'interno della chiesa \u00e8 ad un'unica navata con cappelle laterali e volta a botte; nel punto in cui il transetto incrocia la navata vi \u00e8 la cupola.&lt;br&gt;Opere di pregio conservate all'interno sono l'affresco della cupola ritraente la \"Gloria dei Santi Siro e Materno\", il barocco altare maggiore, dell'architetto Giuseppe Merlo, costruito nel 1744 dal Nava e dall'Antignani, le pale con l'\"Ingresso di Ges\u00f9 in Gerusalemme\" e \"Ges\u00f9 ed i fanciulli\", eseguite da Mauro Conconi rispettivamente nel 1861 e nel 1858, e la tela avente come soggetto la \"Madonna con il Bambino e Santi\", realizzata da Stefano De Fedeli nel 1480.\nLa torre campanaria, che ancora oggi \u00e8 possibile vedere, ha origini risalenti all'inizio del Quattrocento quando dovette essere ricostruita dopo che la precedente era stata incendiata dai ghibellini milanesi per snidare i guelfi che vi si erano assediati all'interno. La base dell'antica torre campanaria venne inglobata nel '500 al resto della chiesa per andare a comporre il battistero. Il suo concerto di campane realizzato dal fonditore varesino Felice Bizzozero nel 1843 per le sue qualit\u00e0 timbriche \u00e8 annoverato tra le migliori campane fuse nel mondo. Il Campanone (Lab2, tuttora conservato nella casa del Papa) a seguito di un'incrinatura venne sostituita nel 2010 ad opera della Fonderia di campane Allanconi di Bolzone di Ripalta Cremasca (Crema), che con una campana dalle buone qualit\u00e0 timbriche \u00e8 riuscita a preservare la bellezza originale del Concerto. Il suono delle campane \u00e8 a doppio sistema (elettrico e manuale). Sono state effettuate quattro incisioni discografiche di queste campane. \u00c8 tuttora attivo il \"Gruppo Campanari della Basilica di Desio\". Nel 2003 la citt\u00e0 di Desio ha ospitato il Raduno Nazionale Campanari."}
{"id": "8506925", "revid": "47767", "url": "https://it.wikipedia.org/wiki?curid=8506925", "title": "Miles (nome)", "text": "Origine e diffusione.\nDeriva dal nome germanico \"Milo\", la cui etimologia non \u00e8 certa; potrebbe forse essere ricollegabile alla radice slava \"mil\" o \"milu\" (\"generoso\", \"cortese\", \"amato\", \"caro\"), la stessa da cui derivano diversi nomi dell'onomastica slava. Alternativamente, potrebbe anche essere stato un ipocoristico di altri nomi contenenti l'elemento germanico \"amal\" (\"lavoro\"), come Amalrico.\nIl nome venne portato in Gran Bretagna, nella forma \"Miles\", dai Normanni nell'XI secolo, e fin dal principio venne associato per etimologia popolare al vocabolo latino \"miles\" (\"soldato\"); inoltre, in Scozia venne usato per trasporre in inglese il nome celtico \"Maoilios\" e similmente, in Irlanda, per rendere il nome \"Maol Mhuire\". \nLa forma \"Milo\" appare in documenti ufficiali inglesi durante il Medioevo (anche se, probabilmente, gli uomini citati in tali scritti si chiamavano in realt\u00e0 \"Miles\"); essa \u00e8 stata ripresa a fianco di \"Miles\" a partire dal XVIII-XIX secolo, anche se forse queste occorrenze sono da ricondurre a \"Milo\", la forma latina del nome greco Milone. Va notato che questa variante coincide con Milo, un nome italiano di diversa origine.\nOnomastico.\nIl nome \u00e8 adespota, ossia privo di santo patrono; l'onomastico si pu\u00f2 festeggiare eventualmente il 1\u00ba novembre, in occasione di Ognissanti, oppure in memoria di uno dei beati che portano il nome Milo (vedi Milo (nome))."}
{"id": "8506926", "revid": "1699816", "url": "https://it.wikipedia.org/wiki?curid=8506926", "title": "Tennis Racquet", "text": ""}
{"id": "8506928", "revid": "1702319", "url": "https://it.wikipedia.org/wiki?curid=8506928", "title": "Basilica dei Santi Siro e Materno", "text": ""}
{"id": "8506934", "revid": "1573940", "url": "https://it.wikipedia.org/wiki?curid=8506934", "title": "Madrepora", "text": "Madrepora \u00e8 un genere di esacoralli della famiglia Oculinidae..\nTassonomia.\nComprende le seguenti specie:"}
{"id": "8506938", "revid": "913245", "url": "https://it.wikipedia.org/wiki?curid=8506938", "title": "Beata Naigambo", "text": "Biografia.\nBeata Naigambo ha esordito con la nazionale namibiana nel 1999. Ha preso parte a numerose manifestazioni internazionali gareggiando nella maratona, come i Giochi olimpici dal 2008 al 2016."}
{"id": "8506941", "revid": "599013", "url": "https://it.wikipedia.org/wiki?curid=8506941", "title": "Kris Clyburn", "text": "\u00c8 il fratello minore di Will Clyburn, anch'egli cestista."}
{"id": "8506943", "revid": "1543377", "url": "https://it.wikipedia.org/wiki?curid=8506943", "title": "Pandemia di COVID-19 in Afghanistan", "text": "Il primo caso della pandemia di COVID-19 in Afghanistan \u00e8 stato confermato il 24 febbraio 2020 a Herat.\nSebbene il numero di casi confermati nel Paese sia relativamente basso, il 5 agosto 2020 un sondaggio ufficiale del Ministero della sanit\u00e0 pubblica afghana ha riportato che circa un terzo della popolazione del Paese, ovvero circa 10 milioni di persone, avrebbe contratto la COVID-19.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella privincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto.\nRitorno di massa dall'Iran e dal Pakistan.\nA marzo 2020, almeno 150.000 afghani sono tornati dall'Iran, a causa dello scoppio della pandemia in tutto il Paese. Durante il mese oltre 1000 persone al giorno hanno attraversato il confine di Islam Qala. Tra marzo e aprile 2020, il numero di casi \u00e8 salito a oltre 200 casi nella solo provincia di Herat. In tre giorni, oltre 60.000 afghani alle frontiere di Wesh\u2013Chaman e Torkham sono tornati dal Pakistan."}
{"id": "8506946", "revid": "1699816", "url": "https://it.wikipedia.org/wiki?curid=8506946", "title": "Food for Feudin'", "text": ""}
{"id": "8506968", "revid": "1699816", "url": "https://it.wikipedia.org/wiki?curid=8506968", "title": "Tomorrow We Diet!", "text": ""}
{"id": "8506978", "revid": "436907", "url": "https://it.wikipedia.org/wiki?curid=8506978", "title": "Me gusta", "text": ""}
{"id": "8506987", "revid": "1924342", "url": "https://it.wikipedia.org/wiki?curid=8506987", "title": "Cheguei", "text": "Cheguei \u00e8 un singolo della cantante brasiliana Ludmilla, pubblicato il 17 marzo 2017 come quinto estratto dal secondo album in studio \"A danada sou eu\".\nVideo musicale.\nIl video musicale, che conta la partecipazione del cantante brasiliano Pabllo Vittar, \u00e8 stato reso disponibile il 3 maggio 2017.\nTracce.\nTesti e musiche di Wallace Vianna e Andr\u00e9 Vieira."}
{"id": "8506988", "revid": "767487", "url": "https://it.wikipedia.org/wiki?curid=8506988", "title": "Cascate di Ruacana", "text": "Le cascate di Ruacana sono cascate situate vicino a Ruacana sul fiume Cunene (o Kunene) nel nord della Namibia al confine con l'Angola. La massima altezza delle cascate \u00e8 di con di larghezza in piena. \u00c8 tra le pi\u00f9 grandi cascate in Africa, sia per volume che per larghezza.\nLa diga e la relativa centrale idroelettrica di Ruacana, insieme alla diga di Calueque (completata nel 1976), a 40 miglia (25\u00a0km) pi\u00f9 a monte in Angola, sono state progettate per fornire acqua per l'irrigazione nell'Angola meridionale e nella regione di Owambo, nel nord della Namibia, nonch\u00e9 per fornire elettricit\u00e0 per la maggior parte della Namibia. Tuttavia, per gran parte dell'anno la cascata \u00e8 asciutta, a causa della centrale idroelettrica di Ruacana a monte, che soddisfa oltre il 50% del fabbisogno elettrico della Namibia.\nLe cascate dell'Epupa sul fiume Cunene si trovano a valle al confine tra Angola e Namibia. Con i suoi splendidi dintorni, Epupa \u00e8 una delle principali destinazioni turistiche della Namibia. Le cascate sono una serie di cascate in cui il fiume Cunene scende per un totale di 60 metri su una distanza di circa 1,5\u00a0km, separandosi in una moltitudine di canali e formando una miriade di piscine di roccia. \u00c8 possibile nuotare in queste piscine."}
{"id": "8506994", "revid": "547034", "url": "https://it.wikipedia.org/wiki?curid=8506994", "title": "Murci\u00e9lagos F\u00fatbol Club", "text": "Il Murci\u00e9lagos F\u00fatbol Club \u00e8 una societ\u00e0 calcistica messicana, con sede a Los Mochis.\nStoria.\nLa societ\u00e0 nacque nel 2008 con il nome Deportivo Guam\u00fachil e venne iscritta nella Tercera Divisi\u00f3n. Al termine della prima stagione acquist\u00f2 la franchigia dell'\"Hero\u00e9s de Caborca\", club campione della stagione appena conclusa, ottenendo la promozione in Liga Premier de Ascenso.\nIn vista della stagione 2011-2012 il club cambi\u00f2 nome in Murci\u00e9lagos F\u00fatbol Club e nel torneo di Apertura seguente si qualific\u00f2 per la prima volta nella Liguilla, uscendo ai quarti di finale per mano del . Nel torneo di Apertura della stagione seguente conquist\u00f2 il primo titolo della sua storia dopo aver battuto in finale il per 3-2 ma non riusc\u00ec a centrare la promozione in Ascenso MX per via della sconfitta nello spareggio contro il \"Ballenas Galeana\".\nNel 2014 vinse la Liguilla de Copa del torneo di Apertura battendo in finale gli \"Ocelot UNACH\" ed al termine della stagione 2014-2015 acquist\u00f2 la franchigia dell' garantendosi un posto per la successiva stagione di Ascenso MX.\nNel suo primo torneo della seconda lega messicana centr\u00f2 subito la qualificazione nella Liguilla, uscendo ai quarti di finale per mano dello . Nei campionati successivi non riusc\u00ec pi\u00f9 a raggiungere i playoff ed al termine della stagione 2017-2018 retrocesse in Liga Premier - Serie A.\nMurci\u00e9lagos \"B\".\nDal 2008 al 2017 il Murci\u00e9lagos ebbe una seconda squadra nelle divisioni inferiori messicane denominata \"Murci\u00e9lagos \"B\"\", che nel 2016 giunse in finale di Liga Premier de Ascenso perdendo 2-0 contro il .\nNel 2017 la franchigia si trasfer\u00ec a Mazatl\u00e1n andando a formare il \"Pacific FC\", societ\u00e0 dotata di una propria identit\u00e0 ma comunque filiale del club giallonero."}
{"id": "8506997", "revid": "1699816", "url": "https://it.wikipedia.org/wiki?curid=8506997", "title": "How to Be a Detective", "text": ""}
{"id": "8507000", "revid": "1924342", "url": "https://it.wikipedia.org/wiki?curid=8507000", "title": "Monika Borzym", "text": "Biografia.\nDiplomata in pianoforte, Monika Borzym ha iniziato la sua carriera musicale partecipando a vari festival jazz; in particolare, nel 2007 ha conquistato il secondo premio all'International Jazz Vocalist Festival.\nNel 2010 ha firmato un contratto discografico con la Sony Music Entertainment Poland, su cui l'anno successivo ha pubblicato il suo album di debutto \"Girl Talk\", che ha raggiunto la 9\u00aa posizione nella classifica polacca ed \u00e8 stato certificato disco di platino dalla Zwi\u0105zek Producent\u00f3w Audio-Video con oltre copie vendute a livello nazionale. Fortunato \u00e8 stato anche il secondo album del 2013, \"My Place\", 18\u00ba in classifica e disco d'oro.\nNel 2014 ha preso parte al programma canoro di TVP2 \"SuperSTARcie\", dove \u00e8 arrivata 5\u00aa su dieci concorrenti. Tre anni dopo ha partecipato alla settima edizione di \"Twoja twarz brzmi znajomo\" (la versione polacca del \"Tale e quale show\"), posizionandosi penultima su otto partecipanti. Sempre nel 2017 ha pubblicato il suo quarto album in studio, \"Jestem przestrze\u0144\", il primo ad essere cantato interamente in lingua polacca, che \u00e8 arrivato 11\u00ba nella classifica nazionale."}
{"id": "8507002", "revid": "110157", "url": "https://it.wikipedia.org/wiki?curid=8507002", "title": "Third Division 1987-1988", "text": "La Third Division 1987-1988 \u00e8 stato il 61\u00ba campionato inglese di calcio di terza divisione.\nClassifica finale.\nLegenda:\nRegolamento:\nNote:"}
{"id": "8507005", "revid": "1005847", "url": "https://it.wikipedia.org/wiki?curid=8507005", "title": "Elezioni presidenziali in Messico del 1952", "text": "Le elezioni presidenziali in Messico del 1952 si tennero domenica 6 luglio, contestualmente alle elezioni parlamentari. Furono vinte di larga misura da Adolfo Ruiz Cortines, che ottenne il 74,32 % dei voti. Queste furono le ultime elezioni presidenziali in Messico in cui le donne non erano ammesse al voto.\nCampagna.\nIl presidente Miguel Alem\u00e1n Vald\u00e9s nomin\u00f2 il suo Segretario degli Interni, Adolfo Ruiz Cortines, candidato alla presidenza del PRI.\nMiguel Henr\u00edquez Guzm\u00e1n, un ex membro del PRI che lasci\u00f2 quel partito nel 1951, fu nominato candidato del Partito Costituzionalista Messicano (PCM), all'interno della Federazione dei Partiti del Popolo Messicano (FPPM). Il Partito Azione Nazionale (PAN) nomin\u00f2 Efra\u00edn Gonz\u00e1lez Luna come primo candidato presidenziale in assoluto. Alla fine, il noto leader sindacale Vicente Lombardo Toledano fu candidato per il Partito Popolare (PP).\nLa stagione della campagna del 1952 vide il modello di pubblicit\u00e0 politica volta a lodare le virt\u00f9 del candidato di un partito adottato. Era anche la prima volta nella storia messicana che le ricerche di mercato venivano utilizzate in una campagna politica.\nTra i candidati dell'opposizione, Henr\u00edquez Guzm\u00e1n divenne particolarmente popolare. La sua campagna utilizz\u00f2 una melodia di mariachi composta per lui da Manuel Ramos Trujillo per promuovere la sua candidatura. Sebbene questo uso dei jingle della campagna sia stato condannato dai critici che lo videro come togliere la seriet\u00e0 della politica, il successo della canzone in molte regioni del paese port\u00f2 all'adozione diffusa di questa e di altre tecniche di marketing nelle campagne future.\nIl presunto ruolo della famiglia dell'ex presidente L\u00e1zaro C\u00e1rdenas del R\u00edo in merito a queste elezioni \u00e8 stato ampiamente commentato: Amalia Sol\u00f3rzano e Cuauht\u00e9moc C\u00e1rdenas, in particolare moglie e figlio dell'ex presidente, avrebbero sostenuto la candidatura di Henr\u00edquez Guzm\u00e1n, mentre D\u00e1maso C\u00e1rdenas (fratello di L\u00e1zaro e poi governatore del Michoac\u00e1n) fece una forte campagna a favore di Ruiz Cortines; Si diceva che lo stesso L\u00e1zaro fosse un simpatizzante di Henr\u00edquez Guzm\u00e1n, anche se ufficialmente sostenne Ruiz Cortines, anche se in modo piuttosto discreto.\nL'ex governatore della Bassa California del Sud, Francisco J. M\u00fagica (da allora escluso dal PRI) fece alcune dichiarazioni durante la campagna accusando Ruiz Cortines di aver collaborato con gli statunitensi durante l'occupazione di Veracruz del 1914. Ruiz Cortines neg\u00f2 le accuse e afferm\u00f2 che al momento era a Citt\u00e0 del Messico al servizio della Rivoluzione sotto il comando di Alfredo Robles Dom\u00ednguez e Heriberto Jara Corona. Pi\u00f9 tardi nella campagna, durante una visita a Veracruz il 7 giugno, il comune di Xalapa lo onor\u00f2 con una pergamena che negava le accuse e lo nomin\u00f2 \"Patriota e illustre Figlio di Veracruz\".\nConseguenze.\nNel conteggio delle elezioni ufficiali, Ruiz Cortines vinse con oltre il 74 % del voto popolare, seguito da Henr\u00edquez Guzm\u00e1n con il 15,8 %. Questi risultati scatenarono un'ondata di proteste in vari stati da parte dei sostenitori di Henr\u00edquez, che furono violentemente repressi dall'amministrazione di Miguel Alem\u00e1n Vald\u00e9s. Tra quelli che chiedevano giustizia c'erano l'ex ambasciatore messicano in Honduras, Jos\u00e9 Mu\u00f1oz Cota Ib\u00e1\u00f1ez e Alicia P\u00e9rez Salazar.\nAlcuni capi militari, simpatizzanti di Henr\u00edquez Guzm\u00e1n e in linea con l'ex presidente L\u00e1zaro C\u00e1rdenas del R\u00edo, colsero l'occasione e proposero di realizzare un colpo di Stato in modo che Henr\u00edquez diventasse presidente. Tuttavia, fu lo stesso Henr\u00edquez a rifiutare il piano, e al contrario chiese ai suoi sostenitori di fermare le violente proteste. Nonostante l'intensit\u00e0 delle proteste, i risultati rimasero e, di conseguenza, Henr\u00edquez Guzm\u00e1n si ritir\u00f2 dalla vita pubblica.\nMolti anni dopo le elezioni, Ruiz Cortines rivel\u00f2 che solo cinque settimane prima che fosse programmato per entrare in carica, sub\u00ec un intervento chirurgico per sbarazzarsi di un'ernia; per mantenere l'intervento chirurgico come segreto dei media, fu temporaneamente installata una sala operatoria nella residenza di Citt\u00e0 del Messico di Ruiz Cortines. Dopo l'operazione riuscita, Ruiz Cortines entr\u00f2 in carica come previsto il 1\u00ba dicembre."}
{"id": "8507007", "revid": "182193", "url": "https://it.wikipedia.org/wiki?curid=8507007", "title": "Liliane Schueller", "text": ""}
{"id": "8507015", "revid": "37531", "url": "https://it.wikipedia.org/wiki?curid=8507015", "title": "Lady Antebellum", "text": ""}
{"id": "8507018", "revid": "599013", "url": "https://it.wikipedia.org/wiki?curid=8507018", "title": "Edi Semedo", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , il 17 luglio 2019 \u00e8 stato acquistato dal . Ha esordito in prima squadra il 12 gennaio 2020 disputando l'incontro di Primeira Liga perso 2-0 contro il .\nStatistiche.\n\"Statistiche aggiornate all'11 giugno 2020\"."}
{"id": "8507019", "revid": "767487", "url": "https://it.wikipedia.org/wiki?curid=8507019", "title": "Girl Talk (Monika Borzym)", "text": "Girl Talk \u00e8 l'album di debutto della cantante polacca Monika Borzym, pubblicato il 3 ottobre 2011 su etichetta discografica Sony Music Entertainment Poland."}
{"id": "8507043", "revid": "1463849", "url": "https://it.wikipedia.org/wiki?curid=8507043", "title": "Museo dell'Educazione (Padova)", "text": ""}
{"id": "8507044", "revid": "1602064", "url": "https://it.wikipedia.org/wiki?curid=8507044", "title": "Cascate di Epupa", "text": "Le cascate di Epupa (noto anche come Monte Negro Falls in Angola ) \u00e8 una serie di grandi cascate create dal fiume Cunene al confine tra Angola e Namibia, nella zona di Kaokoland nella regione del Kunene. Il fiume \u00e8 ampio circa in quest'area e scende in una serie di cascate per una lunghezza di , con la massima caduta singola di in altezza. \nIl nome \"Epupa\" \u00e8 una parola Herero che sta per \"schiuma\", in riferimento alla schiuma creata dall'acqua che cade. Il collegio elettorale dell'Epupa prende il nome dalle cascate.\nEcologia.\nA causa della natura specializzata di questo ripido habitat ripariale, le cascate dell'Epupa danno luogo all'endemismo di un certo numero di pesci e altre specie acquatiche.\nTurismo.\nNonostante siano difficili da raggiungere (si consiglia un veicolo a quattro ruote motrici per raggiungerli da Opuwo), le cascate sono una grande attrazione per i visitatori in Namibia a causa dell'ambiente in gran parte incontaminato, con fichi, baobab, palme makalani e pareti rocciose colorate inquadrando le cascate. Le cascate di Ruacana nella Namibia settentrionale si trovano a monte.\nLe attivit\u00e0 nella zona vanno dalle visite guidate alle cascate e ai villaggi Himba intorno alle cascate dell'Epupa, al birdwatching, escursioni per vedere i coccodrilli e una variet\u00e0 di vegetazione con alberi come baobab e mopane, le specie dominanti nella zona.\nPersone.\nLe cascate di Epupa sono famose per il popolo nomade di Ovahimba e per altre trib\u00f9 come Ovatjimba, Ovazemba e Ovatwe. La migrazione alle Cascate dell'Epupa \u00e8 in costante aumento a causa dell'elevata crescita del turismo, che vede ulteriormente migrare nella zona trib\u00f9 di popoli di lingua Herero e Oshiwambo.\nNei media.\nLe cascate di Epupa sono presenti nell'ottavo episodio della prima stagione di \"The Grand Tour\", essendo il punto di arrivo di un viaggio in buggy da spiaggia attraverso la Namibia."}
{"id": "8507046", "revid": "666668", "url": "https://it.wikipedia.org/wiki?curid=8507046", "title": "F3 messicana", "text": "Il Campionato Messicano di Formula 3, conosciuto anche come F3 messicana \u00e8 stato un campionato di Formula 3 dello Stato del Messico ed \u00e8 stato disputato dal 1990 al 2002 per poi essere stato sostituito dalla Formula Renault Messicana. \u00c8 stato un campionato nazionale di Formula 3 del paese centro americano, e pur avendo avuto varie case automobilistiche che vi partecipavano, \u00e8 stato sempre dominato dai motori Alfa Romeo e VW."}
{"id": "8507057", "revid": "767487", "url": "https://it.wikipedia.org/wiki?curid=8507057", "title": "Maja Sikorowska", "text": "Biografia.\nDiplomata in pianoforte, Maja Sikorowska \u00e8 salita alla ribalta nel 2005 con la pubblicazione dell'album \"Krak\u00f3w-Saloniki\", che ha realizzato in collaborazione con il padre Andrzej Sikorowski. Il disco ha raggiunto la 29\u00aa posizione della classifica polacca ed \u00e8 stato certificato disco d'oro dalla Zwi\u0105zek Producent\u00f3w Audio-Video con oltre 15.000 copie vendute a livello nazionale.\nHa realizzato un secondo album insieme al padre, \"\u015aniegu cieniutki op\u0142atek\", nel 2006, e poi un terzo, \"Sprawa rodzinna\", uscito nel 2010, che le ha regalato il suo miglior piazzamento nella classifica polacca con il suo debutto al 5\u00ba posto. L'anno successivo ha cantato con il gruppo di world music Kroke sull'album \"Avra\", che \u00e8 arrivato 15\u00ba in classifica, mentre nel 2016 ha realizzato il quarto disco con il padre, \"Okno na Planty\", che si \u00e8 fermato alla 25\u00aa posizione."}
{"id": "8507074", "revid": "767487", "url": "https://it.wikipedia.org/wiki?curid=8507074", "title": "Krak\u00f3w-Saloniki", "text": "Krak\u00f3w-Saloniki \u00e8 un album in studio collaborativo dei cantanti polacchi Maja Sikorowska e Andrzej Sikorowski, padre e figlia, pubblicato il 28 ottobre 2005 su etichetta discografica Pomaton EMI e distribuito dalla Warner Music Poland.\nL'album \u00e8 cantato in lingua polacca e in lingua greca: Maja ha infatti studiato all'Universit\u00e0 Aristotele di Salonicco prima della sua registrazione."}
{"id": "8507077", "revid": "2519", "url": "https://it.wikipedia.org/wiki?curid=8507077", "title": "Parco archeologico storico naturale delle Chiese rupestri del Materano", "text": ""}
{"id": "8507085", "revid": "628767", "url": "https://it.wikipedia.org/wiki?curid=8507085", "title": "Colonne di Gediminas", "text": "Le colonne di Gediminas o pilastri di Gediminas sono uno dei primi simboli della Lituania e uno degli stemmi storici pi\u00f9 celebri della nazione. Tale arma gentilizia fu adoperata nel Granducato di Lituania inizialmente dai soli sovrani e poi dallo stato intero, oltre che da alcune famiglie aristocratiche. Durante il periodo interbellico furono usati dalla Repubblica lituana come simbolo di stato minore (ad esempio sui litas e sulle attrezzature militari).\nDescrizione.\nIl blasone \u00e8 conformato nella seguente maniera: una linea orizzontale in basso e delle linee verticali che si estendono su entrambe le estremit\u00e0. Il quadrato al centro della linea orizzontale \u00e8 alto circa la met\u00e0 delle linee verticali. Un'altra linea verticale si alza dal centro del quadrato centrale, conferendo allo stemma una certa somiglianza con un tridente. \u00c8 questa la forma con cui l'emblema \u00e8 pervenuto fino ad oggi e talvolta veniva disegnato su muri e recinzioni come protesta durante l'occupazione sovietica della Lituania.\n\u00c8 da notare che gli antichi simboli precristiani della Lituania non seguivano gli stessi rigidi canoni dell'araldica delle loro controparti occidentali. Perci\u00f2 le colonne venivano dipinte indifferentemente in oro e in argento, di solito su uno sfondo rosso, su bandiere, stendardi e scudi.\nLe colonne di Gediminas appaiono nello stemma delle forze terrestri, dell'aeronautica, della marina, della polizia militare e delle forze volontarie di difesa nazionale lituane.\nDenominazione.\nIl nome \"Colonne di Gediminas\" fu assegnato nel XIX secolo dallo storico Teodor Narbutt, il quale suppose che il simbolo fosse l'insegna di Gediminas. Il nome pi\u00f9 appropriato sarebbe in realt\u00e0 pilastro dei Gediminidi, poich\u00e9 non vi \u00e8 alcuna prova certa del fatto che il Granduca di Lituania Gediminas avesse gi\u00e0 adottato tale emblema.\nStoria.\nLe prove storiche e archeologiche hanno confermato l'utilizzo delle colonne di Gediminas dal Granduca di Lituania e Duca di Trakai K\u0119stutis, in quanto appaiono sulle monete emesse durante il suo dominio. Il simbolo fu usato anche da Vytautas come insegna personale dal 1397 ed appariva anche monete. Secondo i resoconti di Jan D\u0142ugosz, l'origine dello stemma \u00e8 da rintracciarsi in un'indicazione usata per contrassegnare i cavalli e altre propriet\u00e0 agricole. Le colonne furono adottate dai discendenti di K\u0119stutis come simbolo della loro famiglia, al pari di uno stemma.\nUn altro sovrano che utilizz\u00f2 delle colonne di Gediminas fu il Granduca di Lituania Sigismund K\u0119stutaitis. In principio, le colonne indicavano la famiglia di K\u0119stutis, in contrasto con il Vytis adoperato dai discendenti di Algirdas. Li adott\u00f2 entrambi pi\u00f9 tardi la dinastia degli Jagelloni e i due simboli divennero quelli ufficiali del Granducato di Lituania.\nLe colonne di Gediminas sono esposte sulla manica sinistra di Jogaila in uno dei suoi ritratti pi\u00f9 noti, dipinto da Jan Matejko, sebbene l'insegna personale del Granduca in questione fosse una doppia croce. Il vessillo divenne pi\u00f9 conosciuto nel resto del continente europeo a seguito della vittoria riportata dai lituani nella battaglia di Grunwald (1410) contro l'Ordine teutonico.\nLe colonne di Gediminas rimasero in uso nei secoli seguenti e furono riprese soprattutto nel periodo del risveglio nazionale lituano (assieme al Vytis). Dopo l'annessione della Lituania da parte dell'Unione Sovietica, il simbolo fu ufficialmente bandito. Durante la rivoluzione cantata alla fine degli anni '80, divenne una parte importante dell'icona di S\u0105j\u016bdis, il movimento riformista. Le colonne di Gediminas sono presenti nell onorificenza presidenziale lituana dell'Ordine del Granduca Gediminas, istituito nel 1928. Il logo ufficiale dell'EuroBasket 2011, disputatosi in Lituania, \u00e8 composto dalle colonne sovrapposte sull'anello di metallo del canestro.\nNella cultura di massa.\nDurante il periodo interbellico, il governo lituano dell'epoca organizz\u00f2 una competizione in cui diversi artisti dovevano disegnare il pi\u00f9 bel mazzo di carte simbolico. \"Gedimno Stulpai\" (\"Colonne di Gediminas\") risult\u00f2 tra quelli vincenti.\nLe carte furono realizzate a mano da un artista lituano sconosciuto nel 1930. Esse raffiguravano soggetti che indossavano i costumi nazionali. I re erano impersonati dai Granduchi lituani. Sebbene si sappia poco delle carte, molto probabilmente il re di picche raffigurava Gediminas, mentre quello di cuori K\u0119stutis, figlio di quest'ultimo."}
{"id": "8507093", "revid": "22475", "url": "https://it.wikipedia.org/wiki?curid=8507093", "title": "Me gusta (Valeria Marini)", "text": "Me gusta \u00e8 un singolo della showgirl italiana Valeria Marini, pubblicato il 25 luglio 2019.\nDescrizione.\nIl brano \u00e8 di genere pop latino con una base dalle influenze reggaeton, e presenta un testo in lingua spagnola alternata a frasi in italiano. La copertina del singolo \u00e8 stata realizzata dal fotografo David LaChapelle.\nIl brano \u00e8 stato eseguito da Valeria Marini nel corso dell'ottava tappa di \"Battiti Live\" a Bari, trasmessa da Italia 1 l'8 agosto 2019.\nVideo musicale.\nIl videoclip del brano, girato in varie location (Piazza di Spagna a Roma, Ostia Lido e la discoteca Amnesia di Ibiza), \u00e8 stato pubblicato sul canale YouTube di Valeria Marini il 26 luglio 2019, e su quello dell'etichetta discografica Strakton Urbn il 31 luglio 2019.\nIl video \u00e8 stato al centro di numerose polemiche durante la sua fase di registrazione in modalit\u00e0 flash mob in Piazza di Spagna a Roma, diventando virale sui social network e catalizzando l'attenzione mediatica del periodo, a causa di alcune scene in cui Valeria Marini, dopo essere stata seguita da una grande folla lungo la scalinata di Trinit\u00e0 dei Monti attirando l'attenzione della polizia municipale, \u00e8 entrata nell'acqua della fontana della Barcaccia, gesto che ha causato alla showgirl una multa e un daspo urbano."}
{"id": "8507094", "revid": "300067", "url": "https://it.wikipedia.org/wiki?curid=8507094", "title": "Campionato europeo maschile di pallacanestro Under-16 2017", "text": "Il 31\u00ba Campionato europeo di pallacanestro maschile Under-16 (noto anche come \"FIBA Europe Under-16 Championship 2017\") si \u00e8 svolto in Montenegro, presso Podgorica, dal 11 al 19 agosto 2017.\nPrimo turno.\nLe squadre sono divise in 4 gruppi da 4 squadre, con gironi all'italiana. Si qualificano tutte per la fase finale ad eliminazione diretta.\nStatistiche.\nIndividuali.\nPunti\nRimbalzi\nAssist\nPalle rubate\nStoppate\nFonte: \nPremi.\nMVP\nMiglior quintetto del torneo"}
{"id": "8507096", "revid": "124272314", "url": "https://it.wikipedia.org/wiki?curid=8507096", "title": "Ma\u0142gorzata Ostrowska", "text": "Biografia.\nMa\u0142gorzata Ostrowska \u00e8 salita alla ribalta come cantante del gruppo rock Lombard, con cui ha pubblicato nove album fra il 1981 e il 1991. Nel 1999 \u00e8 stata insignita del premio alla carriera \"Bursztynowy S\u0142owik\" al Festival internazionale della canzone di Sopot.\nL'album di debutto come solista di Ma\u0142gorzata Ostrowska, \"Alchemia\", \u00e8 stato pubblicato nel 1999. Il suo primo piazzamento nella top 50 polacca \u00e8 arrivato nel 2007 con il quarto album \"S\u0142owa\"; \u00e8 entrata nuovamente in classifica nel 2009 con il sesto album \"Na \u015bwiecie nie ma pustych miejsc\", che ha raggiunto il 38\u00ba posto."}
{"id": "8507113", "revid": "1543377", "url": "https://it.wikipedia.org/wiki?curid=8507113", "title": "Wallago micropogon", "text": "Il Wallago micropogon \u00e8 una specie di pesce gatto d'acqua dolce appartenente alla famiglia siluridae.\nDescrizione.\nIl wallago micropogon misura fino a 1,55m circa, per un peso di circa 95kg. Possiede una pinna anale molto lunga, composta da 68-73 raggi molli.\nLa pinna dorsale e invece molto corta e possiede solo 5 raggi molli. Possiede dalle 63 alle 65 vertebre. I suoi occhi sono piccoli e ha 4 barbigli, due sulla mascella superiore, i pi\u00f9 lunghi, e 2 sulla mascella inferiore, pi\u00f9 corti. Il colore del corpo \u00e8 scuro, macchiato di alcuni punti pi\u00f9 chiari.\nBiologia.\nDieta.\nGli adulti si nutrono solamente di pesci, tra i quali le specie henicorhynchus lineatus, hemibagrus nemurus, e i pesci del genere puntius.\nHabitat.\nIl wallago micropogon abita i corsi d'acqua dolce del sud-est asiatico. \u00c8 stato osservato nei fiumi Mekong e Chao Phraya, e in paesi quali la Thailandia e il Laos. \u00c8 una specie demersale, che vive perci\u00f2 a contatto con il fondo.\nMigrazione.\nIl wallago micropogon \u00e8 una specie potamodroma, che migra dal corso principale del fiume verso foreste e pianure allagate e corsi d'acqua minori durante il periodo di piena del fiume. Ritorna poi nelle parti pi\u00f9 profonde del fiume con il ritirarsi delle acque.\nRiproduzione.\n\u00c8 una specie ovipara, si sposta verso piccoli corsi d'acqua collegati al corso principale del fiume per deporre le uova in luoghi in cui le larve e gli avannotti saranno pi\u00f9 al sicuro.\nTassonomia.\nIl wallago micropogon \u00e8 stato riconosciuto come specie a s\u00e9 nel 2004. Prima gli esemplari avvistati erano ritenuti appartenenti alla specie wallago leerii\nIl wallago micropogon sarebbe forse da ritenere facente parte del genere Wallagonia Myers 1938, ma buona parte delle enciclopedie e dei media lo classifica ancora nel genere wallago."}
{"id": "8507115", "revid": "92723", "url": "https://it.wikipedia.org/wiki?curid=8507115", "title": "Milovan", "text": "Origine e diffusione.\n\u00c8 tratto dal verbo serbo \u043c\u0438\u043b\u043e\u0432\u0430\u0442\u0438 (\"milovati\"), che vuol dire \"accarezzare\". Da questo nome deriva il cognome \"Milovanovi\u0107\"."}
{"id": "8507116", "revid": "465169", "url": "https://it.wikipedia.org/wiki?curid=8507116", "title": "Na \u015bwiecie nie ma pustych miejsc", "text": "Na \u015bwiecie nie ma pustych miejsc \u00e8 il sesto album in studio della cantante polacca Ma\u0142gorzata Ostrowska, pubblicato il 15 novembre 2019 su etichetta discografica Agora SA."}
{"id": "8507128", "revid": "287204", "url": "https://it.wikipedia.org/wiki?curid=8507128", "title": "Nazionale Under-16 di pallacanestro della Francia", "text": "La nazionale di pallacanestro francese Under-16, \u00e8 una selezione giovanile della nazionale francese di pallacanestro, ed \u00e8 rappresentata dai migliori giocatori di nazionalit\u00e0 francese di et\u00e0 non superiore ai 16 anni.\nPartecipa a tutte le manifestazioni internazionali giovanili di pallacanestro per nazioni gestite dalla FIBA."}
{"id": "8507147", "revid": "4252", "url": "https://it.wikipedia.org/wiki?curid=8507147", "title": "Incarcerazione", "text": ""}
{"id": "8507155", "revid": "1310927", "url": "https://it.wikipedia.org/wiki?curid=8507155", "title": "Robert Alvi\u017e", "text": "Carriera.\nHa giocato nella massima serie dei campionati albanese, cipriota, azero, kazako e singaporiano."}
{"id": "8507157", "revid": "767487", "url": "https://it.wikipedia.org/wiki?curid=8507157", "title": "Mary Komasa", "text": "Biografia.\nCresciuta a Varsavia, Mary Komasa ha avuto sin da bambina una formazione musicale: suona infatti il pianoforte, l'organo e il clavicembalo, oltre ad aver preso lezioni di canto lirico. Nell'adolescenza ha vissuto temporaneamente a Parigi, dove ha lavorato come modella.\nL'album di debutto eponimo della cantante \u00e8 uscito nel 2015 e ha raggiunto la 24\u00aa posizione della classifica polacca, oltre a fruttare alla cantante una candidatura per il miglior artista esordiente ai premi Fryderyk del 2016, il principale riconoscimento musicale polacco.\nNel 2019 \u00e8 stato pubblicato \"Disarm\", il secondo album di Mary Komasa, candidato ai Fryderyk del 2020 nella categoria Miglior album di musica alternativa."}
{"id": "8507161", "revid": "465169", "url": "https://it.wikipedia.org/wiki?curid=8507161", "title": "Mary Komasa (album)", "text": "Mary Komasa \u00e8 l'album di debutto eponimo della cantante polacca Mary Komasa, pubblicato il 23 marzo 2015 su etichetta discografica Pomaton EMI e distribuito dalla Warner Music Poland."}
{"id": "8507165", "revid": "287204", "url": "https://it.wikipedia.org/wiki?curid=8507165", "title": "Giulini (famiglia)", "text": "I Giulini (poi Giulini della Porta) furono una nobile famiglia milanese, ascritta al patriziato cittadino.\nStoria.\nLe origini della famiglia si rifanno nel nome al luogo di Giulino di Mezzegra (anticamente \"Zulino\"), nella pieve di Lenno, sulla sponda orientale del lago di Como. Le prime fonti scritte relative alla famiglia risalgono al 26 novembre 1251 quando la casata viene segnalata come proprietaria confinante di terreni della Collegiata di Sant'Eufemia dell'Isola.\nDal ramo principale della casata, a partire dalla prima met\u00e0 del XV secolo si distaccarono due rami: uno di Gera e uno di Piuro e poi, nel secolo successivo, uno a Torno. Durante questi secoli, la famiglia rimase nel luogo di origine dove ebbe numerosi rapporti coi principali monasteri ed enti ecclesiastici dell'area\nI membri del ramo di Piuro, dal 1618, a seguito di una rovinosa inondazione che colp\u00ec i loro possedimenti, si trasferirono a Vienna. \nDal ramo di Gera discesero invece i conti di Sorico con Beltramolo Giulini di Zanolo il quale, nel 1447, fu il primo a trasferirsi appunto a Gera. Suoi discendenti furono un Giorgio, giureconsulto a Como e avvocato fiscale del senato di Milano nonch\u00e9 senatore, il quale venne insignito nel 1716 del titolo di conte per mano dell'imperatore Carlo VI del Sacro Romano Impero. Nipote di quest'ultimo fu il noto storiografo milanese Giorgio Giulini che fu giurista e membro dell'Accademia dei Trasformati, nonch\u00e9 possessore di molte cariche nello stato di Milano. Per i suoi alti meriti personali, il 19 novembre 1768 venne investito dell'imperatrice Maria Teresa dei feudi di Villapizzone e Vialba col titolo di conte trasmissibile ai suoi discendenti. A partire dal 1750 era gi\u00e0 stato ammesso al patriziato milanese.\nLa casata prosegu\u00ec con Cesare, figlio di Giorgio, il quale ottenne l'eredit\u00e0 della famiglia Della Porta con cui i Giulini si erano pi\u00f9 volte imparentati e per questo aggiunse anche quel cognome a quello della propria casata. Il nipote di questi, Cesare, mor\u00ec nel 1862 lasciando una sola figlia, Beatrice, la quale nel 1875 spos\u00f2 il marchese Ariberto Crivelli, ma i titoli vennero ereditati dal cugino di Cesare, Benigno, il quale era discendente di Giuseppe, altro figlio del conte Giuseppe che fu storiografo a Milano. La famiglia, nel corso del primo Ottocento, contrasse molte parentele significative nel mondo del Risorgimento milanese: Cesare fu direttamente coinvolto da Cavour nella realizzazione della cosiddetta \"Commissione Giulini\" per regolamentare la transizione della Lombardia dal Regno Lombardo-Veneto al neonato Regno d'Italia. Sua sorella Anna spos\u00f2 Camillo Casati, fratello di Gabrio Casati, capo del governo provvisorio di Milano alle Cinque Giornate, e di Teresa, moglie del celebre patriota Federico Confalonieri."}
{"id": "8507166", "revid": "1445722", "url": "https://it.wikipedia.org/wiki?curid=8507166", "title": "Imre Vizi", "text": "Carriera.\nCon la ha disputato i Campionati europei del 1959."}
{"id": "8507167", "revid": "300067", "url": "https://it.wikipedia.org/wiki?curid=8507167", "title": "Emeric Vizi", "text": ""}
{"id": "8507198", "revid": "1521874", "url": "https://it.wikipedia.org/wiki?curid=8507198", "title": "Bombarda Brixia Quidditch Club", "text": "Il Bombarda Brixia Quidditch Club, conosciuto anche con l'acronimo BBQC, \u00e8 una squadra sportiva italiana di quidditch con sede a Brescia, fondata nel 2015 e gestita dal 2018 dalla Polisportiva Bombarda Brixia A.S.D.\nStoria.\nFondata nel 2015 su idea di Davide Danesi, i membri iniziali del Bombarda Brixia Quidditch Club partecipano al Torneo Nazionale 2015 di Roma nelle file degli Hinkypunks Bologna Quidditch. La squadra debutta ufficialmente l'anno successivo, partecipando al Torneo Nazionale 2016 di Vignola e classificandosi al 7\u00ba posto.\nNel 2017, dopo l'introduzione da parte dell'Associazione Italiana Quidditch della Lega Quidditch AIQ, la squadra ha conquistato il suo primo podio classificandosi al 2\u00ba posto al Girone Verde di Pianezza.\nNella primavera del 2018 viene data vita a un'Associazione Sportiva Dilettantistica, la Polisportiva Bombarda Brixia A.S.D., che da quel momento gestir\u00e0 la squadra.\nL'anno successivo, la Bombarda Brixia \u00e8 la seconda squadra in Italia per numero di atleti (5) convocati a giocare con la Nazionale agli European Games 2019 di Bamberga, in Germania. A luglio dello stesso anno ha luogo il primo torneo organizzato dalla squadra, il Summer War In Magno (\"S.W.I.M.\"), nella localit\u00e0 di Magno (Gardone Val Trompia). Il 9 Novembre 2019, l'European Quidditch Federation annuncia che la Division 2 dell'European Quidditch Cup si terr\u00e0 a Brescia, presso lo Stadio Aldo Invernici. L'evento viene poi posticipato al 2021 a causa della Pandemia di COVID-19."}
{"id": "8507205", "revid": "287204", "url": "https://it.wikipedia.org/wiki?curid=8507205", "title": "\u00c1ngel del Pozo", "text": ""}
{"id": "8507206", "revid": "767487", "url": "https://it.wikipedia.org/wiki?curid=8507206", "title": "Marysia Starosta", "text": "Biografia.\nDiplomata in pianoforte, Marysia Starosta ha pubblicato il suo album di debutto, \"Maryland\", nel 2008, ma \u00e8 salita alla ribalta solo nel 2011, anno in cui ha iniziato a collaborare con il rapper Sok\u00f3\u0142. Il loro album collaborativo, \"Czysta brudna prawda\", ha raggiunto il 4\u00ba posto nella classifica polacca ed \u00e8 stato certificato disco di platino dalla Zwi\u0105zek Producent\u00f3w Audio-Video con oltre 30.000 copie vendute a livello nazionale.\nDisco di platino \u00e8 anche il loro secondo album, \"Czarna bia\u0142a magia\", che ha debuttato in vetta alla classifica nazionale nel dicembre del 2013. Il progetto ha ottenuto una candidatura per il miglior album hip hop dell'anno ai premi Fryderyk del 2015, il principale riconoscimento musicale polacco.\nNel 2018 \u00e8 uscito il secondo album come solista di Marysia Starosta, intitolato \"\u015alubu nie b\u0119dzie\", che ha raggiunto il 45\u00ba posto in classifica e che le ha fruttato la sua seconda candidatura ai Fryderyk, questa volta per il miglior album di musica alternativa."}
{"id": "8507208", "revid": "1318658", "url": "https://it.wikipedia.org/wiki?curid=8507208", "title": "William Hobbs", "text": "Biografia.\nNato a Londra da un pilota della Royal Air Force, Kenneth Hobbs, deceduto in azione nel 1942 durante la seconda guerra mondiale, e di una attrice, Joan Kerlindsday. \nNel 1948, con la madre e la zia Lesley, and\u00f2 a vivere in Australia, dove si appassion\u00f2 di teatro e scherma.\nProv\u00f2 a partecipare alle competizioni di scherma delle Olimpiadi di Melbourne del 1956, non riuscendovi. Spos\u00f2 Janet Riley, da cui ebbe Laurence e Edwin.\nNel 1957 torn\u00f2 in patria dove si iscrisse alla Royal Central School of Speech and Drama.\nInizia la carriera di scenografo di combattimenti e addestratore chiamato da Sir Laurence Olivier a lavorare per la National Theatre Company dell'Old Vic. Oliver apprezz\u00f2 cos\u00ec tanto la professionalit\u00e0 di Hobbs che scrisse la prefazione del suo libro , pubblicato nel 1967. Prima produzione teatrale in cui lavor\u00f2 fu il Romeo e Giulietta di Franco Zeffirelli nel 1960.\nFu chiamato a dirigere le scene di combattimento e ad addestrare gli attori in combattimento in numerosi film come \"Macbeth\" (1971), \"I tre moschettieri\" (1973), \"Il fratello pi\u00f9 furbo di Sherlock Holmes\" (1975), \"Robin e Marian\" (1976), \"I duellanti\" (1977), \"Flash Gordon\" (1980), \"Excalibur\" (1981), \"Brazil\" (1985), \"Le relazioni pericolose\" (1988), \"Willow\" (1988), \"Cyrano de Bergerac\" (1990), \"Amleto\" (1990), \"Robin Hood - La leggenda\" (1991), \"Rob Roy\" (1995), \"Shakespeare in Love\" (1998), \"The Avengers - Agenti speciali\" (1998) e \"Montecristo\" (2002). Hobbs afferm\u00f2 che Gene Wilder fu, tra i vari attori che addestr\u00f2, il suo miglior allievo. \nUltimo suo lavoro fu per la serie televisiva statunitense \"Il Trono di Spade\" nel 2011.\nCome scenografo cerc\u00f2 sempre di ricreare duelli realistici e storicamente accurati, venendo apprezzato per questo da registi come Roman Pola\u0144ski e Ridley Scott.\nFu co-fondatore della Society of British Fight Director. \u00c8 morto a Londra nel 2018 afflitto da demenza."}
{"id": "8507209", "revid": "741067", "url": "https://it.wikipedia.org/wiki?curid=8507209", "title": "Amico, stammi lontano almeno un palmo...", "text": ""}
{"id": "8507229", "revid": "1924342", "url": "https://it.wikipedia.org/wiki?curid=8507229", "title": "Elegante", "text": "Elegante \u00e8 un singolo del rapper italiano DrefGold, pubblicato il 10 giugno 2020 come terzo estratto dal secondo album in studio \"Elo\".\nDescrizione.\nSeconda traccia dell'album, il brano \u00e8 stato realizzato con la partecipazione del rapper Sfera Ebbasta."}
{"id": "8507230", "revid": "729019", "url": "https://it.wikipedia.org/wiki?curid=8507230", "title": "4\u00aa Armata carri della Guardia", "text": "La 4\u00aa Armata carri della Guardia (in russo: 4-\u044f \u0433\u0432\u0430\u0440\u0434\u0435\u0439\u0441\u043a\u0430\u044f \u0442\u0430\u043d\u043a\u043e\u0432\u0430\u044f \u0430\u0440\u043c\u0438\u044f) era una formazione corazzata dell'Armata Rossa che partecip\u00f2 ad alcune delle grandi battaglie durante la campagna sul fronte orientale della seconda guerra mondiale. Dopo un inizio particolarmente difficile durante la battaglia di Stalingrado, l'armata venne ricostituita completamente nell'estate 1943 e con il tempo divenne una delle unit\u00e0 meccanizzate sovietiche pi\u00f9 potenti. Particolarmente ben equipaggiata con due corpi meccanizzati e un corpo carri, la 4\u00aa Armata carri della Guardia concluse la grande guerra patriottica entrando vittoriosamente a Praga.\nStoria.\nCostituita il 1 agosto 1942 come \"4\u00aa Armata carri\" in una situazione di emergenza per cercare di fermare la grande offensiva tedesca verso Stalingrado, venne inizialmente equipaggiata con pochi mezzi corazzati e nonostante alcuni tentativi di contrattacco, dovette ripiegare dietro il Don senza essere riuscita ad arrestare la marcia dei tedeschi fino al Volga. La 4\u00aa Armata carri venne quindi sciolta alla fine di ottobre 1942 nel quadro del programma di completa revisione delle forze corazzate sovietiche. Nell'estate 1943 lo \"Stavka\" costitu\u00ec una seconda volta la \"4\u00aa Armata carri\" con due corpi carri e un corpo meccanizzato dotandola di oltre 500 carri armati moderni. Affidata all'esperto generale Vasilij Michajlovi\u010d Badanov, distintosi durante la battaglia di Stalingrado, l'armata entr\u00f2 in azione nella operazione Kutuzov contro il saliente di Or\u00ebl ma, nonostante avesse mostrato grande coraggio e slancio offensivo, non riusc\u00ec a sfondare il fronte tedesco e sub\u00ec di nuovo forti perdite.\nNel resto del 1943 e nell'inverno 1944 l'armata partecip\u00f2 all'avanzata generale tedesca e in particolare contribu\u00ec al temporaneo accerchiamento delle forze tedesche del generale Hans Hube nella sacca di Kam\"janec'-Podil's'kyj, ma venne di nuovo criticata per non essere riuscita ad impedire la fuga del nemico. Nell'estate 1944 finalmente la 4\u00aa Armata carri, passata al comando del generale Dmitrij Danilovi\u010d Lelju\u0161enko, grande esperto di mezzi corazzati e di operazioni mobili, ottenne i suoi primi grandi successi, partecipando in modo decisivo alla liberazione di Leopoli e alla marcia verso la Vistola. Nell'ultimo anno di guerra l'armata, sempre comandanta dal generale Lelju\u0161enko e alle dipendenze del 1\u00ba Fronte Ucraino del maresciallo Ivan Konev, venne potenziata con un secondo corpo meccanizzato e divenne una delle principali forze d'urto dell'Armata Rossa. Nelle grandi battaglie invernali del 1945 (operazione Vistola-Oder), la 4\u00aa Armata carri fu in grado contemporaneamente di avanzare in profondit\u00e0 in Polonia e infliggere una dura sconfitta alla riserve corazzate tedesche.\nI carri armati del generale Lelju\u0161enko si distinsero ancor di pi\u00f9 nella battaglia finale di Berlino: sempre alle dipendenze del 1\u00b0 Fronte Ucraino, avanzarono in profondit\u00e0 a sud di Berlino, chiusero l'accerchiamento a ovest della capitale tedesca, contribuirono ai combattimenti nell'area urbana meridionale, parteciparono alla distruzione delle truppe tedesche accerchiate ad Halbe e infine respinsero anche i tentativi della cosiddetta \"Armata Wenck\" di venire in soccorso della guarnigione della citt\u00e0. Dopo questi brillanti successi, la 4\u00aa Armata carri, che aveva ricevuto nel marzo 1945, il titolo \"della Guardia\", discese rapidamente a sud e concluse la seconda guerra mondiale entrando a Dresda e liberando Praga il 9 maggio 1945.\nDopo la seconda guerra mondiale, la 4\u00aa Armata carri della Guardia prese la nuova denominazione di 4\u00aa Armata meccanizzata della Guardia e rimase sul suolo tedesco entrando a far parte del Gruppo di forze sovietiche in Germania durante il primo periodo della Guerra fredda. Dopo numerosi cambiamenti di organico e di equipaggiamento, l'armata venne infine trasformata nel 1960 e prese la nuova denominazione di 20\u00aa Armata della Guardia rimanendo a far parte della prima linea del Patto di Varsavia fino alla fine della Guerra fredda e al richiamo in patria di tutte le forze militari sovietiche stanziate sul suolo tedesco."}
{"id": "8507232", "revid": "767487", "url": "https://it.wikipedia.org/wiki?curid=8507232", "title": "Czarna bia\u0142a magia", "text": "Czarna bia\u0142a magia \u00e8 il secondo album in studio collaborativo del rapper polacco Sok\u00f3\u0142 e della cantante polacca Marysia Starosta, pubblicato il 13 dicembre 2013 su etichetta discografica Prosto."}
{"id": "8507236", "revid": "415140", "url": "https://it.wikipedia.org/wiki?curid=8507236", "title": "4\u00aa Armata carri della Guardia (Armata Rossa)", "text": ""}
{"id": "8507239", "revid": "415140", "url": "https://it.wikipedia.org/wiki?curid=8507239", "title": "4\u00aa Armata corazzata della Guardia", "text": ""}
{"id": "8507246", "revid": "1784492", "url": "https://it.wikipedia.org/wiki?curid=8507246", "title": "Nazionale di pallavolo maschile della Jugoslavia", "text": "La nazionale di pallavolo maschile della Jugoslavia \u00e8 stata una squadra europea, attiva fino al 1991, composta dai migliori giocatori di pallavolo della Jugoslavia ed \u00e8 stata posta sotto l'egida della Federazione pallavolistica della Jugoslavia."}
{"id": "8507249", "revid": "628767", "url": "https://it.wikipedia.org/wiki?curid=8507249", "title": "Deportazione di giugno", "text": "La deportazione di giugno (in estone: \"juunik\u00fc\u00fcditamine\"; in lettone: \"j\u016bnija deport\u0101cijas\"; in lituano: \"bir\u017eelio tr\u0117mimai\") fu una deportazione di massa eseguita dall'Unione Sovietica di decine di migliaia di persone dai territori occupati nel 1940-1941: paesi baltici, Polonia occupata (principalmente le odierne Bielorussia occidentale e Ucraina occidentale) e Moldavia.\nI trasferimenti.\nLa deportazione ebbe luogo dal 22 maggio al 20 giugno 1941, poco prima dell'invasione dell'Unione Sovietica da parte della Germania nazista. I trasferimenti di massa erano finalizzati a rimuovere gli oppositori politici del governo sovietico, non rendere la zona pi\u00f9 sicura in vista di un attacco tedesco.\nLa deportazione ebbe luogo un anno dopo l'occupazione e l'annessione degli stati baltici e della Bessarabia e della Bucovina settentrionale e colp\u00ec gli \"elementi antisovietici\": si trattava perlopi\u00f9 di ex politici, poliziotti, ricchi industriali e proprietari terrieri. Nella Polonia occupata, si tratt\u00f2 della quarta ondata di deportazioni di massa ed aveva come scopo quello di combattere la \"controrivoluzionaria\" organizzazione dei nazionalisti ucraini.\nLa procedura per le espulsioni fu approvata da Ivan Serov e descritta nei dettagli in apposite istruzioni. Intere famiglie furono deportate sulla base di nessuna prova. Gli uomini furono generalmente imprigionati e molti di loro morirono nei campi di prigionia siberiani (i gulag); donne e bambini furono coattivamente spostati negli oblast' di Omsk e di Novosibirsk o, in alternativa, nel Territorio di Krasnojarsk, Altaj o Kazakistan. Il tasso di mortalit\u00e0 tra i deportati estoni \u00e8 stato stimato intorno al 60%.\nNumero di deportati.\nIl numero di espulsi comprende:\nNei media.\nLa deportazione di giugno \u00e8 stata oggetto di numerosi film baltici negli ultimi anni. Il film lituano del 2013 \"L'escursionista\" (\"Ekskursante\") ha raccontato i drammatici eventi attraverso gli occhi di una bambina di 10 anni che fugge dal suo campo di prigionia. Il film estone del 2014 \"Vento di traverso\" (\"Risttuules\") \u00e8 un film d'essai basato sulle memorie di una donna deportata in Siberia, e raccontata attraverso \"tableau vivants\" girati in bianco e nero. Un altro estone, \u00dclo Pikkov, ha narrato gli eventi nel cortometraggio animato \"Memorie del corpo\" (\"Keham\u00e4lu\") del 2012. In Lettonia \u00e8 stata realizzata la pellicola \"Le cronache di Melania\" (\"Mel\u0101nijas hronika\") uscita nel 2016 che, proprio come \"Vento di traverso\", ricorda le vicende con una protagonista femminile che ha subito la deportazione, ma in uno stile drammatico pi\u00f9 convenzionale."}
{"id": "8507265", "revid": "628767", "url": "https://it.wikipedia.org/wiki?curid=8507265", "title": "Deportazioni di giugno", "text": ""}
{"id": "8507282", "revid": "1543377", "url": "https://it.wikipedia.org/wiki?curid=8507282", "title": "Codex Theodulphianus", "text": " \nIl Codex Teodulphianus, designato \u0398, \u00e8 un manoscritto latino del X secolo dell'Antico e del Nuovo Testamento. Il testo, scritto su pergamena, \u00e8 una versione della Bibbia \"Vulgata\". Contiene l'intera Bibbia, con alcune parti scritte su pergamena purpurea.\nDescrizione.\nIl Libro dei Salmi e i quattro Vangeli sono scritti su pergamena purpurea in lettere d'argento (le lettere iniziali sono in oro). Il testo \u00e8 scritto in scrittura minuscola. Il testo latino del Vangelo \u00e8 un rappresentante della recensione teodulfiana della \"Vulgata\", ed \u00e8 considerato il pi\u00f9 importante testimone di questa recensione (altri manoscritti sono il \"Codex Annicensis\" e il \"Codex Hubertanus\"). Presenta una forte somiglianza testuale con il \"Codex Hubertanus\", sebbene sia scritto in una mano pi\u00f9 piccola. Il testo del Vangelo di Matteo \u00e8 molto vicino al \"Codex Cavensis\". I libri dei re, il libro delle Cronache, il libro di Esdra e le epistole paoline (parzialmente) sono testualmente vicini al tipo spagnolo della \"Vulgata\". Nel Libro della Genesi, nel Libro di Giosu\u00e8 e nel Libro dei giudici, il testo \u00e8 vicino al \"Codex Amiatinus\".\nIl Codice contiene il comma Johanneum (Giovanni 1, 5:7), un testo spurio che fa riferimento alla trinit\u00e0, nella sua posizione abituale (a differenza del \"Codex Cavensis\" e del \"Codex Toletanus\").\nStoria.\nE.A. Lowe ha datato il manoscritto all'ottavo o al nono secolo. Precedentemente apparteneva alla Cattedrale di Orleans, alla famiglia Mesmes, quindi pass\u00f2 alla Biblioteca Nazionale di Francia. Il manoscritto \u00e8 stato esaminato e descritto da Samuel Berger. \u00c8 stato collazionato da John Wordsworth e H.J. White per la loro edizione del testo della \"Vulgata\". Attualmente il manoscritto \u00e8 conservato nella Biblioteca nazionale di Francia a Parigi (Lat. 9380)."}
{"id": "8507294", "revid": "483097", "url": "https://it.wikipedia.org/wiki?curid=8507294", "title": "ANICAGIS", "text": ""}
{"id": "8507305", "revid": "446353", "url": "https://it.wikipedia.org/wiki?curid=8507305", "title": "Episodi di Control Z", "text": "La prima stagione della serie televisiva Control Z \u00e8 stata interamente distribuita per la prima volta sulla piattaforma Netflix il 22 maggio 2020."}
{"id": "8507314", "revid": "287204", "url": "https://it.wikipedia.org/wiki?curid=8507314", "title": "Monte Negoiu", "text": "Il Monte Negoiu \u00e8 una montagna dei Monti F\u0103g\u0103ra\u0219 dei Carpazi Meridionali. Si trova nel distretto di Sibiu, in Romania, e la sua vetta raggiunge i 2.535 metri di altitudine. \u00c8 la seconda vetta pi\u00f9 alta della Romania dopo il Monte Moldoveanu (2544 m)."}
{"id": "8507315", "revid": "599013", "url": "https://it.wikipedia.org/wiki?curid=8507315", "title": "Zoran Gaji\u0107 (allenatore)", "text": ""}
{"id": "8507317", "revid": "1924342", "url": "https://it.wikipedia.org/wiki?curid=8507317", "title": "What Would You Do for Love?", "text": "What Would You Do for Love? \u00e8 un singolo della cantante norvegese Ulrikke Brandstorp, pubblicato l'11 giugno 2020 su etichetta Ulrikke Records.\nVideo musicale.\nIl brano \u00e8 stato supportato da un lyric video, reso disponibile in concomitanza con l'uscita del singolo."}
{"id": "8507322", "revid": "278406", "url": "https://it.wikipedia.org/wiki?curid=8507322", "title": "Referendum federali in Svizzera del 2017", "text": "In Svizzera nel 2017 si sono tenuti sette referendum popolari in tre diverse date: 12 febbraio, 21 maggio e 24 settembre.\nReferendum di febbraio.\nIl 12 febbraio 2017 gli elettori sono stati chiamati a esprimersi su tre quesiti.\nPrimo quesito.\nIl primo quesito riguardava la conferma del decreto federale del 30 settembre 2016 concernente la naturalizzazione agevolata degli stranieri della terza generazione, approvato dal Consiglio federale (con 123 voti favorevoli e 75 contrari) e dal Consiglio degli Stati (con 25 voti favorevoli e 19 contrari) ma che doveva essere sottoposto al voto in quanto implicava una modifica nella Costituzione federale.\nIl decreto riguardava la semplificazione della procedura per la concessione della cittadinanza svizzera ai cosiddetti stranieri della terza generazione ovvero cittadini stranieri nati in Svizzera, che hanno frequentato la scuola nel Paese per almeno 5 anni, con non pi\u00f9 di 25 anni e con almeno un nonno che ha vissuto in Svizzera ed almeno un genitore che vi ha frequentato la scuola.\nSecondo quesito.\nIl secondo quesito riguardava la conferma del decreto federale del 30 settembre 2016 concernente la creazione di un fondo per le strade nazionali e il traffico d'agglomerato, approvato dal Consiglio federale (con 146 voti favorevoli, 48 contrari e 4 astensioni) e dal Consiglio degli Stati (con 41 voti favorevoli, 1 contrario e 2 astensioni) ma che doveva essere sottoposto al voto in quanto implicava una modifica nella Costituzione federale.\nIl decreto istituiva il Fondo per le strade nazionali e il traffico d\u2019agglomerato (FOSTRA) per finanziare la manutenzione delle strade nazionali, il loro potenziamento, l'eliminazione dei problemi di capacit\u00e0 e la realizzazione di nuove strade pedonali, piste ciclabili e linee tramviarie. Il fondo sarebbe stato alimentato da tasse gi\u00e0 esistenti come la tassa sul traffico e l'imposta sugli autoveicoli e sugli oli minerali e dall'aumento delle accise sulla benzina di 4 centesimi al litro.\nTerzo quesito.\nIl terzo quesito riguardava la conferma della legge federale del 17 giugno 2016 concernente misure fiscali volte a rafforzare la competitivit\u00e0 della piazza imprenditoriale svizzera (Legge sulla riforma III dell'imposizione delle imprese). La riforma cambiava il sistema di imposizione delle imprese, non pi\u00f9 compatibile con gli standard internazionali, introducendo delle riduzioni di imposta accettate a livello internazionale per le imprese che investono in ricerca e sviluppo o realizzano redditi da brevetto e prevedendo una compensazione da parte della Confederazione per i cantoni che introducevano riduzioni dell'imposta sugli utili per le imprese. Il Parlamento aveva approvato la legge, il Consiglio nazionale con 139 s\u00ec, 55 no e 2 astensioni e il Consiglio degli Stati con 29 s\u00ec, 10 no e 4 astensioni. Contro la legge era stato chiesto un referendum da parte di un comitato, che temeva ingenti perdite fiscali e un conseguente aumento delle imposte per il ceto medio.\nReferendum di maggio.\nIl 21 maggio 2017 gli elettori sono stati chiamati a esprimersi su un unico quesito.\nIl quesito.\nIl quesito riguardava la conferma della legge federale del 30 settembre 2016 sull'energia (LEne). La legge concedeva sussidi e deduzioni per il risanamento energetico degli edifici e incentivi finanziari per le imprese per l'ottimizzazione degli impianti, inaspriva le prescrizioni per le emissioni di anidride carbonica per i veicoli nuovi e concedeva incentivi finanziari per le energie rinnovabili, finanziati con un aumento da 1,5 a 2,3 centesimi per kWh dell'imposta sul consumo per utenze domestiche e imprese. Il Parlamento aveva approvato la legge, il Consiglio nazionale con 120 s\u00ec, 72 no e 6 astensioni e il Consiglio degli Stati con 35 s\u00ec, 6 no e 3 astensioni. Contro la legge era stato chiesto un referendum da parte di un comitato, che considerava la legge troppo costosa per i cittadini.\nReferendum di settembre.\nIl 24 settembre 2017 gli elettori sono stati chiamati a esprimersi su tre quesiti.\nPrimo quesito.\nIl primo quesito riguardava la conferma del decreto federale del 14 marzo 2017 sulla sicurezza alimentare, che prevedeva l'inserimento nella Costituzione federale di 5 principi: la protezione dei terreni agricoli, la minimizzazione dell'impatto sulla natura delle produzioni agricole, l'orientamento dell'offerta alimentare ad opera del mercato e dei consumatori e non dello Stato, l'importanza di buone relazioni commerciali con i Paesi esteri, la necessit\u00e0 di ridurre gli sprechi alimentari anche con campagne di sensibilizzazione. Il decreto federale deriva da un controprogetto all'iniziativa popolare promossa dall'Unione svizzera dei contadini ed era stato approvato dal Consiglio nazionale con 175 s\u00ec, 5 no e 10 astensioni e dal Consiglio degli Stati con 36 s\u00ec, 4 no e 4 astensioni.\nSecondo quesito.\nIl secondo quesito riguardava la conferma del decreto federale del 17 marzo 2017 sul finanziamento supplementare dell'AVS mediante l'aumento dell'imposta sul valore aggiunto, che prevedeva un finanziamento supplementare all'AVS (il sistema di previdenza di vecchiaia e superstiti in Svizzera), che versava in gravi problemi finanziari, mediante l'aumento dell'IVA che sarebbe passata dall'8 all'8,3% a partire dal 2021. Il decreto federale, approvato dal Consiglio nazionale con 101 s\u00ec, 92 no e 4 astensioni e dal Consiglio degli Stati con 27 s\u00ec e 18 no, comportava una modifica della Costituzione federale ed era quindi automaticamente sottoposta a referendum. Il decreto era strettamente correlato alla legge federale sulla riforma pensionistica sottoposta a referendum separatamente. La riforma nel complesso sarebbe entrata in vigore solo se entrambi i quesiti fossero stati approvati.\nTerzo quesito.\nIl quesito riguardava la conferma della legge federale del 17 marzo 2017 sulla riforma della previdenza per la vecchiaia 2020. La legge modificava il sistema pensionistico portando l'et\u00e0 di pensionamento delle donne da 64 a 65 anni, per sgravare l'AVS che versava in gravi problemi finanziari. Inoltre i proventi dell'IVA assegnati all'assicurazione per l'invalidit\u00e0 (AI) sarebbero stati trasferiti in una prima fase all'AVS e l'aliquota di conversione sarebbe scesa dal 6,8 al 6% per ridimensionare la ridistribuzione a carico dei lavoratori attivi. Il Parlamento aveva approvato la legge, il Consiglio nazionale con 100 s\u00ec, 93 no e 4 astensioni e il Consiglio degli Stati con 27 s\u00ec e 18 no. Contro la legge era stato chiesto un referendum da parte di un comitato, che riteneva la riforma non risolutiva e avversava soprattutto l'aumento dell'et\u00e0 pensionabile per le donne. La legge era strettamente correlata al decreto federale che aumentava i finanziamenti dell'AVS tramite l'aumento dell'IVA sottoposto a referendum separatamente. La riforma nel complesso sarebbe entrata in vigore solo se entrambi i quesiti fossero stati approvati."}
{"id": "8507329", "revid": "287204", "url": "https://it.wikipedia.org/wiki?curid=8507329", "title": "The Ghetto", "text": "The Ghetto \u00e8 il terzo album in studio del produttore statunitense Mustard, pubblicato il 15 dicembre 2017. Prodotto interamente da Mustard, l'album \u00e8 composto da 11 tracce che vedono la collaborazione di vari rapper statunitensi."}
{"id": "8507341", "revid": "536159", "url": "https://it.wikipedia.org/wiki?curid=8507341", "title": "Nuovo Aeroporto di Istanbul", "text": ""}
{"id": "8507354", "revid": "767487", "url": "https://it.wikipedia.org/wiki?curid=8507354", "title": "La partida", "text": "La partida \u00e8 un film del 2013 diretto da Antonio Hens.\nTrama.\nA Cuba, l'adolescente Reinier, sposato e padre di un bambino, per guadagnare abbastanza soldi per mantenere la famiglia la notte si prostituisce con i turisti stranieri. Durante il giorno invece si dedica all'unica cosa che gli interessa nella vita: giocare a calcio. Suo compagno di squadra \u00e8 Yosvani, giovane in procinto di sposare la sua fidanzata. In un ambiente a loro ostile, i due ragazzi inizieranno una storia d'amore e dovranno lottare duramente affinch\u00e9 il loro amore possa superare tutte le difficolt\u00e0 della vita."}
{"id": "8507355", "revid": "1924342", "url": "https://it.wikipedia.org/wiki?curid=8507355", "title": "Cold Summer (Mustard)", "text": "Cold Summer \u00e8 il secondo album in studio del produttore statunitense Mustard, pubblicato il 30 settembre 2016. Prodotto interamente da Mustard, l'album \u00e8 composto da 13 tracce che vedono la collaborazione di diversi rapper statunitensi."}
{"id": "8507382", "revid": "1603714", "url": "https://it.wikipedia.org/wiki?curid=8507382", "title": "Polittico della chiesa di Sant'Anna di Capodistria", "text": ""}
{"id": "8507385", "revid": "767487", "url": "https://it.wikipedia.org/wiki?curid=8507385", "title": "La piscina (film 2012)", "text": "La piscina \u00e8 un film del 2012 diretto da Carlos Machado Quintela.\nIl film \u00e8 stato presentato in anteprima all'Havana Film Festival del 2012, e successivamente presentato al Festival internazionale del cinema di Berlino del 2013 come parte della sezione Panorama Special. \u00c8 stato descritto come \"contemplativo ed enigmatico\" da Deborah Young del \"The Hollywood Reporter\".\nTrama.\nL'Avana, Cuba. Durante l'estate quattro adolescenti con problemi fisici trascorrono una giornata in piscina con il loro istruttore apatico."}
{"id": "8507390", "revid": "599013", "url": "https://it.wikipedia.org/wiki?curid=8507390", "title": "Yacouba Bamba", "text": " "}
{"id": "8507391", "revid": "684696", "url": "https://it.wikipedia.org/wiki?curid=8507391", "title": "Hard disk esterni Apple", "text": ""}
{"id": "8507394", "revid": "767487", "url": "https://it.wikipedia.org/wiki?curid=8507394", "title": "The Understudy (film 1922)", "text": "The Understudy \u00e8 un film muto del 1922 diretto da William A. Seiter. Prodotto dalla Robertson-Cole Pictures Corporation, aveva come interpreti Doris May, Wallace MacDonald, Christine Mayo, Otis Harlan, Arthur Hoyt. La sceneggiatura di Beatrice Van si basa su un soggetto di Ethel M. Hadden.\nTrama.\nIl giovane Tom Manning \u00e8 rimasto coinvolto in una intensa relazione con Grace Lorimer, un'attrice, destando grandi preoccupazioni in suo padre che cerca in tutti i modi di dividere i due. Cos\u00ec, manda il figlio nel West, mentre offre all'attrice qualsiasi somma lei vorr\u00e0 pur di rompere quel rapporto. Messisi d'accordo sulla cifra, Grace si trova per\u00f2 nell'impossibilit\u00e0 di andare a riscuotere di persona e si fa sostituire da Mary Neil, un'aspirante attrice, che si presenta al vecchio Manning come se fosse lei Grace. Lui, per\u00f2, che vede una foto dell'attrice, si rende conto dell'inganno ma la invita comunque a restare ospite da loro. Tom \u00e8 colpito dalla bellezza della ragazza mentre la famiglia comincia ad affezionarsi a lei. Prima che Grace possa arrivare per creare qualsiasi scompiglio, Tom - con il consenso del padre - porta all'altare Mary.\nProduzione.\nIl film fu prodotto dalla Robertson-Cole Pictures Corporation.\nDistribuzione.\nIl copyright del film, richiesto dalla R-C Pictures, fu registrato il 25 giugno 1922 con il numero LP18033. Lo stesso giorno, distribuito dalla Film Booking Offices of America, il film usc\u00ec anche nelle sale statunitensi.\nNon si conoscono copie ancora esistenti della pellicola che viene considerata presumibilmente perduta."}
{"id": "8507399", "revid": "287204", "url": "https://it.wikipedia.org/wiki?curid=8507399", "title": "Societ\u00e0 Sportiva Dilettantistica Pro Sesto 2019-2020", "text": "Questa voce raccoglie le informazioni riguardanti l'SSD Pro Sesto nelle competizioni ufficiali della stagione 2019-2020.\nMaglie e sponsor.\nIl fornitore tecnico per la stagione 2019-2020 \u00e8 Erre\u00e0. Lo sponsor di maglia \u00e8 Il gigante.\nCalciomercato.\nSessione invernale \"(dal 2/1 al 31/1)\".\n "}
{"id": "8507401", "revid": "1318658", "url": "https://it.wikipedia.org/wiki?curid=8507401", "title": "Pandemia di COVID-19 in Mali", "text": "Il primo caso della pandemia di COVID-19 in Mali \u00e8 stato confermato il 25 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nIl 25 marzo 2020, il Mali ha confermato i primi due casi di COVID-19.\nIl 26 marzo, due nuovi casi sono stati registrati dal Ministero della sanit\u00e0 e degli affari sociali. Per far fronte all'epidemia che finora aveva risparmiato il Paese, in un discorso alla nazione, Ibrahim Boubacar K\u00e9\u00efta, il presidente della Repubblica del Mali dichiar\u00f2 lo stato di emergenza e istitu\u00ec un coprifuoco dalle 21:00 alle 5:00.\nIl 28 marzo, sono stati confermati sette nuovi, il totale \u00e8 salito a 18.\nIl 31 marzo, le autorit\u00e0 sanitarie hanno registrato 25 casi e 2 decessi.\nMisure preventive.\nIl 18 marzo, il presidente Ibrahim Boubacar Keita ha sospeso tutti i voli dai Paesi colpiti, ha chiuso le scuole e ha vietato le grandi riunioni pubbliche. Tuttavia, le elezioni previste per marzo-aprile, che erano gi\u00e0 state rinviate pi\u00f9 volte per la scarsa sicurezza nel paese, si svolgeranno come previsto."}
{"id": "8507404", "revid": "298229", "url": "https://it.wikipedia.org/wiki?curid=8507404", "title": "Tsepo Ramonene", "text": ""}
{"id": "8507407", "revid": "767487", "url": "https://it.wikipedia.org/wiki?curid=8507407", "title": "Crashin' Thru", "text": "Crashin' Thru \u00e8 un film muto del 1923 diretto da Val Paul. Prodotto dalla Robertson-Cole Pictures Corporation, aveva come interpreti Harry Carey, Cullen Landis, Myrtle Stedman, Charles Le Moyne, Winifred Bryson. La sceneggiatura di Beatrice Van si basa su \"If a Woman Will\", racconto breve di Elizabeth Dejeans pubblicato in \"Blue Book\" del febbraio-aprile 1919.\nTrama.\nJim Blake, preso di mira da un toro infuriato, si salva per l'intervento del suo socio, Saunders, che per\u00f2, rimasto gravemente ferito, perde l'uso delle gambe. Al ranch arriva, accompagnata dalla figlia Diane, Celia, una donna che ha risposto a un'inserzione con la quale Saunders cercava una moglie. Lui, adesso, non vuole costringere Celia a sposare un disabile, e rifiuta quelle nozze, permettendole per\u00f2 di rimanere al ranch. Intanto Cons, il figlio di Saunders, addossa a Jim la colpa delle condizioni di suo padre e si mette in combutta con Gracia, una ballerina respinta da Jim che cerca cos\u00ec di vendicarsi di lui. Gracia complotta con Cons per rubare il bestiame di Jim, in modo che l'allevatore non riesca a rifondere un debito che ha contratto con suo zio Benedict. Quando quest'ultimo viene ucciso, Cons e Jim si accusano l'un l'altro dell'omicidio, per poi scoprire alla fine che la colpevole \u00e8 Gracia. Saunders, curato amorevolmente da Celia, finir\u00e0 per guarire, mentre Jim trova l'amore in Diane.\nProduzione.\nIl film fu prodotto dalla Robertson-Cole Pictures Corporation.\nDistribuzione.\nIl copyright del film, richiesto dalla R-C Pictures Corp., fu registrato il 16 marzo 1923 con il numero LP18773.&lt;br&gt;\nDistribuito dalla Film Booking Offices of America, il film usc\u00ec nelle sale statunitensi il 1\u00ba aprile 1923. Nel Regno Unito, fu distribuito il 4 febbraio 1924 dalla Wardour Films. In Danimarca, usc\u00ec il 4 agosto 1924 con il titolo \"Fast i Sadlen\".\nNon si conoscono copie ancora esistenti della pellicola che viene considerata presumibilmente perduta."}
{"id": "8507425", "revid": "1784492", "url": "https://it.wikipedia.org/wiki?curid=8507425", "title": "Nogometni klub Grani\u010dar \u017dupanja", "text": "Il Nogometni klub Grani\u010dar \u017dupanja, conosciuto semplicemente come Grani\u010dar \u017dupanja, \u00e8 una squadra di calcio di \u017dupanja, una cittadina nella Regione di Vukovar e della Sirmia in Croazia.\nStoria.\nIl Grani\u010dar viene fondato nel 1921 e le prime partite sono disputate contro l'; nel 1922 cambia il nome in Jadran, ma nel 1926 ridiventa Grani\u010dar. Nel 1934 viene costruita una tribuna nel campo sportivo e il club si iscrive nelle competizioni ufficiali. Dopo la seconda guerra mondiale la squadra si rinnova e si comincia a costruire un nuovo stadio nel campo donato da Katarina Hepburn, moglie di uno dei comproprietari della fabbrica di tannino della citt\u00e0. Il nuovo stadio viene inaugurato nel 1949 con una amichevole contro la . Nel 1960 il club sale nella \"Slavonska zona\" e nel 1976 nella \"Hrvatska republi\u010dka liga\" (terza divisione jugoslava) dopo lo spareggio contro il ove rimane fino al 1991. Dopo la dissoluzione della Jugoslavia il Grani\u010dar riesce a raggiungere la Prva HNL per una stagione, da allora milita nei campionati minori. \"Grani\u010dar\" significa \"doganiere\", infatti \u017dupanja era sul confine fra regno di Slavonia ed impero ottomano. La popolazione locale della contea era integrata nel sistema di confine in cui tutti gli uomini di et\u00e0 compresa tra 16 e 60 anni erano soggetti alle rigide regole del servizio militare. Il nome del club deriva dalla strofa di una canzone patriottica.\nStrutture.\nStadio.\nIl Grani\u010dar disputa le partite casalinghe allo Spomen stadion prve nogometne lopte (Stadio commemorativo del primo pallone da calcio), un impianto da 2500 posti.\nLo stadio prende il nome dal fatto che qui si \u00e8 giocata nel 1880 una partita fra inglesi e operai della fabbrica di tannino. \u00c8 la prima menzione del calcio in Croazia e Jugoslavia."}
{"id": "8507431", "revid": "729019", "url": "https://it.wikipedia.org/wiki?curid=8507431", "title": "Volo Delta Air Lines 1086", "text": "Il volo Delta Air Lines 1086 era un volo passeggeri di linea nazionale tra Atlanta e New York, negli Stati Uniti d'America. Il 5 marzo 2015, un McDonnell Douglas MD-88 usc\u00ec di pista durante l'atterraggio all'aeroporto LaGuardia di New York. L'aereo oltrepass\u00f2 la recinzione perimetrale, scivol\u00f2 per circa 290 metri e si ferm\u00f2 con il muso sospeso sopra la baia di Flushing. Non ci furono vittime, in 24 riportarono lievi ferite. L'aereo fu gravemente danneggiato e, in seguito, venne demolito.\nLa relazione finale del National Transportation Safety Board rivel\u00f2 che la probabile causa dell'incidente fu l'incapacit\u00e0 del pilota di mantenere il controllo direzionale dell'aereo a causa dell'eccessiva spinta degli inversori, che degrad\u00f2 l'efficacia del timone nel controllare la direzione del velivolo.\nL'aereo.\nL'aeromobile coinvolto era un McDonnell Douglas MD-88, marche N909DL, numero di serie 49540, numero di linea 1395. Vol\u00f2 per la prima volta il 2 luglio 1987 e venne consegnato a Delta Air Lines qualche mese dopo, il 29 dicembre 1987. Era alimentato da 2 motori turboventola Pratt &amp; Whitney JT8D-219. Al momento dell'incidente, l'aereo aveva quasi 28 anni e aveva accumulato ore di volo in cicli di decollo-atterraggio.\nL'equipaggio.\nIl comandante era un 56enne ex pilota della United States Air Force, che si era unito a Delta Air Lines nell'agosto 1989. Aveva ore di esperienza di volo, delle quali su MD-88 e MD-90.\nIl primo ufficiale, un 46enne, lavorava per Delta dal 2007 e aveva registrato ore di volo, di cui su MD-88 e MD-90.\nL'incidente.\nIl volo 1086 decoll\u00f2 dall'aeroporto Internazionale di Atlanta-Hartsfield-Jackson alle 08:45 EST, con arrivo previsto all'aeroporto LaGuardia di New York alle 10:48. A New York le condizioni meteorologiche erano pessime: era in corso una forte nevicata ed era presente una gelida nebbia; il comandante rifer\u00ec pi\u00f9 volte ai passeggeri che le condizioni a destinazione avrebbero potuto causare dei ritardi. Un altro MD-88 di Delta Air Lines era atterrato sulla stessa pista circa tre minuti prima del volo 1086. I piloti di questo confermarono che i controllori del traffico aereo avevano trasmesso i rapporti sull'azione di frenata all'equipaggio del volo Delta 1086; questi si basavano sui rapporti dei piloti di altri due voli che erano atterrati diversi minuti prima. Entrambi avevano riportato che l'azione di frenata sulla pista era \"buona\". Dopo l'incidente, i piloti dichiararono all'NTSB che la pista apparve tutta bianca (coperta di neve) quando l'aereo scese dal cielo coperto, pochi secondi prima dell'atterraggio.\nL'aereo si stava avvicinando alla pista 13 ed era allineato con la sua linea centrale. Il pilota automatico rimase attivo fino a circa dal suolo. La velocit\u00e0 durante la parte finale dell'avvicinamento fu di circa e di al touchdown, avvenuto alle 11:02. Pochi secondi dopo, l'MD-88 vir\u00f2 a sinistra di circa 10\u00b0 rispetto alla direzione della pista, uscendo dalla superficie asfaltata. Scivol\u00f2 lungo il prato innevato e, a circa di distanza dalla testata della pista, l'ala sinistra sfond\u00f2 la recinzione perimetrale. Dopo aver colpito un argine rialzato, che separava l'aeroporto dal mare, il velivolo scivol\u00f2 per altri , questa volta in una direzione parallela a quella della pista. Si ferm\u00f2 a circa dalla testata della pista 13, con il muso sospeso sopra il mare. L'ala sinistra distrusse circa 290 metri di recinzione.\nL'MD-88 sub\u00ec danni strutturali significativi, in particolare ai flap interni ed esterni, agli spoiler e al serbatoio del carburante dell'ala sinistra. Il radome, ovvero la parte posta davanti al muso dell'aereo, e il radar meteorologico furono gravemente danneggiati. Il danno alla parte inferiore della fusoliera si estendeva dalla parte anteriore dell'aeromobile fino al portellone posteriore. Anche il carrello di atterraggio anteriore e il vano elettronico principale si danneggiarono. Delta dichiar\u00f2 il jet irreparabile, rendendo l'incidente la 37\u00aa perdita di un McDonnell Douglas MD-80.\nL'equipaggio riusc\u00ec a evacuare completamente solo dopo pi\u00f9 di 17 minuti, mentre il velivolo stava perdendo carburante. Ventiquattro passeggeri subirono lesioni lievi, ma vennero tutti dimessi dagli ospedali in quattro giorni.\nL'aeroporto venne chiuso immediatamente dopo l'incidente, alle 11.00 circa. Le piste furono riaperte alle 14:30. La pista 13 rimase chiusa fino alle 10:30 del mattino successivo, per permettere ai servizi di emergenza di sgombrare il luogo dell'incidente. L'aereo venne spostato in un hangar.\nA bordo del volo 1086 si trovava Larry Donnell, giocatore di football americano statunitense dei New York Giants.\nLe indagini.\nIl 6 marzo 2015, il National Transportation Safety Board rifer\u00ec che i dati del registratore vocale della cabina di pilotaggio, contenenti due ore di registrazioni, erano stati scaricati con successo. Inoltre, il registratore dei dati cattur\u00f2 l'intero volo e circa 50 parametri, tra cui velocit\u00e0, altitudine, rotta e informazioni su motori e controlli di volo. Un meteorologo dell'NTSB esamin\u00f2 le condizioni meteorologiche al momento dell'incidente, per determinare se il tempo era stato un fattore contribuente.\nGli investigatori esaminarono e testarono i sistemi ANTI-SKID (anti bloccaggio), l'autobrake (freno automatico) e gli inversori di spinta dell'aeromobile. Il selettore del freno automatico nella cabina di pilotaggio venne trovato nella posizione \"MAX\". La maniglia del cono di coda nella cabina passeggeri era stata azionata, presumibilmente a fini di evacuazione, e il cono posteriore si era staccato.\nLe dichiarazioni iniziali fornite dai piloti all'NTSB rivelarono alcuni fattori che avrebbero potuto contribuire all'incidente. I piloti dichiararono di aver basato la loro decisione di atterrare sui rapporti di azione frenante \"buona\" che avevano ricevuto dal controllo del traffico aereo prima dell'atterraggio (sulla base delle segnalazioni fornite dagli aerei atterrati immediatamente prima di loro). Un altro MD-88 di Delta Air Lines era atterrato sulla stessa pista appena tre minuti prima. La pista apparve \"tutta bianca\" ai piloti quando uscirono dal cielo coperto, indicando che era coperta di neve. L'indagine dell'NTSB scopr\u00ec che l'ultimo sgombero della pista era stato effettuato circa 20-25 minuti prima dell'incidente. All'atterraggio, i piloti notarono che gli spoiler non si erano estesi automaticamente per rallentare l'aereo come avrebbero dovuto, quindi il primo ufficiale li dispieg\u00f2 manualmente. Inoltre, l'autobrake era impostato su \"max\", ma i piloti non rilevarono alcuna decelerazione. Il comandante rifer\u00ec anche di non essere stato in grado di impedire all'aeromobile di spostarsi verso sinistra.\nIn un aggiornamento pubblicato dall'NTSB il 2 aprile 2015, gli investigatori riferirono che i manuali operativi per gli equipaggi di MD-88 di Delta contenevano raccomandazioni riguardanti il rapporto di pressione dei motori in inversione di spinta in caso di atterraggio su piste \"contaminate\". A causa degli aumentati rischi legati alla decelerazione e al controllo direzionale, il valore del rapporto di pressione (EPR) doveva essere limitato a 1.3. L'indagine appur\u00f2 che l'EPR del volo 1086, a sei secondi dopo il touchdown, arriv\u00f2 a 1.9. L'inchiesta riscontr\u00f2 anche che, all'atterraggio, la pressione dei freni aument\u00f2 in modo coerente con l'attivazione dell'autobrake.\nSecondo un articolo del Wall Street Journal pubblicato il 9 marzo 2015, \"i piloti e gli esperti di sicurezza aerea sanno da tempo che, quando vengono attivati gli inversori dell'MD-88, il suo timone, destinato ad aiutare nel controllo direzionale, a volte pu\u00f2 non essere abbastanza per controllare le deviazioni laterali dal centro della pista\".\nIl rapporto finale dell'NTSB appur\u00f2 che la probabile causa dell'incidente fu l'incapacit\u00e0 del pilota di mantenere il controllo direzionale dell'aereo a causa dell'eccessiva inversione di spinta, che degrad\u00f2 l'efficacia del timone nel controllare la direzione dell'aereo."}
{"id": "8507433", "revid": "1543377", "url": "https://it.wikipedia.org/wiki?curid=8507433", "title": "Hinokitiol", "text": " \nL'Hinokitiol (\u03b2-thujaplicin) \u00e8 un monoterpene naturale che si trova nel legno degli alberi della famiglia delle Cupressaceae. \u00c8 un derivato del tropolone e del thujaplicin. L'Hinokitiol viene usato ampiamente nell'igiene orale e nei prodotti curativi a causa del suo ampio spettro antimicrobico e della sua azione anti-infiammante. Inoltre, \u00e8 stato approvato come additivo alimentare per la conservazione degli alimenti in Giappone. \nIl nome dell'Hinokitiol nasce dal fatto che \u00e8 stato in origine isolato dal legno hinoki a Taiwan nel 1936. In realt\u00e0 \u00e8 quasi del tutto assente nel legno hinoki giapponese, mentre si trova in alte concentrazioni (circa lo 0,04% della massa del durame) nel \"Juniperus cedrus\", nel legno di cedro Hiba (\"Thujopsis dolabrata\") e nel cedro rosso occidentale (\"Thuja plicata\"). \u00c8 possibile estrarlo celermente dal legno di cedro con dei solventi e con gli ultrasuoni. \nL'Hinokitiol \u00e8 strutturalmente collegato al tropolone, al quale manca il sostituente isopropilico. I tropoloni sono degli agenti chelanti molto conosciuti. \nAttivit\u00e0 antimicrobica.\nL'Hinokitiol ha un ampio spettro di attivit\u00e0 biologiche, molte delle quali sono state esplorate e segnalate in letteratura. La prima, e quella pi\u00f9 famosa, \u00e8 la sua potente attivit\u00e0 antimicrobica contro molti batteri e funghi, a prescindere dalla resistenza agli antibiotici. Specificamente, l'Hinokitiol si \u00e8 dimostrato efficace contro lo \"Streptococcus pneumoniae,\" lo \"Streptococcus mutans\" e lo \"Staphylococcus Aureus,\" che sono agenti patogeni comuni nell'essere umano. Inoltre, l'Hinokitiol ha mostrato possedere effetti inibitori sulla \"Chlamydia trachomatis\" e pu\u00f2 risultare utile clinicamente come farmaco topico. Alcuni studi recenti hanno provato che l'Hinokitiol ha anche mostrato avere un'azione anti-virale se usato abbinato a un preparato di zinco contro parecchi virus umani compreso il rhinovirus, il coxsackievirus e il mengovirus.\nAltre attivit\u00e0.\nOItre alla sua attivit\u00e0 a largo spettro antimicrobica, l'Hinokitiol possiede anche attivit\u00e0 anti-infiammatorie e anti-tumorali, come evidenziato da un certo numero di studi sulle cellule in vitro e su animali in vivo. L'Hinokitiol inibisce marcatori infiammatori e percorsi chiave, come il TNF-a e l'NF-kB, e il suo potenziale riguardo alla capacit\u00e0 di curare le infiammazioni croniche o le condizioni autoimmuni viene attualmente esplorato. L'Hinokitiol si \u00e8 riscontrato essere in grado di esercitare della citotossicit\u00e0 su parecchie linee di cellule cancerogene prominenti promuovendo processi autofagici.\nStoria.\nL'Hinokitiol fu scoperto nel 1936 dal dott. Tetsuo Nozoe dai componenti dell'olio essenziale nel cipresso di Taiwan. La scoperta di questo composto dotato di una struttura molecolare ottagonale, che non si riteneva esistesse in natura, venne riconosciuta globalmente come una grande conquista nella storia della chimica. "}
{"id": "8507435", "revid": "1318658", "url": "https://it.wikipedia.org/wiki?curid=8507435", "title": "Pandemia di COVID-19 in Namibia", "text": "Il primo caso della pandemia di COVID-19 in Namibia \u00e8 stato confermato l'11 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nIl 14 marzo, la Namibia ha riportato i suoi primi casi di COVID-19, si trattava di una coppia rumena arrivata a Windhoek dalla Spagna via Doha, in Qatar, l'11 marzo. Erano stati proiettati all'arrivo all'aeroporto internazionale di Hosea Kutako ma in quel momento non mostravano sintomi.\nIl 19 marzo \u00e8 stato confermato un terzo caso, si trattava di un cittadino tedesco di 61 anni, arrivato in Namibia il 13 marzo, rimasto in isolamento ed \u00e8 in condizioni stabili.\nAl 28 marzo, il numero totale di casi era arrivato a 11, con tutti i nuovi casi relativi ai viaggi e, al 6 aprile, vi erano 16 casi in totale e 3 guariti. A quel tempo erano stati condotti 362 test, 206 del governo namibiano attraverso l'Istituto di patologia della Namibia (NIP) e 156 di laboratori sudafricani.\nDal 5 aprile 2020 al 21 maggio 2020 non sono stati registrati nuovi casi e il totale \u00e8 rimasto a 16 casi confermati\nIl 21 maggio il Ministero della sanit\u00e0 e dei servizi sociali ha annunciato 2 nuovi casi confermati.\nIl 24 maggio, due nuovi casi sono stati confermati nella baia di Walvis. Questi due erano entrati in contatto con molte persone. Uno di loro sgattaiol\u00f2 fuori dalla quarantena e l'altro visit\u00f2 un ospedale pubblico.\nIl 31 maggio 2020 \u00e8 stato annunciato un altro caso positivo: un 51enne che si trovava sulla stessa nave del caso numero 22.\nI casi sono saliti a 25 il 1\u00ba giugno quando un operatore sanitario, che aveva viaggiato in Sudafrica, \u00e8 tornato e si \u00e8 rivelato positivo al suo arrivo in quarantena.\nIl 6 giugno, sono stati registrati 4 nuovi casi. Ci\u00f2 includeva 3 studenti che avevano viaggiato insieme in Sudafrica e 1 caso che probabilmente non \u00e8 legato al viaggio poich\u00e9 \u00e8 stato infettato in un ospedale."}
{"id": "8507442", "revid": "125146695", "url": "https://it.wikipedia.org/wiki?curid=8507442", "title": "Luca Farinotti", "text": "Biografia.\nNato a Parma nel 1972, ha vissuto l\u2019infanzia seguendo gli spostamenti del padre, lo chef Augusto Farinotti, prima a Rapallo e Santa Margherita Ligure, poi Madonna di Campiglio, Salsomaggiore Terme, poi di nuovo a Parma e infine a Maiatico dove si \u00e8 stabilito quando aveva circa 9 anni. Ha svolto studi classici e in Lettere Moderne, avvicinandosi alla letteratura orientale, in particolare alla poesia indiana e giapponese e alla letteratura americana della West Coast degli anni Sessanta.\nInizia a scrivere in versi al liceo, seguito dal latinista Don Igino Marchi e, nel 1992, la Societ\u00e0 Dante Alighieri in occasione della XLVII \u201cGiornata della Dante\u201d, gli conferisce la Medaglia d\u2019oro per una serie di componimenti successivamente pubblicati nella raccolta \"Elevazioni\" da Rebellato Editore.\nNel 1998 scrive e interpreta lo spettacolo \"Un disegno a Katmandu\" con il quale vince il Festival Europeo del Teatro dell\u2019assurdo 1999.\nIn seguito, rappresenta l\u2019Italia alla Biennale dei giovani Artisti dell\u2019Europa e del Mediterraneo (Sarajevo 2001) con un trattato sul cibo etico. Nel 2007 esordisce nella narrativa con \"Lo stadio pi\u00f9 bello del mondo\", racconto che si iscrive al filone storico-eziologico, vincendo il Premio \u201cRomanzo di formazione\u201d 2007 alla Rassegna della MicroEditoria di Chiari.\nNel 2008 pubblica il secondo romanzo, \"La mannaia di Kramer\" e nello stesso anno inizia l\u2019avventura nel mondo della ristorazione attraverso la partecipazione a vari progetti editoriali e start up, tra i quali UNESCO \u201cParma City of gastronomy\u201d di cui \u00e8 testimonial; raccoglie le considerazioni di questa esperienza nel saggio \"#mondoristorante\". Il libro vince il Premio Selezione Bancarella della Cucina 2019.\nNel 2019 realizza \"Parma 2020\u00a0\u2013 Best Restaurants &amp; Food Producers,\" la guida enogastronomica di Parma Capitale Italiana della cultura, uscita in allegato alla Gazzetta di Parma e viene inserito tra i 22 autori che compongono l\u2019antologia celebrativa per Parma 2020/21 dal titolo \"Parma\u00a0\u2013 I narratori raccontano la loro citt\u00e0\" per cui scrive il racconto \"Il bulgaro che fu re di Parma per un giorno\" dedicato a Hernan Crespo.\nDel 2019 \u00e8 anche \"Volevo solo nuotare (200.000 bracciate con Rachele Bruni)\", la biografia ufficiale di Rachele Bruni, campionessa di nuoto di fondo vincitrice della medaglia d'argento ai Giochi della XXXI Olimpiade - 10\u00a0km femminili. Il volume, dal timbro tipicamente narrativo, vince il \u201cPremio Selezione Bancarella Sport\u201d 2020.\nNel 2020 esce \"Reinstaurant- Decalogo pratico per una nuova ristorazione italiana\", edito da Reverdito. Il saggio, presentato da Roberto Perrone, \u00e8 considerato un manuale di supporto e rifondazione del Terziario; pubblicato inizialmente come open source in ebook scaricabile gratuitamente dagli esercenti colpiti dal lockdown, \u00e8 uscito in libreria nell\u2019ottobre 2020.\nNel 2021, in febbraio, esce il podcast \"Maestri sconosciuti\", costituito da monografie dedicate a personaggi \u201cin fuga dalla storia\u201d. \u00c8 il primo podcast di interazione con l\u2019articolo cartaceo di un quotidiano di cui ciascun episodio \u00e8 l\u2019approfondimento. Nel giugno del 2021 pubblica \"Qui e ora, sorelle!\", la monografia ufficiale della Nazionale di softball femminile dell'Italia, per la collana \u201cItalia sul podio\u201d. Si tratta del primo libro sportivo in cui il lessico tecnico sia stato completamente reinventato in funzione del genere femminile e viene presentato prima della partenza del team italiano per i Giochi della XXXII Olimpiade. \nL\u2019opera.\nI saggi.\nI trattati sulle politiche alimentari \"#mondoristorante\" e \"Reinstaurant\" teorizzano una rifondazione, per la cui realizzazione l\u2019autore traccia un percorso pratico e articolato, del Terziario che, quale settore intermediario d\u2019elezione tra produttori di cibo e consumatore, ha l\u2019obbligo di rendersi garante senza compromessi della preservazione dei giacimenti gastronomici, nonch\u00e9 di generare un mercato etico e sostenibile come unica opzione per il futuro.\nCritica.\nI lavori di Farinotti, basati su un approccio fortemente critico nei confronti del settore Terziario italiano, hanno sollevato dibattiti e ricevuto critiche contrastanti: definiti prontuari imprescindibili dalla maggior parte degli organi specializzati e da alcune testate di finanza, sono stati da altri messi in dubbio o considerati utopici. Il 18 dicembre 2020, Il Giornale dedica a Luca Farinotti l\u2019inserto \"Controcorrente\", definendolo \u201cscheggia impazzita dell\u2019editoria gastronomica\u201d e \u201cnemico giurato dell\u2019industria alimentare e delle catene\u201d. Mimmo Di Marzio asserisce che le tesi definite rifondanti dall\u2019autore sono difficilmente compatibili con la situazione di emergenza verificatasi a partire dal 2020 e che \u201cil settore del turismo e della ristorazione non sar\u00e0 grato a Farinotti\u201d.Il critico Marco Pozzali nell\u2019inserto \"UNESCO Parma City of gastronomy\" del 22 giugno 2019 definisce eroico e rivoluzionario ii lavoro di ricerca di Farinotti mentre Antonio Amorosi nell\u2019articolo inchiesta sulla produzione di cibo contaminata dal business sottolinea l\u2019importanza dell\u2019analisi dell\u2019autore sui sistemi alimentari e la governance del cibo globale . \nCollaborazioni.\nHa scritto articoli di cultura e societ\u00e0 per testate italiane ed estere tra cui La Madia Travelfood, La Repubblica, Italia sul podio, Gazzetta di Parma, Times of Malta, Avvenire, Terroir Talk, italiani.it. \u00c8 curatore, con Guido Conti, del tavolo sul libro della mostra \"Parma Citt\u00e0 d'oro\" del Dipartimento di Ingegneria e Architettura dell'Universit\u00e0 di Parma . Dal 2021 \u00e8 rettore dell'Accademia Internazionale della Cultura Italiana della Fondazione italiani.it. \nCuriosit\u00e0.\n\u00c8 l\u2019unico autore, dopo Roberto Perrone, ad aver raggiunto la finale in due categorie differenti del Premio Bancarella: Bancarella Sport nel 2020, con la biografia della campionessa dell\u2019Esercito Rachele Bruni e Bancarella della Cucina nel 2019, nella sestina finale con \"#mondoristorante\".\nControversie.\nNel 2019 attraverso La Repubblica, Farinotti critica aspramente il programma di eventi di Parma 2020 Capitale della cultura, definendolo un suicidio culturale. Alcuni mesi pi\u00f9 tardi, sempre su La Repubblica, oltre che attraverso Affaritaliani.it e altri media, accusa l\u2019Amministrazione Pizzarotti di aver abusato, in piena pandemia, del titolo di Capitale della Cultura, nonch\u00e9 di quello di City of Gastronomy UNESCO, utilizzando illegalmente il marchio per favorire la violazione dei principi di libera concorrenza da parte di una ristretta lobby di imprenditori ai quali il comune, secondo lo scrittore, aveva concesso in modo del tutto arbitrario l\u2019uso del marchio UNESCO per la promozione di alcuni prodotti commerciali. Farinotti accusava inoltre il comune di avere svolto pubblicit\u00e0 ingannevole, inducendo i consumatori a confondere mere e privilegiate iniziative commerciali con una campagna di solidariet\u00e0 a sostegno di tutti gli imprenditori del Terziario sul territorio. A seguito delle polemiche generate dall\u2019intervento della politica, il comune fa sapere, tramite l\u2019assessore al turismo e commercio, di aver rimosso il marchio UNESCO dai prodotti sotto accusa, fornendo disponibilit\u00e0 a chiarire davanti a una commissione apposita i dubbi in merito alla fumosit\u00e0 delle cabine di regia istituite per le iniziative commerciali di Parma 2020. \n\"Volevo solo nuotare,\" come riportato da Gazzetta di Parma il 19 novembre 2020 \u00e8 stato il primo caso nella storia di libro finalista al Bancarella oggetto di un contenzioso tra editori: \u201d Artingenio di Firenze sosteneva di aver acquistato i diritti in esclusiva dell\u2019opera, facendo ricorso al Tribunale di Firenze affinch\u00e9 ordinasse a Olympic Dream (associazione che, dopo la rottura con Artingenio, aveva fondato una propria casa editrice e aveva consentito al libro di uscire nella collana Italia sul podio, nonch\u00e9 di partecipare al Premio Bancarella) il divieto di vendita. Il Tribunale sanc\u00ec invece la piena legittimit\u00e0 della pubblicazione di Olympic Dream, condannando Artingenio a risarcire la stessa Olympic Dream e Luca Farinotti."}
{"id": "8507448", "revid": "1318658", "url": "https://it.wikipedia.org/wiki?curid=8507448", "title": "Pandemia di COVID-19 a Mauritius", "text": "Il primo caso della pandemia di COVID-19 a Mauritius \u00e8 stato confermato il 21 febbraio 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nRisposta.\nEducazione.\nIl 18 marzo 2020, nel mezzo di un'ondata di nuovi casi confermati a Mauritius, il governo di Mauritius ha annunciato che tutte le scuole e le universit\u00e0 sarebbero state chiuse fino a nuovo avviso. Dei programmi di istruzione sono stati forniti a tutti gli studenti online e in televisione attraverso la Mauritius Broadcasting Corporation. Nel maggio 2020, il governo ha approvato la distribuzione di 2.500 Tablet PC ai bambini che si trovano nel registro della sicurezza sociale.\nPanico acquisti.\nDallo scoppio del virus in vari paesi del mondo, le immagini di scaffali vuoti di negozi in Europa hanno iniziato a creare panico tra i mauriziani. Alcune persone hanno iniziato a comprare cibo e prodotti medici in eccesso.\nDottori.\nAi mauriziani fu consigliato di non visitare gli ospedali per problemi minori. A questo proposito, i medici volontari mauriziani hanno istituito un servizio di consulenza online nominato \"medicine.mu\" per fornire pareri e consigli medici gratuiti.\nSport.\nIl 6 aprile 2020, Mauritius \u00e8 diventato il primo Paese a ordinare la chiusura di tutti i campionati di calcio del Paese per la stagione 2019-2020.\nCasi di mauriziani all'estero.\nUna donna mauriziana, che lavora alle Seychelles, \u00e8 risultata positiva al COVID-19. Secondo i rapporti, la donna ha contratto il virus attraverso il coniuge, un cittadino ucraino. La coppia lavora in un hotel. Secondo le informazioni comunicate alla stampa dal commissario per la sanit\u00e0 pubblica delle Seychelles, l'ucraino, che era in viaggio, \u00e8 tornato alle Seychelles il 12 marzo 2020. Fu allora che presumibilmente infett\u00f2 il coniuge.\n\u00c8 stato riferito che tre mauriziani sono morti a causa del coronavirus in Francia, tra cui un medico di 70 anni, deceduto il 22 marzo 2020, una seconda persona di 83 anni, deceduta il 29 marzo e una terza persona di 73 anni, che deceduto il 31 marzo 2020.\n\u00c8 stato riferito che un cittadino mauriziano \u00e8 risultato positivo al coronavirus in Etiopia.\nIl 5 aprile 2020, il ministro degli Esteri, Nando Bodha, ha riferito che 46 mauriziani che lavorano sulla nave da crociera Costa Luminosa non sono stati in grado di sbarcare a Marsiglia, poich\u00e9 le autorit\u00e0 francesi non hanno autorizzato lo sbarco. Furono quindi diretti a Savona, in Italia, dove fu stabilito che sei di loro erano infetti. Quest'ultimo \u00e8 stato sottoposto a trattamenti nei centri sanitari. I restanti 40 furono portati a Roma e collocati in un hotel in quarantena.\nIl 10 aprile 2020, \u00e8 stato riferito che un medico mauriziano era risultato positivo in Svizzera.\nImpatto economico.\nSi stima che gli arresti attuati per controllare i costi della pandemia tra l'economia mauriziana siano compresi tra Rs 1 miliardo e Rs 1,3 miliardi al giorno. Il risultato \u00e8 un costo stimato totale di 15-20 miliardi di Rs, pari al 4% del PIL del paese per l'intero periodo di blocco di 15 giorni annunciato dal governo il 20 marzo. Il 30 marzo 2020, il coprifuoco sanitario iniziato il 23 marzo alle 20:00 ore \u00e8 stato prorogato di due settimane fino al 15 aprile 2020. Il blocco \u00e8 stato esteso a luned\u00ec 4 maggio 2020, per contenere ulteriormente la diffusione del COVID-19 nel paese.\nIl 22 aprile, il consiglio di amministrazione di Air Mauritius ha deciso di porre la Societ\u00e0 sotto amministrazione volontaria dopo che le interruzioni legate al coronavirus hanno reso impossibile per la compagnia aerea adempiere ai propri obblighi finanziari per il prossimo futuro."}
{"id": "8507451", "revid": "1870933", "url": "https://it.wikipedia.org/wiki?curid=8507451", "title": "Club Deportivo Tapat\u00edo", "text": "Il Club Deportivo Tapat\u00edo \u00e8 una societ\u00e0 calcistica messicana, con sede a Guadalajara. Si tratta di un club filiale del e milita nella Liga de Expansi\u00f3n MX, la seconda serie del calcio messicano.\nStoria.\nAll'inizio degli anni '70 il presidente del Enrique Ladr\u00f3n de Guevara acquist\u00f2 una franchigia di Tercera Divisi\u00f3n in modo da farne una filiale per la squadra principale. La rinomin\u00f2 Club Deportivo Tapat\u00edo, soprannome frequentemente usato nei tornei amatoriali dello stato di Jalisco, che solo nel 1973 divenne il nome di una squadra professionistica.\nLa prima partita ufficiale fu giocata nella coppa messicana di terza divisione il 5 agosto 1973 contro il \"Club Urup\u00e1n\" e si concluse con una vittoria per 3-0. Nei turni successivi si sbarazz\u00f2 dei suoi rivali fino ad arrivare alla finale contro l'Universidad de Taumalipas da imbattuto, laureandosi campione grazie alla netta vittoria per 6-1 nel match di andata.\nNel 1973-1974 disput\u00f2 un'ottima stagione in campionato qualificandosi per la \"Liguilla\" di promozione. Al seguito di una rissa nelle semifinali contro il \"Coatzacoalcos\" venne squalificato lasciando strada libera al per ottenere la promozione. Fu in seguito istituito un secondo mini-torneo per ottenere un posto in seconda divisione ma fu sconfitto dal col punteggio complessivo di 4-0.\nLa stagione successiva si qualific\u00f2 nuovamente per lo spareggio, dove sconfisse l'\"Iguala FC\" per 4-1 guadagnando la promozione in Segunda Divisi\u00f3n.\nNegli anni seguenti si assest\u00f2 a met\u00e0 classifica riuscendo a raggiungere la \"Liguilla\" solamente nel 1980, dove termin\u00f2 terzo nel proprio girone dietro ad e \"Jaguares Colima\". L'anno seguente raggiunse la finale per la promozione in Primera Divisi\u00f3n, venendo per\u00f2 sconfitto dall' vittorioso per 2-1 nel match di ritorno dopo che l'andata era terminata 1-1.\nAl termine della stagione 1982-1983 la seconda divisione si suddivise in due tornei ed il Tapat\u00edo retrocesse nella nuova \"Segunda Divisi\u00f3n \"B\"\". In questa nuova lega riusc\u00ec a vincere due titoli, il primo nel 1986 ed il secondo nel 1994, dopo essere precedentemente retrocesso nella stagione 1989-1990.\nCon il passare del tempo il club stava perdendo rilevanza come sussidiaria del Chivas in quanto molto spesso i calciatori passavano direttamente dalle riserve alla prima squadra, facendo raramente tappa al Tapat\u00edo. Con la nascita della \"Primera \"A\"\" nel 1994 si decise che la societ\u00e0 avrebbe perso la possibilit\u00e0 di accedere alla Primera Divisi\u00f3n.\nDal 1995 al 2002 gioc\u00f2 nell'unificata Segunda Divisi\u00f3n, terzo livello calcistico messicano. Nell'arco di questi anni raggiunse quattro volte la finale, nel 1995-1996, nel torneo Invierno 1999 e nei due tornei della stagione 2001-2002 perdendo rispettivamente contro , \"Cuautitl\u00e1n\", \"Deportivo Cihuatl\u00e1n\" ed \"Astros\". Sempre nello stesso periodo il Chivas fond\u00f2 una seconda squadra filiale, denominata \"\", che a differenza del Tapat\u00edo era completamente di propriet\u00e0 del .\nPrima dell'inizio della stagione 2002-2003 il Chivas acquist\u00f2 la franchigia dei , all'epoca militanti in Primera \"A\" e la utilizz\u00f2 per permettere al Tapat\u00edo di accedere alla seconda divisione messicana. Dopo l'eliminazione subita per mano dell' nella semifinale della \"Liguilla\" di apertura, riusc\u00ec a raggiungere la finale dei playoff di clausura dove fu sconfitto dal che dopo il pari dell'andata vinse 2-1 il match di ritorno dopo essere stato in svantaggio fino al 75' per via della rete messa a segno da Carlos Salcido.\nNella stagione successiva non riusc\u00ec a qualificarsi per i playoff e prima dell'inizio dell'annata 2004-2005 la franchigia venne trasferita a La Piedad cambiando nome in Chivas La Piedad. Dopo un campionato disastroso in cui riusc\u00ec a salvarsi dalla retrocessione solo battendo i nei playout, cambi\u00f2 nuovamente sede spostandosi a Tepic e rinominandosi Chivas Coras. Nella nuova citt\u00e0 disput\u00f2 un buon campionato raggiungendo i quarti di finale di Liguilla in entrambi i tornei, ci\u00f2 nonostante al termine della stagione fece ritorn\u00f2 a Guadalajara tornando ad assumere la sua denominazione originale.\nIl club disput\u00f2 altri tre campionati di Primera \"A\" senza riuscire a trovare un posto in Liguilla in nessuno dei sei tornei disputati. Il 22 maggio 2009 fu annunciata la notizia della vendita del franchising del Tapat\u00edo ai , comportando di fatto la fine del club biancorosso.\nNegli anni a venire il ruolo di filiale principale del fu occupato prima dal ed in seguito dal \"Chivas Premier\".\nNel 2020 il club \u00e8 tornato in vita prendendo parte alla Liga de Expansi\u00f3n MX, campionato nato per rimpiazzare l'Ascenso MX in seguito alla riforma del calcio messicano."}
{"id": "8507484", "revid": "1305772", "url": "https://it.wikipedia.org/wiki?curid=8507484", "title": "Willow (videogioco 1988)", "text": "Willow, anche sottotitolato Willow: The Computer Game in copertina, \u00e8 un videogioco tratto dal film \"Willow\", pubblicato nel 1988-1989 per i computer Amiga, Atari ST, Commodore 64 e MS-DOS dalla Mindscape. \u00c8 costituito da varie sequenze separate di generi differenti, ispirate ad altrettante scene del film.\nLa critica lo giudic\u00f2 quasi sempre in modo pi\u00f9 o meno negativo, fino all'estremo della rivista \"Zzap!64\" che diede un voto del 7% alla versione Amiga. Tra i problemi spesso evidenziati dalle riviste c'\u00e8 la troppa dipendenza di molte sequenze dalla pura fortuna.\n\"Willow\" per computer \u00e8 completamente diverso dagli altri due videogiochi tratti dal film, \"Willow\" arcade e \"Willow\" per NES.\nTrama.\nLa trama \u00e8 piuttosto fedele a quella del film. La schiava Ethna d\u00e0 alla luce una bambina, Elora, che secondo la profezia \u00e8 predestinata a sconfiggere la spietata regina strega Bavmorda. Ethna riesce a fuggire dalle segrete del castello e abbandona Elora su una zattera per tentare di salvarla da Bavmorda. Il nano Willow, aspirante mago, trova Elora e parte per riportarla a qualcuno del suo popolo, ma deve sfuggire alle truppe di Bavmorda che danno la caccia alla bambina. Willow incontra quindi il guerriero Madmartigan, lo libera da una gabbia e affida a lui la bambina. Willow riceve per\u00f2 un'altra missione da una fata, che lo informa della profezia e lo invia a cercare l'aiuto della maga Fin Raziel. Questa per\u00f2 \u00e8 stata trasformata in topo e Willow tenta in pi\u00f9 occasioni di farla tornare umana con le proprie arti magiche, ma riesce solo a trasformarla in corvo e poi in capra. Sia Willow sia Madmartigan vengono catturati dalle forze di Kael, il generale di Bavmorda, ma riescono a fuggire insieme attraverso le caverne di ghiaccio, usando uno scudo come slitta. In seguito si uniscono alle forze dei ribelli che si oppongono alla regina. Kael riesce a catturare Elora e portarla al castello, dove Bavmorda prepara un rituale per distruggere la bambina e la profezia. Quando i ribelli assaltano il castello, Madmartigan affronta in duello Kael, mentre Willow deve finalmente riuscire a padroneggiare la magia per far tornare umana Fin Raziel e permetterle di fermare in tempo Bavmorda.\nModalit\u00e0 di gioco.\nAll'inizio del gioco una pergamena a scorrimento verticale narra tutta la trama, in inglese con illustrazioni. Oltre a essere un'introduzione, la pergamena \u00e8 anche un'interfaccia: tramite un puntatore a forma di bastone contorto si possono selezionare alcune parole in grassetto in mezzo al testo e accedere alle corrispondenti fasi del gioco.\nSi pu\u00f2 scegliere di affrontare tutta l'avventura nell'ordine prestabilito, con 8 vite a disposizione, oppure giocare direttamente una qualsiasi delle fasi per fare pratica.\nSono cliccabili anche alcune parole segrete, non grassettate e non menzionate nel manuale, che permettono di vedere altre immagini decorative, mappe e aiuti.\nCi sono sette sequenze giocabili, con funzionamento molto diverso, di seguito descritte nel loro ordine prestabilito. Le sequenze sono introdotte da immagini digitalizzate tratte dal film (escluso il Commodore 64) e necessitano di caricamenti da disco piuttosto lunghi, da ripetere ogni volta che si fallisce.\nNormalmente tutte le soluzioni sono predefinite, cio\u00e8 ad esempio la forma dei labirinti e i simboli magici giusti sono sempre gli stessi a ogni partita. In fondo alla pergamena c'\u00e8 per\u00f2 un'opzione per modificare in modo casuale tutte le soluzioni e affrontare cos\u00ec una partita diversa."}
{"id": "8507489", "revid": "287204", "url": "https://it.wikipedia.org/wiki?curid=8507489", "title": "Mariano G\u00e1lvez", "text": " Fu eletto Capo di Stato del Guatemala, all'epoca parte della Repubblica Federale del Centro America, nell'agosto del 1831. Di tendenze liberali, govern\u00f2 durante un'epidemia di colera e fu avversario dei conservatori, fra cui gli ordini religiosi della Chiesa cattolica e gli aristocratici di Citt\u00e0 del Guatemala. Firm\u00f2 il trattato con cui cedette il Belize all'Inghilterra. Fu costretto alle dimissioni nel 1838. \nSi impegn\u00f2 nell'istituzione di scuole di stato, nella soppressione di feste religiose, nella fondazione del Museo Nazionale. Promosse il codice di Livingston \u2014 tradotto in spagnolo dal liberale Jos\u00e9 Francisco Barrundia y Cepeda \u2014 che stabiliva il sistema penitenziario nazionale e la giuria popolare nei tribunali. Introdusse la legge del divorzio in Guatemala. Tutte queste repentine novit\u00e0 non furono accolte bene dal popolo guatemalteco, in parte perch\u00e9 introdotte senza alcuna gradualit\u00e0 in parte perch\u00e9 erano state trasferite di peso dagli Stati Uniti, il cui contesto sociale era radicalmente diverso.\nBiografia.\nL'origine di G\u00e1lvez \u00e8 ignota, perch\u00e9 da trovatello fu abbandonato in un cesto davanti alla casa del sacerdote Toribio Carvajal, che lo port\u00f2 nell'agiata famiglia di donna Gertrudis de G\u00e1lvez, che lo adott\u00f2, gli diede il proprio cognome e lo fece studiare. Si calcola che possa essere nato dal 29 agosto 1790 al 26 maggio 1794, ma non \u00e8 possibile risalire alla data esatta. Studi\u00f2 dapprima al Colegio San Jos\u00e9 de los Infantes e poi comp\u00ec gli studi universitari alla \"Real y Pontifica Universidad de San Carlos Borromeo\", presso cui si laure\u00f2 il 16 dicembre 1819. Il suo nome incominci\u00f2 a circolare negli ambienti politici prima della firma della dichiarazione di indipendenza del 15 settembre 1821.\nDurante i primi anni dell'indipendenza, G\u00e1lvez fu vicino al Partito Conservatore, e fu persino uno degli entusiasti sostenitori dell'annessione del Centro America al Messico. Ma in seguito si un\u00ec ai liberali e ne divenne un esponente di spicco. Manuel Jos\u00e9 Arce, invidioso di G\u00e1lvez, tent\u00f2 di inviarlo in missioni diplomatiche all'estero, ma G\u00e1lvez riusc\u00ec sempre a evitare questa forma di esilio. \nAll'epoca si contendevano il potere due partiti, Conservatore e Liberale. Il primo aveva come riferimento i commercianti meticci di antica data, che durante il periodo coloniale si erano dedicati al commercio con la Spagna, risiedevano per lo pi\u00f9 a Citt\u00e0 del Guatemala ed erano invisi agli agricoltori, poich\u00e9 potevano fissare il prezzo dei prodotti agricoli e gli ordini religiosi, fra i quali i principali erano i domenicani, i mercedari e i francescani. Il secondo aveva come riferimento contadini meticci di antica data, che possedevano latifondi a Totonicap\u00e1n, Quetzaltenango, Huehuetenango e negli attuali stati dell'Honduras, di El Salvador, del Nicaragua e della Costa Rica e consideravano i guatemaltechi degli sfruttatori.\nDopo l'elezione di Francisco Moraz\u00e1n a presidente della Federazione del Centro America nel 1830, l'Assemblea Nazionale del Guatemala indisse le elezioni per lo Stato del Guatemala, in cui vinse Jos\u00e9 Francisco Barrundia. Tuttavia questi non accett\u00f2 l'elezione in quanto era gi\u00e0 impegnato come senatore nell'Assemblea. A questo punto, il 24 agosto 1831 l'Assemblea elesse Mariano G\u00e1lvez come Capo di Stato del Guatemala; al suo rifiuto, fu per\u00f2 obbligato dall'Assemblea ad accettare. \nLa presidenza.\nDopo la sua elezione Mariano G\u00e1lvez ricevette pressioni affinch\u00e9 assumesse l'incarico il pi\u00f9 presto possibile e fu investito dalla guida dello Stato con un semplice atto il 28 agosto 1831, e il suo mandato si sarebbe concluso nel 1835. Realizz\u00f2 riforme radicali in quasi tutti i settori dell'amministrazione governativa. Al termine del suo mandato G\u00e1lvez fu rieletto, ma declin\u00f2 l'incarico. Si tennero allora nuove elezioni in cui risult\u00f2 nuovamente vincitore e G\u00e1lvez assunse il potere, ma non riusc\u00ec a terminare il mandato per una rivolta conservatrice contro di lui.\nDurante il governo di Mariano G\u00e1lvez si adottarono politiche liberali e per la prima volta si mise in pratica la separazione tra la Chiesa e lo stato. G\u00e1lvez applic\u00f2 la censura della corrispondenza, si confiscarono fondi e propriet\u00e0. In quanto antagonista dei privilegi del partito conservatore, G\u00e1lvez espulse l'arcivescovo Ram\u00f3n Casa\u00fas y Torres e nel 1832, ordin\u00f2 la soppressione dei tributi alla Chiesa, elimin\u00f2 gran parte delle festivit\u00e0 religiose, autorizz\u00f2 il matrimonio civile e legalizz\u00f2 il divorzio. Curiosamente lo stesso Mariano G\u00e1lvez aveva una figlia monaca, alla cui vocazione non si oppose e, prima di assumere la presidenza, aveva sempre corrisposto volentieri le decime. G\u00e1lvez abol\u00ec i privilegi della Chiesa Cattolica non por questioni religiose, ma per ragioni puramente politiche: con meno festivit\u00e0 aumentava la produttivit\u00e0 e con la soppressione delle decime obbligatorie assicurava maggiori introiti per l'erario pubblico; gli ordini religiosi erano i principali proprietari terrieri, mentre il clero secolare che dipendeva dall'arcivescovo beneficiava delle decime obbligatorie. L'eliminazione dei privilegi colpiva il potere dei suoi avversari politici.\nIstruzione.\nPer quello che concerne l'istruzione, G\u00e1lvez volle riformare il sistema educativo del Guatemala, e incominci\u00f2 a sperimentare il famoso sistema lancasteriano, ritenuto allora ottimo, che prevedeva che il maestro si avvalesse dell'aiuto degli alunni migliori. Si istituirono borse di studio, in particolare a vantaggio degli scolari indigeni. Si ordin\u00f2 l'istituzione di una scuola di mineralogia, la creazione del Museo Nazionale, di una scuola femminile, e della prima scuola magistrale. Infine, fu fondata l'Accademia Nazionale delle Scienze, che venne a colmare il vuoto educativo lasciato dalla chiusura della Real y Pontificia Universidad de San Carlos Borromeo, causata dall'espulsione degli ordini religiosi dopo la sconfitta del partito conservatore.\nLa caduta del suo governo.\nNel febbraio del 1837 il Centro America fu teatro di una serie di vicende drammatiche, che incendiarono una rivolta che termin\u00f2 con la fine della Federazione. Un'epidemia di colera si abbatt\u00e9 sul Guatemala causando circa mille morti e tre mila infetti. L'epidemia colp\u00ec specialmente i poveri e gli indigeni degli altipiani e si propag\u00f2 rapidamente. Il governo di G\u00e1lvez, con la speranza di alleviare la situazione, invi\u00f2 i medici disponibili, le infermiere, gli studenti di medicina e i farmaci, ma tutte queste misure non bastarono, perch\u00e9 gli indigeni continuavano a morire e non si fidavano delle medicine del governo. \nGli indigeni del distretto di Mita era scontento per il nuovo sistema di giurie popolari per loro incomprensibile che li obbligava a svolgere la mansione di giurati lontano da casa senza ricevere compensi n\u00e9 indennizzi.Si diffuse allora la voce che il governo avesse avvelenato fiumi e torrenti con il proposito di sterminare la popolazione indigena. Inoltre provoc\u00f2 malcontento una recente concessione di terreni di Verapaz fatta a Michael Bennett, che era il rappresentante del presidente federale Francisco Moraz\u00e1n nei suoi commerci di mogano. A giugno, Santa Rosa de Mita si lev\u00f2 in armi e dal paese di Mataquescuintla emerse il nuovo capopopolo Rafael Carrera y Turcios. Carrera non era analfabeta, come vollero screditarlo i liberali \u2014 anzi aveva anche una buona calligrafia\u2014, ma un uomo molto religioso, che radun\u00f2 truppe nelle montagne, sicch\u00e9 la guerriglia che segu\u00ec prese il nome di Ribellione della Montagna.\nGli scontri avevano preso la forma di una guerra santa, in cui i parroci arringavano i contadini a difendere i diritti della santa religione e a combattere gli atei liberali; lo stesso Carrera aveva ricevuto la sua istruzione dal parroco di Mataquescuintla, che gli aveva mostrato la vessazioni che la Chiesa soffriva per le politiche anticlericali perpetrate dai liberali. Altro fattore influente nella rivolta furono le concessioni che il governo federale del liberale Francisco Moraz\u00e1n fece agli inglesi, chiamati eretici perch\u00e9 protestanti: in Guatemala il Belize e la tenuta di San Jer\u00f3nimo, la propriet\u00e0 migliore fra quelle che i liberali avevano confiscato ai domenicani nel 1829; mentre il contrabbando di articoli inglesi provenienti dal Belize stava impoverendo gli artigiani guatemaltechi, che si unirono alla rivolta di Carrera.\nPer arrestare i violenti attacchi della guerriglia contadina, G\u00e1lvez approv\u00f2 e poi lod\u00f2 la politica della terra bruciata contro i paesi dei rivoltosi; ci\u00f2 spinse vari esponenti del suo stesso partito a chiedergli di abbandonare questa tattica che contribuiva soltanto a fomentare la rivolta. All'inizio del 1838, Jos\u00e9 Francisco Barrundia y Cepeda, liberale guatemalteco deluso dalla gestione di G\u00e1lvez per le sue atrocit\u00e0, manovr\u00f2 per portare la capitale dalla parte di Carrera, per combattere G\u00e1lvez. La situazione del Guatemala era insostenibile: l'economia era paralizzata por la poca sicurezza delle strade e gli stessi liberali arrivarono al punto di negoziare con Carrera perch\u00e9 la rivolta cessasse. G\u00e1lvez si sospese dalle sue funzioni il 31 gennaio 1838 dinanzi all'esercito dei rivoltosi comandato da Rafael Carrera, che entr\u00f2 nella capitale con una forza di 10000-12000 uomini, d'accordo con il liberale Jos\u00e9 Francisco Barrundia y Cepeda.\nLe truppe vittoriose di Carrera, al grido di \u00ab\u00a1Viva la religi\u00f3n!\u00bb e \u00ab\u00a1Fuera los herejes extranjeros!\u00bb e costituite principalmente da contadini armati alla meglio, si impadronirono della capitale e la saccheggiarono, danneggiando gli edifici pubblici che era espressione del governo liberale, e non si placarono finch\u00e9 il decano della cattedrale, Antonio de Larraz\u00e1bal y Arrivillaga, fu obbligato da Carrera ad aprire le porte del tempio, che erano rimaste chiuse dal 1829.\nIl 2 marzo 1838 l'Assemblea all'unanimit\u00e0 accett\u00f2 la sospensione di G\u00e1lvez dalle sue funzioni, e si inizi\u00f2 un periodo di incertezza in Guatemala, di cui si avvantaggi\u00f2 Rafael Carrera. Moraz\u00e1n giunse a Citt\u00e0 del Guatemala quando G\u00e1lvez si era gi\u00e0 sospeso e l'Assemblea lo invest\u00ec di pieni poteri per combattere Rafael Carrera, offrendogli anche la presidenza vitalizia, che Moraz\u00e1n rifiut\u00f2, perch\u00e9 contraria ai suoi principi liberali. G\u00e1lvez non aveva rinunciato e rest\u00f2 nella sua casa di Citt\u00e0 del Guatemala, da dove assisteva al naufragio dei suoi sforzi. Legalmente era lui il Capo dello Stato e Valenzuela era solo il presidente ad interim durante il periodo di sospensione. Quando i liberali perdettero il controllo della situazione, G\u00e1lvez rinunci\u00f2 definitivamente.\nEsilio in Messico.\nDopo l'improvvisa presa della capitale da parte di Carrera, G\u00e1lvez decise di abbandonare la citt\u00e0 e di dirigersi a Quetzaltenango, dove non era il benvenuto e dovette continuare la fuga; arriv\u00f2 in Messico, dove si stabil\u00ec definitivamente.\nLa sua vita in Messico fu splendida: esercit\u00f2 l'avvocatura con onorari considerevoli; sostenne anche un caso per la legazione inglese, che gli valse riconoscimenti da parte di Sua Maest\u00e0 Britannica. Si sent\u00ec cos\u00ec ben accolto in Messico che fin\u00ec per trasferirvi la famiglia e non fece mai pi\u00f9 ritorno in Guatemala.\nMorte.\nMor\u00ec tranquillamente a Citt\u00e0 del Messico il 29 marzo 1862 e fu sepolto nel Cimitero di San Fernando. Prima di morire, G\u00e1lvez ripet\u00e9 la famosa frase di Scipione l'Africano: \u00abPatria ingrata: no possiederai i miei resti\u00bb. Ci\u00f2 nonostante, nel 1920 il governo di Carlos Herrera dispose il rimpatrio della salma, che fu traslata nella vecchia scuola della facolt\u00e0 di giurisprudenza dell'Universidad de San Carlos."}
{"id": "8507501", "revid": "92723", "url": "https://it.wikipedia.org/wiki?curid=8507501", "title": "Jos\u00e9 Felipe Mariano G\u00e1lvez", "text": ""}
{"id": "8507543", "revid": "113630652", "url": "https://it.wikipedia.org/wiki?curid=8507543", "title": "Horst Woldemar Janson", "text": ""}
{"id": "8507558", "revid": "295921", "url": "https://it.wikipedia.org/wiki?curid=8507558", "title": "Boogie il mercenario", "text": ""}
{"id": "8507562", "revid": "729019", "url": "https://it.wikipedia.org/wiki?curid=8507562", "title": "Parnall Plover", "text": "Il Parnall Plover (Piviere in lingua inglese) fu un aereo da caccia imbarcato monomotore, monoposto e biplano, sviluppato dall'azienda aeronautica britannica George Parnall &amp; Co. nei primi anni venti del XX secolo.\nProgettato per dotare le portaerei della Royal Navy di un modello pi\u00f9 moderno, fu ordinato per la produzione su piccola serie, ma dopo un'attenta valutazione gli venne preferito il concorrente Fairey Flycatcher e il suo sviluppo venne interrotto.\nStoria del progetto.\nNel 1922 l'Air Ministry, il dipartimento del governo britannico che aveva la responsabilit\u00e0 di gestire l'intera aviazione nazionale, emise una specifica, indicata come \"Specification N6/22\", per la fornitura di un aereo da caccia ed idrovolante imbarcato monoposto che sostituisse il Gloster Nightjar, introdotto dal giugno di quell'anno nei reparti della Royal Air Force (RAF). La specifica prevedeva, tra le altre richieste, l'utilizzo come propulsore di un motore radiale raffreddato ad aria, o l'Armstrong Siddeley Jaguar, dall'architettura a 14 cilindri doppia stella, o il Bristol Jupiter, 9 cilindri su singola stella. Al concorso parteciparono due aziende nazionali, la Fairey e la Parnall, allora con sede a Yate.\nL'ufficio tecnico della George Parnall &amp; Co., diretto dal capo progettista Harold Bolas, elabor\u00f2 un progetto dall'impostazione generale, per l'epoca, convenzionale, realizzato in tecnica mista, abbinando parti in struttura metallica ad altre in legno ricoperta da tela trattata, dalla cellula monoposto e dalla velatura biplana, adottando tuttavia una serie di accorgimenti tecnici per facilitare al pilota le impegnative manovre di appontaggio tipiche dei velivoli che operavano dal ponte di una portaerei.\nIl primo prototipo, motorizzato con un Bristol Jupiter, vol\u00f2 alla fine del 1922. Seguirono altri due prototipi, il secondo in configurazione idrovolante a scarponi, anch'esso motorizzato con un Bristol Jupiter e il terzo, sempre idrovolante, dotato di un motore Armstrong Siddeley Jaguar. Le successive prove di volo rivelarono alla commissione esaminatrice che i tre prototipi riuscirono ad ottenere prestazioni simili a quelle espresse dal concorrente Fairey Flycatcher, per cui le autorit\u00e0 militari ritennero di richiedere un'ulteriore fornitura di esemplari da avviare a pi\u00f9 dettagliate prove comparative, con una commissione di dieci esemplari alla Parnall.\nTecnica.\nCos\u00ec come nel Flycatcher, il progetto del Plover era caratterizzato da alcune soluzioni tecniche, per i suoi tempi, all'avanguardia e uno dei primi aerei progettati specificamente per operare dalle portaerei.\nLa fusoliera, realizzata con struttura lignea e ricoperta da tessuto trattato, integrava l'unico abitacolo aperto destinato al pilota, e terminava in un impennaggio convenzionale monoderiva. A seconda delle varie configurazioni era dotato di un convenzionale carrello d'atterraggio biciclo fisso, con robusti elementi anteriori ruotati ammortizzati, o di una coppia galleggianti collegati alla parte ventrale della cellula da una struttura tubolare, elementi di galleggiamento che integravano ruote che sporgevano attraverso il fondo degli stessi.\nLa velatura, di tipo biplana a scalamento positivo, ovvero con il piano alare inferiore spostato verso coda rispetto al superiore, integrava ipersostentatori (flap) che si estendevano per tutto il bordo di uscita di entrambe le ali, accorgimento che consentiva al velivolo caratteristiche tali da necessitare ridotte lunghezze per le delicate manovre di decollo e appontaggio. Le due ali erano tra loro collegate da una coppia di montanti interalari, il tutto ulteriormente irrigidito da tiranti in cavetto d'acciaio.\nCome previsto dal capitolato tecnico, alla cellula vennero abbinati entrambi i propulsori suggeriti, entrambi dall'architettura radiale e raffreddati ad aria, l'Armstrong Siddeley Jaguar a 14 cilindri doppia stella, il Bristol Jupiter 9 cilindri a singola stella. Posizionati all'estremit\u00e0 anteriore della fusoliera erano montati privi di cappottatura, esponendo i pacchi radianti lamellari dei cilindri al flusso dell'aria mossa dall'elica.\nImpiego operativo.\nSei Plover entrarono in servizio con il 403 e il 404 Fleet Fighter Flight della Royal Air Force nel 1923, permettendo al modello di essere valutato in condizioni operative nei confronti del Flycatcher e del Nightjar, che entrambi i modelli dovevano sostituire. La decisione finale privilegi\u00f2 il Flycatcher, considerato pi\u00f9 facile da pilotare oltre ad essere pi\u00f9 facile da allestire, sostituendo il Plover nel 1924. Un esemplare venne iscritto nel registro civile britannico con l'immatricolazione G-EBON, e, in qualit\u00e0 di velivolo da competizione, partecip\u00f2 a un'edizione della King's Cup Air Race; in quell'occasione il Plover si ritir\u00f2 dalla gara a causa di problemi di alimentazione del carburante. Il G-EBON rimase in seguito danneggiato per poi essere distrutto nel gennaio 1929."}
{"id": "8507563", "revid": "1699816", "url": "https://it.wikipedia.org/wiki?curid=8507563", "title": "Goofy's Glider", "text": ""}
{"id": "8507564", "revid": "1699816", "url": "https://it.wikipedia.org/wiki?curid=8507564", "title": "The Olympic Champ", "text": ""}
{"id": "8507566", "revid": "1699816", "url": "https://it.wikipedia.org/wiki?curid=8507566", "title": "How to Play Golf", "text": ""}
{"id": "8507567", "revid": "1699816", "url": "https://it.wikipedia.org/wiki?curid=8507567", "title": "Tiger Trouble", "text": ""}
{"id": "8507568", "revid": "298229", "url": "https://it.wikipedia.org/wiki?curid=8507568", "title": "\u00c1dria Santos", "text": "Soprannominata anche \"Filha do vento\", \u00e8 stata definita la pi\u00f9 influente atleta paralimpica brasiliana, dal locale Comitato Paralimpico.\nBiografia.\nNata nel 1974, affetta da retinite pigmentosa, ha debuttato come velocista nella categoria B2 (ipovedenti ai Giochi paralimpici di Seul nel 1988, a soli 14 anni. Nel 1994, a causa della perdita totale del residuo visivo, ha continuato la sua carriera nella categoria dei non vedenti assoluti (T10, poi T11). Le sue performances comprendono i 100 metri piani, i 200 metri piani, i 400 metri piani e, pi\u00f9 di rado, gli 800 metri piani e la staffetta 4\u00d7100 metri.\nHa partecipato a tutte le edizioni dei Giochi paralimpici estivi dal 1988 al 2008, meritando 13 medaglie, di cui 4 d'oro, 8 d'argento e una di bronzo. Inoltre ha gareggiato a varie edizioni dei Campionati del mondo di atletica leggera paralimpica dal 1994 al 2011 e a tre edizioni dei Giochi parapanamericani, ottenendo costantemente il podio. Nel 2011 ha chiuso la sua carriera atletica internazionale, in seguito a un intervento al menisco.\nNel 2012 \u00e8 stata scelta dal Comitato Paralimpico Internazionale e dal Comitato paralimpico brasiliano, insieme a Clodoaldo Silva, a rappresentare il Brasile, sfilando alla cerimonia di apertura dei Giochi paralimpici di Londra (29 agosto); i due atleti si sono alternati a portare la torcia olimpica.\n\u00c1dria Santos ha una figlia, Barbara, nata nel 1989, ed \u00e8 sposata con la propria guida e allenatore Rafael Krub."}
{"id": "8507569", "revid": "1699816", "url": "https://it.wikipedia.org/wiki?curid=8507569", "title": "Fathers Are People", "text": ""}
{"id": "8507575", "revid": "1699816", "url": "https://it.wikipedia.org/wiki?curid=8507575", "title": "For Whom the Bulls Toil", "text": ""}
{"id": "8507578", "revid": "123100411", "url": "https://it.wikipedia.org/wiki?curid=8507578", "title": "Der Freitag", "text": "Der Freitag (\"Il Venerd\u00ec\", fino al 1990 Sonntag) \u00e8 un settimanale tedesco di attualit\u00e0 culturale e politica. \n\u00c8 stato fondato con il nome \"Sonntag\" (\"Domenica\") a Berlino Est nel 1946 come settimanale di approfondimento culturale dell'associazione Kulturbund. Nei momenti di maggiore allentamento censorio della DDR si \u00e8 contraddistinto per la sua apertura al dibattito su tematiche ideologicamente controverse. Nel 1957 il suo redattore capo Gustav Just fu processato e condannato per attivit\u00e0 anti-costituzionali per alcuni articoli pubblicati dal settimanale.\nIn seguito alla caduta del muro di Berlino e alla riunificazione tedesca, il settimanale \u00e8 stato rinominato \"Freitag\", con un gioco di parole riguardante la prima sillaba \"frei\" che in tedesco vuol dire \"libero\". \u00c8 inoltre riservato pi\u00f9 spazio al dibattito politico e sociale."}
{"id": "8507579", "revid": "1699816", "url": "https://it.wikipedia.org/wiki?curid=8507579", "title": "Father's Week-End", "text": ""}
{"id": "8507581", "revid": "380453", "url": "https://it.wikipedia.org/wiki?curid=8507581", "title": "Montpellier Volley Universit\u00e9 Club 2019-2020 (maschile)", "text": "Questa voce raccoglie le informazioni riguardanti il Montpellier Volley Universit\u00e9 Club nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8507586", "revid": "380453", "url": "https://it.wikipedia.org/wiki?curid=8507586", "title": "Association Sportive Cannes Volley-Ball 2019-2020 (maschile)", "text": "Questa voce raccoglie le informazioni riguardanti l'Association Sportive Cannes Volley-Ball nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8507596", "revid": "436907", "url": "https://it.wikipedia.org/wiki?curid=8507596", "title": "M'Manc", "text": "M'Manc \u00e8 un singolo del disc jockey italiano Shablo e dei rapper italiani Geolier e Sfera Ebbasta, pubblicato il 12 giugno 2020.\nDescrizione.\nIl brano ruota attorno agli stereotipi romantici, come la mancanza della donna amata, l'idea di non innamorarsi pi\u00f9 e dello stare lontani come soluzione per entrambe le parti."}
{"id": "8507597", "revid": "125155619", "url": "https://it.wikipedia.org/wiki?curid=8507597", "title": "Chiesa dei Santi Ambrogio e Simpliciano", "text": "La chiesa prepositurale dei Santi Ambrogio e Simpliciano \u00e8 la parrocchiale di Carate Brianza, in provincia di Monza e Brianza ed arcidiocesi di Milano; fa parte del decanato di Carate Brianza.\nStoria.\nLa primitiva chiesa di Carate Brianza, dedicata solo a sant'Ambrogio, sorse probabilmente nel XII secolo; nel \"Liber Notitiae Sanctorum Mediolani\" si legge che tale cappella era filiale della pieve d'Agliate.&lt;br&gt;Nel 1578 la chiesa di Sant'Ambrogio, sede dell'omonima parrocchia, divenne sede anche della parrocchia di San Simpliciano di Carate, pur rimanendo le due circoscrizioni ufficialmente distinte.&lt;br&gt;Dalla relazione della visita pastorale del 1759 dell'arcivescovo di Milano Giuseppe Pozzobonelli s'apprende che nella chiesa avevano sede i sodalizi del Santissimo Sacramento e del Santissimo Rosario e la societ\u00e0 della Santissima Croce.&lt;br&gt;L'attuale parrocchiale venne costruita tra il 1793 e il 1805 lasciando intatto il campanile romanico, che era stato rimaneggiato nel 1767 con la realizzazione della nuova cella campanaria.&lt;br&gt;Il 13 giugno 1766, con l'emanazione di una bolla di papa Clemente XIII, le due parrocchie di sant'Ambrogio e di san Simpliciano furono unite, ma tale disposizione divenne effettiva solo il 14 ottobre del 1767; in quell'occasione la chiesa divenne sede di un vicariato foraneo in luogo.&lt;br&gt;Nel 1838 il vicariato di Agliate fu soppresso e diviso tra quelli di Besana e di Carate; a quest'ultimo furono aggregate le parrocchie di Albiate, Briosco, Costa Lambro, Triuggio, Verano, Robbiano, Giussano, Sovico e Rancate.&lt;br&gt;Nel 1972, con la riorganizzazione territoriale dell'arcidiocesi voluta dall'arcivescovo Giovanni Colombo, il vicariato di Carate venne trasformato nell'omonimo decanato.\nDescrizione.\nLa facciata, terminata solo nel 1880 grazie all\u2019intervento economico della benefattrice Isabella Mangiagalli Buttafava, presenta due ordini sovrapposti e intervallati da un cornicione doppio, ognuno dei quali a sua volta \u00e8 ripartito verticalmente in tre campi da semipilastri con capitelli. In ognuno dei campi laterali \u00e8 inserita una nicchia dove trovano posto le statue dei santi Gerolamo, Sebastiano, Simpliciano e Ambrogio, mentre nei due centrali si aprono una finestra, in alto, e il portone d\u2019ingresso rivestito con moderne lastre di rame decorate a sbalzo, su disegno dell\u2019artista caratese Flavia Maggioni. Un timpano dalle nitide forme corona la scenografica quinta.\nL\u2019interno della chiesa denota l\u2019impronta di un maturo neoclassicismo, dovuto soprattutto all\u2019architetto ticinese Simone Cantoni che fra il 1803 e il 1807 prosegu\u00ec il lavoro inizialmente impostato da Gaetano Faroni. Lo spazio \u00e8 organizzato in un\u2019unica vasta navata, con le pareti laterali in cui si innestano tre arcate per parte divise da coppie di possenti semicolonne. Le due arcate centrali ospitano, sulla sinistra, la Cappella del Crocifisso, dominata da un grande crocifisso ligneo e da due tele seicentesche con Cristo inchiodato alla croce e con una Piet\u00e0 e, sulla destra, la Cappella della Madonna del Rosario con la statua in legno dorato della Vergine, contornata da quindici quadretti secenteschi, dipinti su rame, con i Misteri del Rosario, una Annunciazione e una Adorazione dei pastori di scuola bresciana, pure seicentesche. Le altre arcate sono cieche e forse nel progetto originale dovevano far posto ad altrettante cappelle, poi non costruite. Un cornicione aggettante segue in alto tutto il perimetro dell\u2019edificio e fa da base di appoggio per un variegato gioco di volte a botte, decorate con rosoni di stucco e dipinte nel 1899 dal pittore Davide Begh\u00e8 con un ciclo di affreschi.\nL\u2019opera artisticamente pi\u00f9 pregevole \u00e8 una Nativit\u00e0 con S. Francesco e S. Caterina, datata 1584 e firmata dal pittore cremonese Giovanni Battista Trotti detto il Malosso, trasportata a Carate nell\u2019Ottocento dall\u2019originaria collocazione in Santa Maria della Pace a Cremona. Di buona fattura \u00e8 pure un San Carlo, collocato su una parete a fianco dell\u2019altare maggiore, copia seicentesca di un noto quadro del Cerano. La controfacciata \u00e8 occupata dalla cantoria e dall\u2019organo costruito nel 1856 dalla prestigiosa bottega di Gerolamo Carrera e tornato in piena funzione, dopo anni di abbandono, grazie ai restauri del 1984.\nA fianco del presbiterio, lateralmente al coro, fu eretto nel 1840 un ampio oratorio a pianta ottagonale dedicato a san Carlo e san Luigi. Oggi questo edificio \u00e8 adibito a sacrestia.\nImpossibile non notare il campanile romanico della chiesa.\nIl campanile, unico superstite dell\u2019antica chiesa, che fu completamente demolita alla fine del \u2018700, ha una struttura muraria in cotto a vista, alleggerita da bifore e trifore e decorata con archetti \u201ca dente di sega\u201d.\nNascoste tra le bifore e nella struttura muraria si potranno scoprire piccole sculture: alcune teste umane e anche la testa di un animale fantastico.\nL\u2019attuale cella campanaria fu elevata nel 1767 per consentire l\u2019installazione di un concerto di cinque campane"}
{"id": "8507605", "revid": "762947", "url": "https://it.wikipedia.org/wiki?curid=8507605", "title": "Chiave relativa", "text": ""}
{"id": "8507608", "revid": "1997909", "url": "https://it.wikipedia.org/wiki?curid=8507608", "title": "Larrousse LH95", "text": "Larrousse LH95 \u00e8 un prototipo di monoposto di Formula 1 progettato dagli ingegneri Robin Herd, Tino Belli e Michel T\u00eatu per il team Larrousse con lo scopo di partecipare alla stagione di Formula 1 1995. \nLa vettura avrebbe dovuto essere equipaggiata con un motore Ford-Cosworth V8 DFV, mentre come piloti erano stati ingaggiati i francesi Christophe Bouchut ed \u00c9ric Bernard. La ormai compromessa situazione finanziaria della squadra transalpina non fece concretizzare il debutto in pista, previsto per il Gran Premio di San Marino 1995, dato che la Larrousse dichiar\u00f2 bancarotta.\nSviluppo.\nLa Larrousse \u00e8 stata progettata dal capo designer Larrousse Robin Herd durante l'ultima stagione del team in Formula 1 nel 1994. A causa dei fondi ridotti del team ne \u00e8 stato costruito solo un esemplare che, tuttavia, non ha mai gareggiato.\nIl team \u00e8 stato iscritto per la stagione 1995. Larrousse dopo aver fallito il tentativo di collaborare con DAMS, ordin\u00f2 che il telaio del anno precedente, la Larrousse LH94, fosse modificato per soddisfare le nuove norme tecniche per il 1995, mentre aspettava di vedere se il governo francese avrebbe fornito supporto finanziario al team, come mezzo per compensare il fatto che la cosiddetta \"Legge di Evin\" aveva vietato possibili entrate derivanti dalla sponsorizzazione di tabacco e alcol. Nel frattempo, \u00e8 stato costretto a vendere la sua partecipazione di maggioranza della squadra ai connazionali Laurent Barlesi e Jean Massoudi. Durante questo periodo, sono stati proposti come possibili piloti \u00c9rik Comas, Emmanuel Collard, Elton Julian, \u00c9ric H\u00e9lary, Emmanuel Cl\u00e9rico, Paul Belmondo Christophe Bouchut e \u00c9ric Bernard. Alla fine i piloti iscritti erano \u00c9ric Bernard e Christophe Bouchut, con \u00c9ric H\u00e9lary come collaudatore. Due settimane prima della gara del apertura della stagione in Brasile \u00e8 stato annunciato che Larrousse non avrebbe ricevuto denaro dal governo. La settimana seguente, il team ha scelto di non partecipare in Brasile e Argentina ragionando sul fatto che sarebbe stato meglio concentrarsi sulla costruzione di una nuova auto piuttosto che sull'aggiornamento della LH94, che sarebbe stato costoso e difficile da raggiungere. C'\u00e8 stata una trattativa con Peugeot per la fornitura dei motori ma si \u00e8 arenata. Tuttavia, la situazione del team \u00e8 rimasta estremamente difficile: Cosworth ha rifiutato di fornire i motori senza essere pagato; Gli ex soci di G\u00e9rard Larrousse Patrick Tambay e Michael Golay hanno intrapreso un'azione legale contro di lui in Francia e il supporto pianificato da Petronas dipendeva dalla squadra se avesse partecipato a un Gran Premio. Una settimana prima del Gran Premio di San Marino ha annunciato il ritiro della sua squadra dalla F1 incolpando gli altri di non aver ottenuto i finanziamenti promessi. Comunque la Larrousse figurava nella lista dei partecipanti per il Gran Premio di San Marino ma alla fine non si presentarono. Ha annunciato l'intenzione di tornare allo sport per il 1996, ma i debiti e le azioni legali del team da parte di ex partner, piloti e fornitori hanno reso impossibile il ritorno in Formula 1 per Larrousse.\nPiloti.\nGerard Larrousse,proprietario del team Larrousse,aveva scelto \u00c9ric Bernard e Christophe Bouchut."}
{"id": "8507611", "revid": "767487", "url": "https://it.wikipedia.org/wiki?curid=8507611", "title": "G\u00f6tz Friedrich", "text": "Biografia.\nDopo gli studi al Deutsches Theaterinstitut di Weimar, fu allievo e tra il 1953 e il 1972 assistente e collaboratore di Walter\u00a0Felsenstein. Dopo essere stato direttore di produzione e regista principale all'Opera di Amburgo e direttore di produzione alla Royal Opera House, dal 1981 fino alla sua morte fu direttore generale e regista principale del Deutsche Oper Berlin. Parallelamente, fu dal 1984 al 1994 direttore artistico del Theater des Westens.\nFu particolarmente noto per le sue regie wagneriane, in particolare per il ciclo dell\"'Anello del Nibelungo\", portato in scena anche in Giappone e negli Stati Uniti. Il suo stile univa al rigore di Felsenstein un approccio di estraniamento brechtiano e una forte consapevolezza politica; molte sue regie sollevarono aspre controversie, in particolare la sua produzione del \"Tannh\u00e4user\" per il Festival di Bayreuth del 1972, in cui veniva rappresentata una Wartburg proto-nazista e che terminava con i cantanti che in abiti moderni salutavano a pugno chiuso."}
{"id": "8507612", "revid": "436907", "url": "https://it.wikipedia.org/wiki?curid=8507612", "title": "Miami (Ronny J, Sfera Ebbasta e Duki)", "text": "Miami \u00e8 un singolo del rapper statunitense Ronny J, del rapper italiano Sfera Ebbasta e del rapper argentino Duki, pubblicato il 5 giugno 2020."}
{"id": "8507613", "revid": "1005847", "url": "https://it.wikipedia.org/wiki?curid=8507613", "title": "Elezioni comunali in Liguria del 2017", "text": "Le elezioni comunali in Liguria del 2017 si tennero l'11 giugno, con ballottaggio il 25 giugno."}
{"id": "8507628", "revid": "1572967", "url": "https://it.wikipedia.org/wiki?curid=8507628", "title": "Lingua italiana e televisione", "text": "La diffusione della lingua italiana in Italia \u00e8 stata profondamente influenzata dalla diffusione della televisione.\nQuadro generale.\nLa spinta a capire e parlare l'italiano, diventata pi\u00f9 forte dopo l'unit\u00e0 d'Italia, ha trovato nel parlato trasmesso della televisione una soluzione economica e che ha sopperito alle carenze della scuola.\nL'analfabetismo e la scarsa abitudine alla lettura, la \u00abscarsa densit\u00e0 della cultura\u00bb indicata dal glottologo Ascoli come uno degli ostacoli per il raggiungimento di una lingua comune, hanno permesso ai mass media di svolgere un ruolo dominante. Questo ruolo \u00e8 stato inoltre rinforzato dall'intervento dello Stato, che per decenni ha attribuito alle trasmissioni televisive un compito educativo, legato alla loro funzione di \u201cservizio pubblico\u201d. \nNel corso degli anni la televisione ha perso la sua funzione pedagogica, ma rispecchia le variet\u00e0 della lingua italiana.\nImportanza.\nLa televisione \u00e8 ed \u00e8 stata per decenni il mezzo di comunicazione pi\u00f9 diffuso in Italia. Questo l'ha resa anche il mezzo di comunicazione pi\u00f9 influente dal punto di vista linguistico.\nNel 2000 i telespettatori sono stati circa il 93% della popolazione, secondo i dati Istat.\nPluralit\u00e0.\nNon esiste una \u00ablingua della televisione\u00bb, ma tante lingue. Secondo una definizione di Francesco Sabatini, si parla infatti di \u00abitaliani trasmessi\u00bb, al plurale, intendendo con questo le diverse forme espressive a seconda della tipologia del programma: telegiornale, documentario, programma di intrattenimento, fiction, ecc.\nEffetti sulla lingua.\nDal punto di vista diacronico la \u00ablingua della televisione\u00bb ha contribuito al processo di semplificazione e di svecchiamento della lingua italiana. Pi\u00f9 specificamente, ha contribuito all\u2019affermazione dell'italiano neostandard e dell'uso medio.\nStoria.\nLe emissioni televisive in Italia iniziarono con la RAI, che inizi\u00f2 le trasmissioni il 3 gennaio 1954.\nL'evoluzione della lingua trasmessa nel corso degli anni si intreccia dapprima con la storia della RAI e successivamente anche con quella delle televisioni private o commerciali.\nLinguisticamente la storia della televisione in Italia si pu\u00f2 suddividere in tre fasi, indicate con i neologismi \"paleotelevisione\" e \"neotelevisione\", coniati da Umberto Eco nel 1983, e con il neologismo \"neo-neotelevisione\", coniato da Giuseppe Antonelli.\nLa paleotelevisione.\nNella fase della paleotelevisione, dal 1954 al 1976, la RAI era l\u2019unica emittente televisiva. La RAI aveva prima un solo canale e poi due canali in bianco e nero, e le sue trasmissioni coprivano solo alcune ore della giornata.\nLa RAI era nata per informare, intrattenere, ma anche per educare gli italiani. In questa fase era quindi presente una funzione pedagogica realizzata con:\nLa diffusione di un modello unificato di pronuncia port\u00f2 anche alla pubblicazione del \"Dizionario d'ortografia e di pronunzia\" (DOP) , che riproponeva il modello del fiorentino emendato e fu redatto dai linguisti Migliorini, Tagliavini e Fiorelli.\nNella fase della paleotelevisione la RAI ebbe un importante ruolo di stimolo all\u2019uso dell\u2019italiano in ambienti molto legati all\u2019uso del dialetto: nel 1951 i dialettofoni erano il 63,5% della popolazione. Rese quindi familiare ai suoi ascoltatori la lingua italiana, permettendo loro di arricchire il proprio vocabolario e di rifarsi a una pronuncia standard, in una societ\u00e0 che aveva negli anni Cinquanta ancora una elevata percentuale di analfabeti (nel 1951 l\u2019analfabetismo era intorno al 13% ). \nIn questa prima fase la TV svolse anche un ruolo di socializzazione, perch\u00e9 non tutte le famiglie avevano un apparecchio televisivo in casa e quindi si riunivano davanti all'unico apparecchio disponibile presso i parenti o i vicini di casa, oppure al bar.\nLa neotelevisione.\nNel 1976 la RAI viene riformata e viene introdotto il III canale (RAI 3) con le sedi regionali, dando spazio a contenuti su base regionale e quindi al parlato locale. Soprattutto finisce il monopolio della RAI con la nascita delle radio e TV private, prima su base locale e poi nazionale. Nasce la neotelevisione.\nLa conduzione dei telegiornali passa dallo speaker al giornalista, e si perde cos\u00ec la pronuncia impostata e priva di inflessioni dialettali.\nLa programmazione passa da poche ore giornaliere a 24 ore e la necessit\u00e0 di conquistare spazi pubblicitari causa la perdita di qualit\u00e0 dei programmi televisivi, anche dal punto di vista linguistico.\nIl pubblico, che telefona da casa, viene intervistato per strada o \u00e8 presente in studio, prende sempre pi\u00f9 spazio nei programmi televisivi di intrattenimento, ma anche di approfondimento politico, e porta con s\u00e9 i dialetti, l\u2019italiano sub-standard, quello popolare.\nLa neo-neotelevisione.\nNel terzo ventennio televisivo, dal 1996 in poi, il pubblico diventa sempre pi\u00f9 protagonista, con i talk show, con i reality show, con le trasmissioni di infotainment (informazione e intrattenimento) e il modello di parlato \u00e8 sempre pi\u00f9 tendente al basso: \u00e8 la neo-neotelevisione.\nLa lingua italiana in televisione si evolve, perch\u00e9 la lingua \u00e8 un organismo vivo, in costante mutamento e cambia con l\u2019introduzione di neologismi, di forestierismi, come gli anglicismi \"docufiction\" da \"documentario\" e \"fiction\", \"infotainment\" da \"informazione\" e \"intrattenimento\", che sono parole composte dette parole macedonia; con la formazione di nomi composti e i composti \"x-show\": \"reality show, talk show\"; con il calco semantico come per esempio il caso della parola \"virale\": \u201cun video diventato virale\u201d.\nLe trasmissioni di divulgazione scientifica rendono familiari le parole del linguaggio tecnico-scientifico: i tecnicismi. Le trasmissioni di divulgazione di medicina, per esempio, rendono note al grande pubblico televisivo termini come \"radicali liberi\", \"grassi saturi\" e \"insaturi\", \"neoplasia\" e \"metastasi\", \"anoressia\" e \"bulimia\". \nLa TV di questo periodo si trasforma da \u00abmodello di lingua\u00bb in \u00abspecchio delle lingue\u00bb , ossia riflette le variet\u00e0 della lingua italiana, le abitudini linguistiche degli italiani.\nDa una lingua standard con un registro formale, caratteristica dei telegiornali e delle trasmissioni di informazione, dei documentari di divulgazione scientifica e culturale, dei dibattiti politici, si passa alle variet\u00e0 regionali, all\u2019italiano popolare e ai dialetti, sia negli interventi del pubblico da casa o dal vivo in studio e nelle interviste per strada nei programmi di informazione e di intrattenimento, ma anche nel linguaggio dei presentatori, sia nelle TV nazionali che locali e anche nel linguaggio di tanti politici, i quali spesso sconfinano nella aggressione verbale e nella volgarit\u00e0.\nLe trasmissioni cambiano, l\u2019intrattenimento prende il sopravvento, le notizie di cronaca, i documentari scientifici e culturali vengono spettacolarizzati: \nL\u2019abbandono di un italiano standard si \u00e8 avuto nei programmi di intrattenimento, ma anche da parte dei giornalisti, che cadono talvolta in errori di sintassi, di pronuncia e di semantica. \nL\u2019italiano regionale e popolare in TV \u00e8 caratterizzato dall\u2019uso del \"che\" polivalente, dell'indicativo al posto del congiuntivo, dall\u2019uso errato dei pronomi, delle preposizioni, degli aggettivi al posto degli avverbi, del troncamento dei verbi all\u2019infinito.\nNella lingua della TV si ritrovano anche gli stereotipi del linguaggio giornalistico: \u201cun efferato delitto, una brillante operazione delle forze dell\u2019ordine\u201d, ecc.; i termini attinti dal linguaggio del cinema: \"montaggio\", \"inquadratura\", \"stacco\", ecc.; i gerghi della malavita e il linguaggio giovanile nelle fiction televisive.\nLe fiction televisive accolgono le tante variet\u00e0 dell\u2019italiano: \nIn particolare, la fiction \"Un posto al sole\" si discosta dal linguaggio piatto e standardizzato delle fiction \"Vivere\" e \"Centovetrine\" (realizzate da Mediaset), e presenta un linguaggio pi\u00f9 vicino al parlato, con i suoi tratti tipici come le dislocazioni, il \"ci\" attualizzante, i dimostrativi \"\u2019sto\" e \"\u2019sta\", ma anche pronunce regionali, meridionalismi lessicali molto diffusi, e il parlato regionale, poich\u00e9 nella vita di tutti i giorni la lingua parlata nelle situazioni informali \u00e8 spesso l'italiano regionale. "}
{"id": "8507631", "revid": "767487", "url": "https://it.wikipedia.org/wiki?curid=8507631", "title": "La famiglia di elefanti", "text": "La famiglia di elefanti (\"Elephant\") \u00e8 un film documentario naturalistico del 2020 sugli elefanti diretto da Mark Linfield e narrato da Meghan Markle. In italiano la voce narrante \u00e8 di Elisa.\n\u00c8 il quindicesimo documentario sulla natura distribuito sotto l'etichetta Disneynature. Il film \u00e8 stato distribuito insieme a \"Echo, il delfino\" come esclusiva di Disney+ il 3 aprile 2020.\nTrama.\nNel deserto del Kalahari nell'Africa meridionale, molti elefanti africani si preparano a migrare dalla loro casa verso un paradiso erboso.\nIl branco \u00e8 guidato dalla loro grande matriarca Gaia e dalla sorella minore Shani, che ha contribuito a proteggere la famiglia. Shani ha anche allevato il suo vivace figlio Jomo, un giovane elefante molto energico che vuole solo giocare con gli altri animali, come i lichi (antilopi) e i babbuini.\nQuando la terra sta per prosciugarsi, Gaia conduce gli elefanti in una pozza d'acqua quasi asciutta per godersi il fango prima di lasciare il deserto. A loro si uniscono presto altri elefanti che visitano, giocano e bevono dall'acqua. Quando l'acqua si asciuga, perch\u00e9 divenuta fango, Gaia nota un elefantino soffocare perch\u00e9 \u00e8 bloccato nel fango, quindi va in suo soccorso e il giovane elefante si riunisce con sua madre.\nIl branco lascia il deserto, nel loro lungo viaggio incontrano altri branchi di elefanti, decidono di fare una pausa per mangiare e per ricongiungersi con gli altri branchi, con alcuni che non vedono Gaia da oltre un anno. Jomo inizia a fare nuove amicizie con gli altri elefantini, e per secoli, Shani si riunisce con molti dei suoi cugini che non incontrava da tempo. Il branco di Gaia e gli altri branchi di elefanti non hanno fortuna a cercare cibo, ma un elefante maschio (che sta visitando la sua famiglia) usa la sua proboscide per far cadere un dei semi dagli alberi. Tutti mangiano felici.\nIl branco di Gaia incontra antichi percorsi creati dai loro antenati durante la migrazione. Quando raggiungono una pozza d'acqua asciutta, notano lo scheletro di un elefante. Shani mostra a Jomo confuso una lezione di vita. Il branco prosegue e trova un'altra pozza d'acqua, questa volta piena. Mentre gli elefanti bevono, Jomo gioca con un gruppo di facoceri. L'acqua per\u00f2 \u00e8 stata rovinata dai suoi precedenti visitatori, quindi gli elefanti sgranocchiano gli alberi di Mopane ma vengono cacciati da dei bruchi che sono capaci di mangiare interi alberi.\nIl branco continua il viaggio verso una piccola isola. Non c'\u00e8 acqua da bere, ma Gaia conduce il suo branco verso gli alberi di Baobab dove potrebbero bere l'acqua dalla sua linfa. Shani insegna ai giovani elefanti come ottenere la linfa strappando la spessa corteccia. Il branco riposa sull'isola per la notte.\nContinuando il viaggio, il branco deve attraversare tempeste di sabbia. Shani e Gaia avvertono che il terreno trema, il che significa che c'\u00e8 un fiume vicino, ma si disperano quando raggiungono il fiume. \u00c8 molto sotto la scogliera dove si trovano gli elefanti, ma grazie all'aiuto di uno stormo di uccelli Quelea, il branco si dirige verso le Cascate Vittoria, il luogo che Gaia ha cercato. Il branco beve allegramente, ma presto si devono confrontare con i coccodrilli. Fortunatamente nessuno \u00e8 rimasto ferito quando hanno attraversato il fiume. Raggiungono cos\u00ec le isole e il branco si gode i loro momenti alle Cascate Vittoria e mangiano le noci di palma.\nNel frattempo, negli altopiani dell'Angola, inizia a piovere, il che significa che l'acqua sta tornando al Delta dell'Okavango, la casa di Shani e Jomo.\nPoco dopo, Gaia inizia a stancarsi ed indebolirsi e trova delle difficolt\u00e0 nel mangiare il cibo. Lei e il branco iniziano a tornare ad Okavango. Shanii aiuta Gaia a radunare il branco, con Jomo al loro fianco. Gaia si rende conto che le Cascate dell'Angola sono vicine e lei e Shani raccolgono immediatamente il branco per prendere la via pi\u00f9 breve, ma presto si trovano di fronte ad un branco di leoni. Mentre gli elefanti si sistemano per la notte, i leoni attaccano Jomo, ma viene salvato da Shani. Ma al mattino Gaia muore, con il branco che condivide un triste addio alla loro matriarca, mentre i leoni condividono la loro festa. Shani trova difficile la sua leadership verso gli altri elefanti. Una settimana dopo, un elefante d\u00e0 alla luce un elefantino. Jomo non \u00e8 impressionato, ma presto smette di essere il bambino della famiglia e si scalda per il suo nuovo compagno di giochi.\nShani usa i ricordi di Gaia, ed inizia a ricondurre il branco al Delta. Presto si trovano di fronte ad un branco rivale di elefanti, che inseguono l'elefante appena nato. Shani si trova in piedi davanti alla matriarca rivale, facendo ritirare i rivali. Tornano a casa ad Okavango, dove la terra sta tornando verde. Il gruppo accetta Shani come la nuova matriarca, mentre Jomo insegna al cucciolo di elefante come giocare con gli altri animali.\nAccoglienza.\nL'aggregatore di recensioni Rotten Tomatoes riporta una percentuale di gradimento dell'81% basato su 27 recensioni professionali, con una valutazione media di 6,7/10. Il consenso del sito recita: \"\"Disneynature:\" \"La famiglia di elefanti\" si aggiunge alla tradizione dello studio sui documentari naturalistici ben fotografati diretti ai bambini, ma che sono abbastanza coinvolgenti anche per i genitori.\" Su Metacritic il film ha un punteggio medio ponderato di 61 su 100, basato su 11 recensioni professionali, indicate come \"recensioni generalmente favorevoli\".\n\"La famiglia di elefanti\" ha ricevuto recensioni positive. \"Common Sense Media\" ha dato al film 4 stelle su 5, affermando che \"i genitori devono sapere che il documentario sulla natura \"La famiglia di elefanti\" \u00e8 adatto a tutte le et\u00e0, ma alcuni spettatori potrebbero trovarlo un po' lento. I realizzatori si sono confrontati con questo aspetto introducendo nuovi pericoli per gli elefanti, creando momenti di suspense durante il film. Queste scene includono possibili annegamenti, predatori come leoni e iene, un cucciolo di elefante con la testa bloccata nel fango e altro ancora, il che potrebbe risultare spaventoso o sconvolgente per alcuni spettatori, specialmente quando sono gli elefanti pi\u00f9 giovani a essere messi a rischio. Ciononostante gli elefanti riescono a superare le avversit\u00e0 intatti fino alla fine del film, quando muore di vecchiaia una matriarca. \u00c8 una scena tenera in cui la mandria si raggruppa intorno a lei e sente il suo ultimo respiro dai tronchi, coprendosi gli occhi con l'orecchio quando finalmente se n'\u00e8 andata. Alcuni spettatori, per\u00f2, possono sentirsi a disagio sapendo che il suo corpo sar\u00e0 probabilmente attaccato dai leoni circostanti non appena la mandria si sposter\u00e0. Allo stesso modo, la narratrice Meghan Markle chiarisce che, sebbene questa mandria sia sopravvissuta al suo pericoloso viaggio, non tutte ci riescono\".\n\"VanityFair\" ha elogiato il film e la performance di Meghan Markle, affermando: \"\u00c8 un solido film sulla natura, non abbastanza concreto da essere un vero lavoro di osservazione scientifica, ma coinvolgente e persuasivamente conservazionista nel suo modo sottile. Ma la vera attrazione del film \u00e8 Meghan Markle, ovviamente\"."}
{"id": "8507636", "revid": "1340213", "url": "https://it.wikipedia.org/wiki?curid=8507636", "title": "Episodi di F Is for Family (quarta stagione)", "text": "La quarta stagione della serie animata F Is for Family, composta da 10 episodi, \u00e8 stata interamente pubblicata su Netflix il 12 giugno 2020, in tutti i paesi in cui il servizio \u00e8 disponibile.\n\"Padre confessore\".\nTrama.\nFrank confida le sue preoccupazioni, riguardo al ritorno di suo padre, al prete nel confessionale.\n\"Niente \u00e8 impossibile\".\nTrama.\nFrank accompagna Bill e Maureen alla festa per il rientro a scuola delle medie, ma viene turbato da alcuni flashback. Sue intanto porta Kevin alla festa delle superiori, tentando di farlo entrare nel programma per il college.\n\"Portami un dente\".\nTrama.\nFrank fallisce miseramente nel tentativo di aiutare i suoi figli nelle attivit\u00e0 extrascolastiche, provando a essere meglio di suo padre. Intanto Vic, rientrato al lavoro, scopre dei nuovi cambiamenti.\n\"La parola con la B\".\nTrama.\nBill, alla partita di hockey, scopre un'altra faccia di suo nonno. Sue, intanto, si deprime a causa della festa del \"baby shower\".\n\"Respira\".\nTrama.\nSue \u00e8 in ospedale, dopo l'incidente stradale accaduto al termine dello scorso episodio. Nel mentre Frank e suo padre affrontano un problema in aeroporto, Bill scatena una rissa alla sua prima partita di hockey.\n\"Vieni da pap\u00e0\".\nTrama.\nFrank esplode emotivamente, dopo aver tentato di fare il possibile per essere un padre migliore del suo.\n\"R come Rosie\".\nTrama.\nProtagonista dell'episodio \u00e8 Rosie, alle prese con l'elezione per diventare un assessore comunale.\n\"Murphy e figlio\".\nTrama.\nMentre sembra che Frank e suo padre Bill si stiano riavvicinando, le cose iniziano ad andare per il peggio alla recita di Maureen. Vic intanto tenta di scrivere un nuovo pezzo musicale.\n\"Cleveland, arriviamo!\".\nTrama.\nFrank, Bob, Rosie e Red, per conto della Mohican Airways, vanno a Cleveland, per seguire un corso sui macchinari a raggi X per gli aeroporti.\n\"Bimbo, bimbo, bimbo\".\nTrama.\nMentre Frank fa di tutto per tornare a casa, a Sue tocca arrangiarsi, tra mille peripezie, per raggiungere l'ospedale. Al termine dell'episodio, mentre Sue partorisce il quarto figlio, Big Bill muore nella cappella dell'ospedale, in attesa della nascita del nipote."}
{"id": "8507637", "revid": "1989899", "url": "https://it.wikipedia.org/wiki?curid=8507637", "title": "Pinacoteca civica di Teramo", "text": ""}
{"id": "8507669", "revid": "15756", "url": "https://it.wikipedia.org/wiki?curid=8507669", "title": "Ungodly Hour", "text": "Ungodly Hour \u00e8 il secondo album in studio del duo musicale statunitense Chloe x Halle, pubblicato il 12 giugno 2020 dalla Parkwood Entertainment e dalla Columbia Records.\nNell'ambito dei Grammy Award annuali ha ottenuto la candidatura come Miglior album urban contemporaneo.\nDescrizione.\nIl secondo album in studio del duo \u00e8 costituito da sonorit\u00e0 provenienti dal contemporary R&amp;B, pop, hip hop, toccando inoltre il soul, blues, gospel, indie pop e techno. Il progetto discografico vede le artiste presenti nella composizione e produzione di tutte e tredici le tracce, con la collaborazione di Scott Storch, Mike Will Made It, Boi-1da, Victoria Mon\u00e9t e Swae Lee. In un'intervista con Zane Lowe per Apple Music su BBC Radio 1, Chloe disse che il duo \u00abvoleva davvero mostrare come potevamo accoppiare la loro musicalit\u00e0 con qualche stimolo dance e lasciare che la gente si divertisse\u00bb.\nIl duo ha sviluppato il titolo \"Ungodly Hour\" mentre scriveva il singolo principale \"Do It\". Halle ha rivelato che hanno dato al disco questo nome perch\u00e9 \u00abva bene non essere sempre perfetti. Volevamo sfidare l'idea di essere questi angeli perfetti che tutti hanno questa immagine di noi nella loro testa\u00bb. In un'altra intervista con National Public Radio, Halle ha anche detto che sentiva che l'album tratta di una persona che \u00abpu\u00f2 pensare a tutte le insicurezze o gli alti e bassi che pu\u00f2 avere nella vita, da qui il motivo per cui nel brano omonimo al progetto cantano \"Quando decidi che ti piaci, e hai bisogno di qualcuno nella tua vita, amami nell'ora pi\u00f9 assurda. Amami al mio meglio e al mio peggio\u00bb.\nPubblicazione e promozione.\nIl 14 maggio 2020 il duo ha annunciato l'album, rivelandone nell'occasione anche la copertina. Il duo ha rivelato la tracklist via social media il 28 maggio, e il 2 giugno ha posticipato l'uscita dell'album di una settimana come gesto di solidariet\u00e0 con il movimento Black Lives Matter e le proteste globali intorno alla morte di George Floyd. \"Ungodly Hour\" \u00e8 stato pubblicato il 12 giugno 2020 insieme alla pubblicazione del video musicale per il suo terzo singolo \"Forgive Me\".\nIn promozione dell'album sono stati estratti tre singoli, \"Catch Up, Do It\" e \"Forgive Me\", tutti promossi con esibizioni live in numerosi talk show ed eventi musicali. Sono inoltre stati promossi i brani \"Ungodly Hour,\" cantato ai People Choice Awards e MTV Video Music Awards, \"Baby Girl,\" presentato in occasione dei Billboard Women in Music in cui il gruppo ha ricevuto il Rising Star Award. \nTerzo brano eseguito in occasione della nuova edizione dell'album \u00e8 stato \"Wonder What She Thinks of Me,\" nominato ai Grammy Award, e vincitore del NAACP Image Award come miglior collaborazione tradizionale di un duo o gruppo.\nSingoli.\nIl primo estratto dall'album \u00e8 stato il brano \"Catch Up\" il 17 aprile 2020.\nIl singolo principale, \"Do It\", \u00e8 stato reso disponibile il 14 maggio 2020, divenendo il primo brano del duo ad esordire nella Billboard Hot 100. Nel corso dell'estate hanno cantato il brano in numerosi talk show statunitensi, tra cui al \"Today Show\" e \"Jimmy Kimmel Live!\", e premiazioni musicali, tra cui BET Awards e GLAAD Media Awards. La canzone ha inoltre ricevuto nomine in numerose premiazioni, tra cui come miglior canzone R&amp;B ai Grammy Awards, Soul Train Music Award, IHeartRadio Music Awards, MTV Video Music Awards, vincendo il NAACP Image Award come miglior canzone R&amp;B/Soul. \n\"Forgive Me\" \u00e8 stato accompagnato dal proprio video musicale in concomitanza all'uscita del progetto musicale.\nAccoglienza.\nIl progetto discografico \u00e8 stato accolto positivamente dalla critica musicale. Rachel Aroesti di \"The Guardian\" ha affermato che la coppia abbina \u00absontuose armonie a ritmi intricati\u00bb e che l'attenzione dell'ascoltatore \u00e8 attirata dai dettagli dell'album e \u00abdal fascino a fuoco lento delle melodie vocali della coppia, che sono abitualmente inventive, ornate e ossessionanti\u00bb. La rivista \"Billboard\" definisce il progetto \u00absexy e sorridente\u00bb, apprezzando lo sguardo introspettivo dei brani.\nShahzaib Hussain di \"Clash\" ha dichiarato che l'album \u00ab\u00e8 una dichiarazione di sorellanza e solidariet\u00e0, una proiezione di una generazione di giovani donne nere incoraggiate da una volont\u00e0 collettiva di attuare un cambiamento efficace di fronte alle avversit\u00e0 del nostro tempo\u00bb che le voci e le armonie della coppia hanno elevato i brani pi\u00f9 banali. La rivista \"Rolling Stone\" descrive l'album come \u00abun'impeccabile gemma R&amp;B\u00bb poich\u00e9 \u00ab\"Ungodly Hour\" \u00e8 ben oltre l'atmosfera adolescenziale del loro debutto, \"The Kids Are Alright\", le sorelle si mostrano come sofisticate scrittrici, produttrici e cantanti\u00bb.\nAlphonse Pierre di \"Pitchfork\" introduce la sua revisione scrivendo che \u00able sorelle del R&amp;B si prendono maggiori rischi con la loro produzione e la loro scrittura\u00bb affermando che \u00abla maggior parte delle persone dovrebbe capire che Chloe x Halle non sono solo personaggi televisivi o ex star di YouTube\u00bb, concludendo che il progetto dovrebbe rendere orgogliosa la loro mentore, Beyonc\u00e9. Sempre per \"Pitchfork,\" Allison P. Davis scrive che \u00able sorelle Bailey hanno tranquillamente perso un po' della spensieratezza del passato\u00bb rimanendo piacevolmente colpita dal progetto che dimostra \u00abla padronanza delle loro intricate armonie su una produzione carismatica e fluida\u00bb.\nRiconoscimenti.\nGrammy Awards\nBET Awards\nSoul Train Music Award\nRiconoscimenti di fine anno\n1\u00ba \u2014 \"Clash\"\n2\u00ba \u2014 \"Time\"\n4\u00ba \u2014 \"People\"\n6\u00ba \u2014 \"Dazed\"\n8\u00ba \u2014 \"GQ (UK)\"\n9\u00ba \u2014 \"Us Weekly\"\n9\u00ba \u2014 \"Variety\" (Chris Willman)\n12\u00ba \u2014 \"The Guardian\"\n15\u00ba \u2014 \"Complex\"\n17\u00ba \u2014 \"Billboard\"\n19\u00ba \u2014 \"Rolling Stone\"\n28\u00ba \u2014 \"Pitchfork\"\n34\u00b0 \u2014 \"The Fader\"\nSuccesso commerciale.\n\"Ungodly Hour\" ha esordito all'80\u00aa posizione della Official Albums Chart britannica con unit\u00e0 vendute, diventando il primo ingresso in classifica delle Chloe x Halle. L'album ha esordito alla 16\u00aa posizione della Billboard 200 con copie vendute, determinando il pi\u00f9 alto ingresso del duo nella classifica di vendita statunitense."}
{"id": "8507690", "revid": "125116167", "url": "https://it.wikipedia.org/wiki?curid=8507690", "title": "Joannicus III di Costantinopoli", "text": "Biografia.\nIoannis Karatzas nacque intorno al 1700 dall'influente famiglia dei fanarioti Caragea di origine bizantina greca. Divenne diacono e prest\u00f2 servizio al patriarca Paisio II, in seguito fu nominato protosincello. \nCon il trattato di Belgrado del 1739 che pose fine alla guerra russo-turca (1735-1739), il Regno di Serbia cess\u00f2 di esistere. Il sultano ottomano depose il patriarca serbo Arsenio IV, a favore della monarchia asburgica, e a guerra in corso nomin\u00f2 il greco Ioannis, che prese il titolo di \"arcivescovo di Pe\u0107 e patriarca serbo\". Tra i fedeli serbi era conosciuto come \"Joanikije\" (\u0408\u043e\u0430\u043d\u0438\u043a\u0438\u0458\u0435), e fu scritto che venne nominato dal \"potente [dominio dei] turchi, e non da un'elezione da parte dell'(assemblea) [serba] \"sabor\"\". Il precedente patriarca Arsenio IV si trasfer\u00ec nei territori sotto il controllo asburgico insieme a molti connazionali, durante quelle che sono conosciute come le grandi migrazioni serbe. Arsenio IV divenne metropolita di Karlovci, mantenendo comunque profondi legami con i serbi ottomano posti sotto la cura di Joannicis. \nJoannicus rimase patriarca serbo fino al 1746, quando, gravato da debiti causati dal suo tenore di vita, fu costretto a vendere il titolo per pagare i suoi creditori. \nDopo essere ritornato a Costantinopoli, nel settembre del 1747, fu eletto metropolita di Calcedonia. Il 26 marzo 1761 venne eletto patriarca ecumenico di Costantinopoli, titolo che mantenne fino al 21 maggio 1763, quando fu deposto ed esiliato sul Monte Athos.\nGrazie al sostegno della sua famiglia, Joannicus torn\u00f2 dall'esilio e pot\u00e9 usufruire delle entrare del monastero dell'isola di Heybeliada, luogo dove mor\u00ec nel 1793."}
{"id": "8507695", "revid": "298229", "url": "https://it.wikipedia.org/wiki?curid=8507695", "title": "Stella Chesang", "text": "Biografia.\nNata nel distretto di Kween, Chesang ha disputato le prime gare internazionali a partire dal 2011. Oltre alla partecipazione ai Mondiali di cross, dopo aver vinto una medaglia di bronzo nel 2015 ai Campionati africani juniores in Etiopia, Chesang ha preso parte al team ugandese ai Giochi olimpici di , gareggiando nella batteria dei 5000 metri piani.\nNel 2018 ha centrato un traguardo storico per il proprio paese, vincendo una medaglia d'oro ai Giochi del Commonwealth in Australia nei 10000 metri piani. Medaglia che l'ha vista essere premiata in patria con il regalo di un'automobile in segno di riconoscimento da parte del presidente dell'Uganda Yoweri Museveni."}
{"id": "8507696", "revid": "37401", "url": "https://it.wikipedia.org/wiki?curid=8507696", "title": "Palazzo della Borsa (Catania)", "text": "Il palazzo della Borsa di Catania \u00e8 un edificio costruito negli anni 1930 come sede della Borsa valori. Con l'abolizione della istituzione, da decenni \u00e8 sede della Camera di commercio.\nStoria.\nVenne progettato dall'architetto Vincenzo Patan\u00e8 come sede del Consiglio provinciale dell'economia corporativa, sul luogo su cui sorgeva l'antico convento dei Cappuccini, e inaugurato il 29 ottobre 1933. Il palazzo, a tre piani, nella sua facciata principale su piazza Stesicoro, \u00e8 costituito da un pianoterra dal soffitto molto alto e da due piani con finestre a sesto semicircolare. Questo espediente fu necessario per risolvere il problema relativo al fatto che l'edificio \u00e8 stato costruito su un terreno in forte pendenza. Alla sommit\u00e0 della salita di San Giuliano ha soltanto due piani dei quali uno terreno. Vi si accede da una scalinata in pietra lavica e la facciata principale \u00e8 interamente rivestita con pietra bianca locale e decorata con elementi architettonici. L'ingresso principale, ad angolo, \u00e8 contornato da due colonne che sorreggono il balcone del primo piano. Tutte le aperture del pianoterra sono protette da artistiche inferriate in ferro battuto.\nLa grande finestra al primo piano, sopra l'ingresso principale, \u00e8 sormontata da un timpano spezzato sormontato dallo stemma di Casa Savoia, regnante ai tempi della costruzione del palazzo. Anche le altre finestre al primo piano, dotate di balaustre, sono sormontate da timpani, sia interi che spezzati. Il secondo piano ha finestre senza archi ed \u00e8 sormontato da un cornicione. Tutto l'edificio \u00e8 impreziosito da lesene bugnate.\nAgli inizi degli anni 2000 l'edificio \u00e8 stato ristrutturato, sia all'esterno che all'interno, e le colonne dell'ingresso principale ingabbiate in un'armatura in ferro."}
{"id": "8507704", "revid": "121822039", "url": "https://it.wikipedia.org/wiki?curid=8507704", "title": "Pandemia di COVID-19 in Uruguay", "text": "Il primo caso della pandemia di COVID-19 in Uruguay \u00e8 stato confermato il 13 marzo 2020 dal Ministero della sanit\u00e0 pubblica, con i primi pochi casi arrivati dall'Italia e Spagna.\nLa maggior parte dei primi casi \u00e8 stata ricondotta a un matrimonio con 500 invitati a Montevideo, dove ha partecipato uno stilista uruguaiano di ritorno dalla Spagna che in seguito \u00e8 risultato positivo. A met\u00e0 marzo sono state introdotte varie misure di contenimento e alla fine di marzo sono seguite importanti restrizioni alla circolazione.\nL'Uruguay \u00e8 uno dei pochi Paesi dell'America Latina ad essere stato in grado di evitare grandi epidemie per un periodo di tempo considerevole grazie a test intensivi. Il paese ha registrato uno dei numeri pi\u00f9 bassi di casi attivi per popolazione in Sud America fino a dicembre 2020, quando le autorit\u00e0 sanitarie pubbliche hanno annunciato che grandi focolai avevano portato alla trasmissione comunitaria a Montevideo. Il 23 gennaio 2021, il presidente Lacalle Pou ha annunciato in una conferenza stampa che il governo ha acquistato dosi di vaccini anti COVID-19 da Pfizer e Sinovac, e che stava negoziando con un terzo.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella privincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto.\nDiffusione della pandemia.\nI primi quattro casi, tutti importati, sono stati segnalati il 13 marzo. Uno di loro aveva partecipato a un matrimonio con 500 persone, e altri due avevano fatto un viaggio in autobus di sei ore da Montevideo a Salto. Alcuni degli altri passeggeri di questa corsa sono stati contattati dalle autorit\u00e0 e tutti in seguito hanno sviluppato dei sintomi.\nIl 14 marzo, \u00e8 stato annunciato che i due pazienti che hanno preso il bus l'8 marzo avevano avuto circa 200 contatti, classificati come casi sospetti e ai quali \u00e8 stata raccomandata la quarantena presso la propria abitazione.\nLa trasmissione a livello locale si \u00e8 verificata con due casi non importati segnalati il 15 marzo che hanno mostrato sintomi lievi di COVID-19. Nei giorni precedenti, nei porti aerei e marittimi in Uruguay, erano stati analizzati ed esclusi oltre 60 casi sospetti. Si ritiene che l'arrivo relativamente tardivo dei casi COVID-19 in Uruguay sia legato, tra l'altro, alle scarse connessioni aeree dirette del paese con i paesi pi\u00f9 colpiti dal virus: Cina, Germania, Italia settentrionale, Iran e Corea del Sud.\nIl 15 marzo un medico che lavora in due istituti medici \u00e8 risultato positivo. Sono stati contattati sia i pazienti che lo avevano visitato che i membri del team medico.\nIl 16 marzo, \u00e8 stato annunciato che una delle persone contagiate era presente alle nozze in Paraguay e pi\u00f9 tardi, venerd\u00ec 6 marzo, era andata a una riunione pre-partita della squadra di calcio della Prima Divisione uruguaiana, che ha generato almeno 20 contatti sospetti.\nIl 17 marzo si \u00e8 appreso che altri partecipanti al matrimonio, tre studenti di un'universit\u00e0 privata che fino ad allora avevano frequentato corsi in presenza, si erano dimostrati positivi per il coronavirus. Ai loro compagni di classe fu chiesto di mettersi in quarantena.\nDei primi 29 casi confermati, 26 erano nella capitale di Montevideo, che ospita circa un terzo della popolazione del paese. Due casi erano a Salto e uno a Maldonado. Nove casi sono stati importati e i restanti venti sono stati trasmessi da uno dei casi confermati. Molti di questi primi casi erano legati al matrimonio che si era tenuto il 7 marzo a Carrasco dove erano presenti 500 persone, e al quale ha partecipato un rimpatriato dalla Spagna che in seguito ha sviluppato sintomi ed \u00e8 risultato positivo per COVID-19. Dei primi 55 casi del paese, 44 avevano partecipato al matrimonio. Il passeggero di ritorno dalla Spagna in seguito disse: \"Ho chiesto se ci fossero misure all'aeroporto perch\u00e9 stavo venendo dall'Europa e hanno detto di no\".\nIl medico uruguaiano Mart\u00edn Stryjewski ha affermato che \u00e8 necessario un \"cambiamento culturale\". In Uruguay \u00e8 prassi comune salutare le persone con un bacio sulla guancia; Stryjewski ha raccomandato alle persone di salutarsi senza toccarsi, di evitare di condividere la \" mat\u00e9 \" (una bevanda uruguaiana che viene tradizionalmente bevuta in comunit\u00e0, condividendo la cannuccia) e di usare candeggina diluita per pulire le superfici che si toccano frequentemente.\nAll'inizio di aprile, \u00e8 stato scoperto un focolaio presso l'ospedale Vilardeb\u00f3, che \u00e8 stato chiuso e messo in quarantena.\nRisposta del governo.\nDopo la conferma dei primi casi, sono state introdotte varie misure: sono stati cancellati gli spettacoli con il pubblico e sono stati chiusi alcuni luoghi pubblici. Il sindacato \"Gremial \u00danica del Taxi\" ha chiesto ai passeggeri di non sedersi pi\u00f9 davanti ai taxi. Il Broad Front ha temporaneamente sospeso la campagna politica e la candidata della Coalizione Multicolore Laura Raffo ha dichiarato che avrebbe sospeso gli eventi della campagna organizzati in spazi chiusi. I cinema hanno iniziato a richiedere ai clienti di sedersi lasciando un posto vuoto tra di loro. I vescovi cattolici hanno apportato alcune modifiche alle cerimonie. I centri commerciali sono stati chiusi il 17 marzo 2020. Il 18 marzo \"El Pa\u00eds\" ha riferito che il ministro Jorge Larra\u00f1aga ha consigliato ai residenti di rimanere a casa il pi\u00f9 possibile.\nIl 13 marzo 2020 l'Universit\u00e0 della Repubblica ha annullato le lezioni, e successivamente ha annunciato piani per apprendimento a distanza per il resto del semestre. Sabato 14 marzo il governo ha annunciato una sospensione di due settimane delle lezioni nelle scuole pubbliche e private. Le scuole dovevano rimanere aperte per fornire i pasti agli studenti, ma senza lezioni. La sospensione delle lezioni \u00e8 stata successivamente prorogata al 13 aprile, ed in seguito prorogata a tempo indeterminato. Gli studenti sono passati alle lezioni online usando i computer e gli strumenti online che erano gi\u00e0 stati istituiti attraverso il Plan Ceibal. Le scuole private che non utilizzavano Ceibal hanno iniziato ad utilizzare Zoom, Webex, WhatsApp, Google Classroom e Moodle.\nIl 16 marzo, il governo ha emesso un ordine di chiusura di tutti i valichi di frontiera tranne l'Aeroporto Internazionale di Carrasco. Il confine con l'Argentina \u00e8 stato chiuso a partire dal 17 marzo a mezzanotte. La chiusura riguardava sia i viaggi fluviali che quelli aerei. Il presidente Luis Lacalle Pou ha affermato che l'idea di chiudere il confine con il Brasile era \"un po' pi\u00f9 complessa\", perch\u00e9 si tratta di un confine di terra asciutta e molte persone che vivono vicino al confine vivono una \"vita binazionale\". Lacalle Pou ha consigliato alle persone di et\u00e0 superiore ai 65 anni di rimanere a casa. I voli dagli Stati Uniti sono stati sospesi a partire dal 18 marzo, e dall'Europa a partire dal 20 marzo a mezzanotte (00:00), momento in cui l'aeroporto doveva chiudere.\nIl governo ha raccomandato ai cittadini di lavorare da casa e di non viaggiare, e ha introdotto un servizio gratuito di consulenza medica per telefono. Per liberare i letti negli ospedali, \u00e8 stato possibile riprogrammare gli interventi chirurgici. Il Ministero degli Interni ha annunciato che gli agenti di pattuglia avrebbero circolato con altoparlanti chiedendo ai cittadini di non incontrarsi in grandi gruppi. Nelle carceri e nelle attivit\u00e0 per i detenuti soggetti a restrizioni sono stati introdotti controlli della temperatura corporea.\nIl 17 marzo, il Ministero dell'Economia e delle Finanze ha pubblicato un elenco con i dei prezzi dei prodotti, come gel a base di alcool, alcool rettificato, e mascherine chirurgiche, al fine di evitare truffe sui prezzi. L'elenco indicava i luoghi in cui i prodotti potevano essere acquistati e i loro prezzi in ciascun punto di vendita.\nIl 18 marzo il governo ha affermato che \"tutto \u00e8 pronto\", compresa la possibilit\u00e0 di una \"quarantena generale\", per affrontare il virus. In seguito alle migliaia di richieste di indennit\u00e0 di disoccupazione, il governo ha annunciato sussidi e altre misure per attenuare l'impatto economico della pandemia.\nIl \"Sindicato M\u00e9dico del Uruguay\" ha richiesto una quarantena generale, la chiusura di tutte le attivit\u00e0 e le attivit\u00e0 non essenziali. A partire dal 19 marzo, questa possibilit\u00e0 era stata discussa dal governo ma non era stata implementata a causa delle preoccupazioni sui suoi effetti economici.\nAlla fine marzo, il governo ha chiuso i confini dell'Uruguay ai turisti stranieri, con l'eccezione dei residenti uruguaiani, dei passeggeri in transito e delle citt\u00e0 al confine con il Brasile.\nIl 30 marzo, il governo ha annunciato che dal 1 al 12 aprile sarebbero state prese misure per limitare i movimenti all'interno del paese in vista della \"Settimana del turismo\" (il termine uruguaiano per la Settimana Santa). Ai residenti \u00e8 stato consigliato di non usare camper o di viaggiare con armi da caccia. Ai cittadini \u00e8 stato consigliato di rimanere a casa ed evitare di recarsi in luoghi pubblici o campeggi, che sono stati chiusi.\nImpatto socio-economico.\nLe richieste di disoccupazione sono aumentate notevolmente a met\u00e0 marzo, ma sono leggermente diminuite alla fine del mese, per poi aumentare nuovamente all'inizio di aprile. Nel mese di marzo sono state registrate 86.000 domande di disoccupazione, mentre in un mese medio vede circa 11.000. La maggior parte (circa l'85%) delle richieste era dovuta al lockdown e solo il 3% era dovuto a licenziamenti.\nAll'inizio di aprile, l'utilizzo di Internet da casa era aumentato del 32% e l'uso da dispositivo mobile era aumentato del 44%, secondo la societ\u00e0 statale di telecomunicazioni Antel."}
{"id": "8507708", "revid": "729019", "url": "https://it.wikipedia.org/wiki?curid=8507708", "title": "Franziskischl\u00f6ssl", "text": "Il Franziskischl\u00f6ssl \u00e8 una struttura militare fortificata che si trova a Salisburgo in Austria, eretta nel 1629 per ordine dell'Arcivescovo di Salisburgo Paride Lodron durante la Guerra dei trent'anni. Faceva parte del sistema difensivo e di avvistamento della citt\u00e0 di Salisburgo, all'epoca tra le citt\u00e0 europee meglio difese.\nStoria.\nFu costruito come parte del sistema difensivo della citt\u00e0 che comprendeva mura lunghe circa 3 km a sud e ad est, bastioni a ovest e monti scavati artificialmente a nord, insieme a due bastioni fortificati (cavalieri Grosser e Kleiner Linz) per proteggere la montagna dei Cappuccini e la citt\u00e0 di Salisburgo. \nIl castello proteggeva il lato est (F\u00fcrberg) ed era parte delle mura esterne della citt\u00e0, che comprendeva anche la maggior parte del monte dei Cappuccini. Il castello fu dedicato a San Francesco, \"affinch\u00e9 la pace sulla montagna possa durare per sempre\". L'ornata ringhiera in ferro battuto che conduce oggi al castello risale al momento della sua costruzione.\nIl Franziskischl\u00f6ssl non fu solo una fortificazione, ma divenne anche una residenza di caccia in tempo di pace, quest'ultima soprattutto sotto Max Gandolf von Kuenburg, che la ampli\u00f2 ridisegnando le feritoie per le armi trasformandole in finestre pi\u00f9 grandi e sopraelevando il tetto. \nCol tempo il castello perse di importanza militare; dopo il 1816 il castello fu dato in affitto. Nel 1848 il Franziskischl\u00f6ssl fu abitato solo da un soldato. Dal 1849, fu trasformato in locanda, tranne negli anni di guerra.\nOggi il Franziskischl\u00f6ssl \u00e8 una destinazione popolare nei giorni di sole e il percorso per il castello pu\u00f2 essere facilmente seguito attraverso la Basteiweg (via del castello), recentemente rinnovata."}
{"id": "8507709", "revid": "57342", "url": "https://it.wikipedia.org/wiki?curid=8507709", "title": "Ada Del Vecchio Guelfi", "text": "Biografia.\nNata in una famiglia antifascista residente nel capoluogo di regione pugliese, nel 1946 si iscrive al Partito Socialista Italiano. Nel 1950 conosce il futuro marito, Aramis Guelfi, responsabile del Partito Comunista Italiano di Livorno e trasferito da poco tempo a Bari. In quell'anno si sposa con Guelfi e decide di fare parte della compagine comunista.\nEletta alla Camera dei deputati nella II legislatura, viene confermata nella III, subentrando al defunto Nicola Musto. In quegli anni la sua azione politica \u00e8 indirizzata al riconoscimento dei diritti delle donne lavoratrici.\nNel 1963 si allontana dalla linea del partito, confluendo nel Partito Socialista Democratico Italiano di Giuseppe Saragat, seguita dal marito precedentemente espulso dal PCI. Nel 1969 \u00e8 nuovamente nel PSI dove assume responsabilit\u00e0 sindacali nella federazione UIL."}
{"id": "8507710", "revid": "57342", "url": "https://it.wikipedia.org/wiki?curid=8507710", "title": "Ada Del Vecchio", "text": ""}
{"id": "8507715", "revid": "1718925", "url": "https://it.wikipedia.org/wiki?curid=8507715", "title": "Formaggetta di Stella", "text": ""}
{"id": "8507718", "revid": "1543377", "url": "https://it.wikipedia.org/wiki?curid=8507718", "title": "Pandemia di COVID-19 in Paraguay", "text": "Il primo caso della pandemia di COVID-19 in Paraguay \u00e8 stato confermato il 7 marzo 2020, un uomo di 32 anni di Guayaquil (Ecuador), residente a San Lorenzo, nel Dipartimento Central.\nIl 10 marzo 2020 il governo paraguaiano ha sospeso le lezioni e tutte le attivit\u00e0 che coinvolgono gruppi di persone, nonch\u00e9 eventi pubblici e privati, con l'obiettivo di evitare la diffusione del virus, ai sensi del Decreto n. 3442/2020. Con il passare del tempo sono state adottate altre misure preventive, come restrizioni al commercio e alla circolazione, sospensione dei voli, chiusura delle frontiere, limitazione dell'ingresso di stranieri, coprifuoco e rafforzamento dei controlli per garantire il rispetto delle misure.\nIl 20 marzo 2020 sono stati confermati il primo decesso e il primo caso di trasmissione in comunit\u00e0. Il governo ha dichiarato una quarantena totale fino al 3 maggio 2020, con la libera circolazione completamente limitata. Il movimento pubblico era limitato all'acquisto di cibo, medicine e altri beni essenziali. Dal 4 maggio 2020 il Paraguay ha implementato la cosiddetta \"quarantena intelligente\u201d, un graduale ritorno al lavoro e con attivit\u00e0 sociali parzialmente consentite con distanziamento sociale e misure igieniche. Tuttavia, il governo ha deciso di mantenere la chiusura delle frontiere e altre restrizioni.\nDal 5 ottobre 2020, il Paese \u00e8 andato verso una sorta di \"nuova normalit\u00e0\", consentendo la maggior parte delle attivit\u00e0 mantenendo l'assistenza sanitaria fino alla comparsa di qualche vaccino o cura. I voli internazionali e l'apertura delle frontiere terrestri \u00e8 stata consentita. L'istruzione a distanza e il coprifuoco notturno sono stati mantenuti.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella privincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto.\nCronologia.\nMarzo.\nIl 7 marzo, \u00e8 stato confermato il primo caso a Asunci\u00f3n, si trattva di un uomo di 32 anni arrivato da Guayaquil, in Ecuador.\nIl 10 marzo, sono state sospese le lezioni scolastiche e gli eventi pubblici e privati su larga scala per 15 giorni.\nIl 13 marzo, sono stati sospesi i voli in arrivo dall'Europa.\nIl 15 marzo, \u00e8 stata confermata la parziale chiusura dei suoi confini, limita gli assembramenti e impone il coprifuoco notturno.\nIl 20 marzo, \u00e8 stato riportato il primo decesso nel paese causato dal coronavirus, lo stesso giorno \u00e8 stata prolungata la quarantena annunciata precedentemente fino al 12 aprile ed \u00e8 stato richiesto ai cittadini di adottare una politica di isolamento sociale (blocco totale). Lo spostamento dei cittadini \u00e8 stato limitato all'acquisto di cibo, medicine e beni oggetti essenziali.\nAprile.\nL'8 aprile, la quarantena nazionale (blocco totale) \u00e8 stata estesa al 19 aprile.\nIl 17 aprile, il lockdown \u00e8 stato esteso fino al 26 aprile.\nIl 20 aprile, per la prima volta in 29 giorni, non sono emersi nuovi casi.\nIl 24 aprile, il lockdown \u00e8 stato esteso fino al 3 maggio. Dal 4 maggio il Paraguay ha implementato la cosiddetta \"quarantena intelligente\", il graduale ritorno al lavoro e attivit\u00e0 sociali con misure di distanziamento sociale. Tuttavia, il governo ha deciso di mantenere la chiusura dei confini e di attuare la didattica a distanza fino a dicembre.\nMaggio.\n4 maggio, \u00e8 iniziata la fase 1 della \"quarantena intelligente\".\nCronistoria.\nIl 10 marzo 2020, il governo paraguaiano ha sospeso le lezioni e tutte le attivit\u00e0 che coinvolgevano gruppi di persone, nonch\u00e9 eventi pubblici e privati, con l'obiettivo di evitare la diffusione del virus, ai sensi del Decreto n. 3442/2020. Con il passare del tempo sono state adottate altre misure preventive, come restrizioni al commercio e alla circolazione, la sospensione dei voli, la chiusura delle frontiere, la limitazione all'ingresso degli stranieri, il coprifuoco e il rafforzamento dei controlli per garantire il rispetto delle misure.\nIl 20 marzo 2020 sono stati confermati il primo decesso e il primo caso di trasmissione locale. Il governo ha dichiarato una quarantena totale fino al 3 maggio e la libera circolazione completamente limitata. Lo sposatmento dei cittadini era limitato all'acquisto di cibo, medicine e altri beni essenziali.\nDal 4 maggio il Paraguay ha implementato la cosiddetta \"quarantena intelligente\", il graduale ritorno al lavoro e alle attivit\u00e0 sociali attenendosi a misure di distanziamento sociale e di igiene. Tuttavia, il governo ha deciso di mantenere la chiusura delle frontiere e di attuare le lezioni di apprendimento a distanza fino a dicembre 2020 e il coprifuoco notturno. Il 4 maggio \u00e8 iniziata la fase 1 della \"quarantena intelligente\" e il 25 maggio la fase 2.\nCirca il 70% dei casi confermati \u00e8 concentrato negli Shelters (centri di isolamento supervisionati dal governo). Secondo il Segretario Nazionale dell'Intelligence, a partire dal 20 maggio, il governo aveva 55 rifugi che ospitavano 3.549 rimpatriati."}
{"id": "8507721", "revid": "1452073", "url": "https://it.wikipedia.org/wiki?curid=8507721", "title": "Solfato doppio di alluminio e potassio", "text": ""}
{"id": "8507722", "revid": "1272592", "url": "https://it.wikipedia.org/wiki?curid=8507722", "title": "Re dei Condimenti", "text": ""}
{"id": "8507732", "revid": "287204", "url": "https://it.wikipedia.org/wiki?curid=8507732", "title": "Tito di Bisanzio", "text": "Nicodemo l'Agiorita scrive che fu ordinato presbitero da Castino. \nDurante il suo episcopato infuriarono le persecuzioni contro i cristiani di Decio, Treboniano Gallo e Valeriano. "}
{"id": "8507743", "revid": "110157", "url": "https://it.wikipedia.org/wiki?curid=8507743", "title": "Superliga 2007-2008 (calcio a 5)", "text": "La Superliga 2007-2008 \u00e8 stata la 18\u00aa edizione del massimo torneo di calcio a 5 russo. La competizione \u00e8 iniziata il 17 agosto 2007 e si \u00e8 conclusa l'8 giugno 2008."}
{"id": "8507745", "revid": "712828", "url": "https://it.wikipedia.org/wiki?curid=8507745", "title": "Popoli dell'Universo espanso di Guerre stellari", "text": ""}
{"id": "8507749", "revid": "287204", "url": "https://it.wikipedia.org/wiki?curid=8507749", "title": "Sam Stoller", "text": "\u00c8 noto soprattutto per la sua esclusione dalla squadra di staffetta 4\u00d7100 statunitense alle Olimpiadi estive del 1936 a Berlino. La sostituzione scaten\u00f2 la diffusa speculazione secondo cui lui e Marty Glickman - gli unici due ebrei nella squadra di atletica degli Stati Uniti - fossero stati esclusi perch\u00e9 il presidente del Comitato Olimpico degli Stati Uniti, Avery Brundage, voleva evitare di mettere in imbarazzo Adolf Hitler facendo vincere due medaglie d'oro a due atleti ebrei. Stoller giur\u00f2 che non avrebbe mai pi\u00f9 corso, ma torn\u00f2 nel 1937 per vincere sia i campionati Big Ten Conference che il NCAA Championship sulle 100 yard. Dopo essersi laureato presso l'Universit\u00e0 del Michigan, nel 1937, Stoller inizi\u00f2 brevemente a cantare e recitare con il nome d'arte di \"Singin 'Sammy Stoller\".\nCarriera atletica.\nLa concorrenza con Jesse Owens.\nOriginario di Cincinnati, Ohio, dove frequent\u00f2 la Hughes High School, Stoller \u00e8 stato uno dei migliori velocisti che l'Ohio abbia mai prodotto, ma ebbe la sfortuna di frequentare il liceo contemporaneamente a Jesse Owens. I due gareggiarono in squadre rivali al liceo e Owens ebbe sempre la meglio, tranne una volta. Continuarono come rivali al college, Owens in corsa per lo stato dell'Ohio e Stoller per il Michigan. Gareggiarono l'uno contro l'altro pi\u00f9 di venti volte, e nonostante Owens arrivasse quasi sempre primo, uno scrittore osserv\u00f2: \"Il pi\u00f9 delle volte, solo un nulla li separava\". Una volta Stoller scherz\u00f2 dicendo \"Ho visto pi\u00f9 la sua schiena che quella di chiunque altro\". Disse ancora scherzando: \"sono la persona che vedete nei filmati delle gare podistiche di Jesse. \"\nTraguardi prima delle Olimpiadi del 1936.\nStoller si fece strada all'Universit\u00e0 del Michigan lavando i piatti e spazzando i pavimenti in una casa di una confraternita. Durante la stagione del 1936, si dimostr\u00f2 uno dei migliori velocisti e saltatori americani. Al campionato Big Ten, del marzo 1936, stabil\u00ec il record del mondo indoor sulle 60 yard con un tempo di 6,1 secondi. Nel 1936 fu anche uno dei migliori saltatori in lungo degli Stati Uniti con un salto di 7 metri e 20 centimetri. Sebbene non fosse riuscito ad entrare nella squadra olimpica americana come saltatore, si qualific\u00f2 come componente della squadra di staffetta 4\u00d7100 metri insieme a Jesse Owens, Frank Wykoff, Marty Glickman e Foy Draper.\nLe Olimpiadi a Berlino nel 1936.\nL'esclusione di Stoller e Glickman.\nLa mattina della gara della staffetta 4x100, l'allenatore statunitense Lawson Robertson convoc\u00f2 una riunione e inform\u00f2 Stoller e Glickman che erano stati esclusi dalla gara e che sarebbero stati sostituiti da Owens e Ralph Metcalfe. Glickman in seguito ricord\u00f2 che tutti i velocisti erano stati convocati, in un incontro speciale, da Robertson e dal suo assistente, Dean Cromwell. \"Fummo informati dagli allenatori che i tedeschi nascondevano i loro migliori velocisti per vincere la staffetta 4x100 metri e, di conseguenza, Jesse Owens e Ralph Metcalfe dovevano sostituire Stoller e me\". Stoller rimase completamente sbalordito e non disse una parola durante la riunione. Glickman rispose mettendo immediatamente in discussione la premessa di Robertson dicendo \"Allenatore, non puoi nascondere velocisti di classe mondiale.\" Jesse Owens parl\u00f2 a favore di Stoller e Glickman, dicendo: \"Allenatore, ho vinto le mie 3 medaglie d'oro. Sono stanco. Lascia correre Marty e Sam, se lo meritano.\" Quando Owens parl\u00f2, l'assistente allenatore Cromwell gli disse:\" Farai come ti \u00e8 stato detto.\"\nIl team americano, senza Stoller e Glickman, vinse la gara stabilendo un nuovo record mondiale. Stoller rifiut\u00f2 di assistere alle finali e dichiar\u00f2 dopo le Olimpiadi che \"non avrebbe mai pi\u00f9 corso\".\nControversie sulla decisione.\nGlickman parl\u00f2 subito pubblicamente, affermando che la decisione di escludere lui e Stoller era frutto della \"politica\" dicendo alla stampa a Berlino \"Le qualificazioni non hanno dimostrato la necessit\u00e0 di cambiare i membri della squadra, soprattutto dopo che io e Stoller ci siamo allenati tanto nella staffetta. Noi non lo sapevamo fino a stamattina, quando abbiamo avuto una riunione con l'allenatore Robertson a proposito di chi avrebbe corso. A noi sembra una questione politica\". Stoller, che compiva 21 anni il giorno dell'evento, non and\u00f2 allo stadio, portando Glickman a dire: \"Un bel regalo per Sam, non \u00e8 vero?\"\nRobertson si assunse la responsabilit\u00e0 della decisione e neg\u00f2 bruscamente che fossero implicati pregiudizi. Insistette sul fatto che il suo unico scopo era quello di gestire il miglior quartetto disponibile e osserv\u00f2 che la prestazione della squadra che aveva scelto era quell che rispondeva alle sue esigenze. Tuttavia, la decisione di Robertson e i commenti pubblici di Glickman portarono a una controversia decennale sul fatto che Stoller e Glickman fossero stati ritirati per evitare di mettere in imbarazzo i padroni di casa tedeschi alle Olimpiadi. Un'agenzia di Berlino osserv\u00f2 che \"L'abbandono di due ebrei nella 4x100 avr\u00e0 ripercussioni\" L'editorialista Braven Dyer disse che la decisione di Robertson era stata criticata e aveva \"fatto arrabbiare molte persone\" quando escluse Stoller e Glickman della squadra. Dyer afferm\u00f2 che \"Glickman e Stoller avevano buone ragioni per credere che, quando si sarebbero qualificati per rappresentare gli Stati Uniti nella staffetta, solo problemi fisici avrebbe potuto impedire loro di correre.\" Quando la squadra degli Stati Uniti arriv\u00f2 a New York, i resoconti della stampa dissero che \"una battaglia interna\" incombeva nell'organizzazione olimpica per \"l'abbandono di due velocisti ebrei, Sam Stoller e Marty Glickman\".\nProspettiva storica sull'esclusione.\nNel suo rapporto ufficiale dopo le Olimpiadi del 1936, Avery Brundage respinse il fatto che Stoller e Glickman erano stati esclusi a causa della loro religione. Scrisse: \"\u00c8 stato diffuso un rapporto errato secondo il quale due atleti sono stati esclusi dalla squadra di staffetta a causa della loro religione. Questo assunto \u00e8 assurdo.\" L'allenatore Robertson afferm\u00f2 che la sua decisione era stata determinata solo dal fatto che voleva mettere insieme la squadra migliore per la staffetta. Tuttavia, il dibattito e le controversie continuarono per oltre 60 anni. Nel 2001, il Los Angeles Times osserv\u00f2 che le teorie abbondano, sebbene \"storici e autori non siano mai stati in grado di fornire una risposta definitiva\". I critici dell'esclusione indicarono quanto segue come presunta prova di pacificazione o antisemitismo:\nCampionati Big Ten e NCAA nel 1937.\nDopo aver promesso, nel 1936, di non voler pi\u00f9 correre, Stoller cambi\u00f2 idea e scelse di competere nella stagione del 1937. I giornali prevedevano che, con Jesse Owens diventato professionista, Stoller avrebbe trovato il suo posto sotto i riflettori.\nNel febbraio del 1937, Stoller vinse la gara delle 50 yard in una manifestazione a Boston, finendo davanti a Ben Johnson della Columbia, Glickman e alla stella canadese Sam Richardson. E nell'aprile del 1937, Stoller fece un giro di 9,5 secondi nelle 100 yard a Los Angeles. Domin\u00f2 nelle 100 yard durante la stagione del 1937, vincendo sia i campionati Big Ten che NCAA. Il suo miglior tempo ufficiale, nel 1937, fu di 9.6, sebbene fosse stato cronometrato non ufficialmente 9.4. Alla fine della stagione del 1937, Stoller fu scelto come \"All-American\".\nCarriera cinematografica.\nDopo aver vinto il campionato sulle 100 yard, Stoller annunci\u00f2 che intendeva seguire una carriera come \"star del cinema\" e divenne noto come \"Singin' Sammy Stoller\". Il comico Joe E. Brown fu determinante per fargli ottenere alcune parti, nel 1937, e dandogli la possibilit\u00e0 di frequentare la Screen Actors Guild. La sua prima parte fu in una scena di folla in un bar di New York in Every Day's a Holiday di Mae West. Apparve come cantante e attore in diversi film di Hollywood. Il reporter Bill Henry scrisse nel novembre 1937:\n\"Sam, che \u00e8 un cantante, ha deciso di rimanere qui dopo i \"National Intercollegiates\" che hanno posto termine alla sua carriera di velocista lo scorso giugno. Joe E. Brown lo ha presentato a un paio di persone e Sam ha parlato e cantato su met\u00e0 delle radio della California ed \u00e8 apparso in \"Navy Blue and Gold\", \"Rosalie\", \"Tom Sawyer\", \"Nothing Sacred\", \"She's Got That Swing\", \"The Thrill of a Lifetime\", \"Taking the Town\", \"Blossoms Broadway\" e \"Every Day's a Holiday\". In cinque mesi \u00e8 passato da uno studio all'altro per apparire in questi super-colossal\"\nNel gennaio 1938, Louella Parsons scrisse che, sebbene la star del Michigan avesse finora interpretato solo piccole parti, le star venivano fotografate con lui. \"Finora Sammy \u00e8 stato fotografato con Fredric March, Carole Lombard, Errol Flynn, Bette Davis e molti altri e ora tutti i suoi amici che vedono le foto pensano che sia un grande attore, che fa migliaia di dollari con i film. Uno dei suoi amici \u00e8 arrivato al punto di prendere in prestito $ 1.000 da lui - e il massimo che Sammy ha guadagnato \u00e8 di $ 10 al giorno.\"\nNel 1938, Stoller partecip\u00f2 a un tour di due mesi nelle Filippine come parte di una squadra di quattro uomini che competevano con il nome di \"The Southern California Sportsmen's Association\".\nNel 1940, l'editorialista Pat Robinson comment\u00f2 l'anno straordinario di Stoller:\n\"Sammy Stoller ... Michigan '37 ... che \u00e8 stato cronometrato in 9,4 secondi .. torner\u00e0 sulle piste quest'inverno ... Il grande velocista ha avuto una carriera breve ma frenetica da quando ha lasciato il Michigan. .. \u00c8 stato nei film ... cantato alla radio ... e nei night club ... ha viaggiato per 70.000 miglia per una competizione sportiva ... e si \u00e8 sposato ... nessuna di queste cose ... dice ... lo ha rallentato. \"\nRiconoscimenti postumi e medaglia dal Comitato Olimpico.\nStoller mor\u00ec il 29 maggio 1985, a 69 anni. Nel 1998, il presidente del Comitato Olimpico degli Stati Uniti, William Hybl, cerc\u00f2 di porre rimedio alla sua esclusione dai Giochi olimpici del 1936 e consegn\u00f2 le medaglie dell'USOC a Stoller (postuma) e Glickman. Hybl disse allora: \"Ci rammarichiamo per questa ingiustizia e riteniamo che sia stata un'ingiustizia. Non stiamo solo espiando per questo, ma riconosciamo due grandi individui\".\nNel 2007, Stoller venne insignito, postumo, del premio \"Pillar of Achievement\" dall\"'International Jewish Sports Hall of Fame\"."}
{"id": "8507771", "revid": "110157", "url": "https://it.wikipedia.org/wiki?curid=8507771", "title": "Superliga 2006-2007 (calcio a 5)", "text": "La Superliga 2006-2007 \u00e8 stata la 17\u00aa edizione del massimo torneo di calcio a 5 russo. La competizione \u00e8 iniziata il 25 agosto 2006 e si \u00e8 conclusa il 2 giugno 2007."}
{"id": "8507781", "revid": "1522738", "url": "https://it.wikipedia.org/wiki?curid=8507781", "title": "Akbar II", "text": "Akbar ebbe di fatto assai scarso potere, vista la rampante influenza britannica della Compagnia britannica delle Indie Orientali in India. Sped\u00ec Ram Mohan Roy come suo ambasciatore presso i britannici, attribuendogli il rango di Raja. Durante il suo regno, nel 1835, la Compagnia delle Indie non si riconobbe pi\u00f9 come soggetta formalmente a lui ed emise moneta a proprio nome. Le scritte in persiano delle monete della Compagnia furono a tal fine cancellate.\nAkbar II \u00e8 accreditato per aver dato vita alla celebrazione hindu-islamica del Phul Walon Ki Sair. La sua tomba \u00e8 posta accanto alla dargah del sant'uomo sufi centrasiatico del XIII secolo Qu\u1e6db al-D\u012bn Bakhtiy\u0101r K\u0101k\u012b a Mehrauli (periferia meridionale di Delhi, dove sorge anche il Complesso di Qutb).\nGiovent\u00f9.\nIl Principe M\u012brz\u0101 Akbar nacque il 22 aprile 1760, figlio dell'Imperatore mughal Sh\u0101h \u02bf\u0100lam II a Mukundpur, Satna, mentre suo padre era in esilio. Il 2 maggio, nel Forte Rosso di Delhi, fu elevato al rango di Principe ereditario col titolo di \"Wali \u02bfahd Bah\u0101dur\", dopo la morte di suo fratello maggiore. Nel 1782 fu nominato vicer\u00e9 di Delhi, carica che mantenne fino al 1799.Quando l'eunuco rinnegato Ghul\u0101m Q\u0101dir prese Delhi, il giovane Principe M\u012brz\u0101 Akbar fu costretto a danzare assieme ad altre principesse e principi mughal e di questa umiliazione subita col resto della famiglia rese testimonianza in seguito, come anche della fame che fu costretto a patire. Quando l'afghano Mahm\u016bd Sh\u0101h fu costretto alla fuga, M\u012brz\u0101 Akbar divenne Imperatore, col nome di \"Akbar Sh\u0101h II\", e conserv\u00f2 questa posizione fin quando il padre Sh\u0101h \u02bf\u0100lam II fu reinsediato sul trono nel gennaio del 1788.\nRegno.\nL'Imperatore Akbar II regnava su un impero nominalmente esteso ma in effetti limitato al solo Forte Rosso di Delhi. La vita culturale fior\u00ec nondimeno in modo sensibile durante il suo regno. Tuttavia il suo atteggiamento nei confronti della Compagnia delle Indie, specialmente verso Lord Hastings, cui rifiut\u00f2 di concedere udienza in termini diversi da quelli dell'assoggettamento alla sovranit\u00e0 mughal, per quanto pretesi in modo onorevole per l'esponente britannico, frustr\u00f2 il britannico, che per suo conto lo considerava alla stregua di un mero pensionato della Compagnia. L'esponente britannico anzi ridusse nel 1835 la sua nominale autorit\u00e0 a quella di \"semplice\" 'Re di Delhi' e la Compagnia britannica delle Indie Orientali cess\u00f2 di agire come delegata dell'Impero Mughal come aveva fatto tra il 1803 e il 1835. Simultaneamente i britannici rimpiazzarono il testo persiano delle scritte sulle monete con testi in lingua inglese, senza che fosse pi\u00f9 citato il nome dell'Imperatore.\nI britannici incoraggiarono anche il Naww\u0101b di Awadh (o Oudh) e il \"Ni\u1e93\u0101m\" di Hyderabad ad assumere titolature regali per sminuire ulteriormente lo status imperiale mughal e la sua influenza. Il \"Ni\u1e93\u0101m\" non acconsent\u00ec, mentre il \"Naww\u0101b\" di Awadh lo fece. \nLogico che l'Imperatore concedesse quindi il titolo di \"Naww\u0101b\" anche al signore di Tonk e di Jaora.\nLa sua tomba si trova nei pressi della dargah del XIII secolo] dedicata al Sufi Qu\u1e6db al-D\u012bn Bakhtiy\u0101r K\u0101k\u012b a Mehrauli, in una struttura marmorea, accanto a quella di Bah\u0101dur Sh\u0101h I (Sh\u0101h \u02bf\u0100lam I) e Sh\u0101h \u02bf\u0100lam II.\nDiscendenti.\nDopo i Moti indiani del 1857, i cugini di M\u012brz\u0101 Mughal, figlio di Bah\u0101dur Sh\u0101h \u1e92afar, a sua volta figlio di Akbar II, fuggirono per paura della loro cattura da parte britannica nelle aree circostanti a Delhi. Il Principe M\u012brz\u0101 Mughal, erede designato, fu ucciso in battaglia. Molti principi sopravvissuti s'insediarono in varie province dell'India, altri in Birmania e Bengala, mentre un gran numero di altri familiari (tra cui l'Imperatore Bah\u0101dur Sh\u0101h II furono esiliati a Rangoon (attuale Myanmar)."}
{"id": "8507782", "revid": "547034", "url": "https://it.wikipedia.org/wiki?curid=8507782", "title": "American Basketball League 1944-1945", "text": "La stagione 1944-1945 della American Basketball League fu la 18\u00aa nella storia della lega. Vinsero il titolo i Philadelphia Sphas, al 7\u00ba successo della loro storia.\nFinale.\nFase finale al meglio delle 3 partite.\nFormazione vincitrice.\nGiocatori con il maggior numero di presenze (superiore a 15):"}
{"id": "8507787", "revid": "228587", "url": "https://it.wikipedia.org/wiki?curid=8507787", "title": "Biblioteca Lucchesiana", "text": "La Biblioteca Lucchesiana \u00e8 una biblioteca situata nel centro storico della citt\u00e0 di Agrigento, in Sicilia.\nLa biblioteca nasce nel 1765 grazie all'opera del vescovo di Agrigento, Andrea Lucchesi Palli, membro della famiglia principesca dei Lucchese Palli. Il vescovo lasci\u00f2 la biblioteca in eredit\u00e0 agli agrigentini, ma questa fu vittima di infestazioni e frane e fu trascurata fino al 1977, anno in cui iniziarono i lavori di restauro. \nNel 2020 la biblioteca \u00e8 dotata di pi\u00f9 di 60.000 volumi, manoscritti, codici miniati e incunaboli.\nStoria.\nLa nascita della biblioteca.\nNel XVIII secolo fu costruita, nel centro della citt\u00e0 di Agrigento in via Duomo, una serie di palazzi tra cui il complesso dei Padri Liguorini, il Palazzo vescovile e numerose dimore signorili. La conformazione generale della via, rimasta poi inalterata, fu data per volont\u00e0 dei vescovi, spinti dal desiderio di riaffermare la supremazia della diocesi sulla citt\u00e0. In particolare, al vescovo Andrea Lucchesi Palli si deve la ristrutturazione del Palazzo vescovile e la costruzione, nel 1765, della Biblioteca Lucchesiana in posizione adiacente al Palazzo.\nNei primi anni di vita, la biblioteca godette di notevole prestigio e prosperit\u00e0, grazie soprattutto alla mole notevole di libri e oggetti donati dal vescovo. Questi, infatti, gi\u00e0 da diversi anni possedeva una vasta collezione di volumi (circa 20.000 tra libri di scienze, diritto, teologia e letteratura), e rari oggetti antichi, come gemme, pietre dure, antiche monete romane, greche e siciliane: il tutto fu reso disponibile agli studiosi per la consultazione.\nIl vescovo don\u00f2 alla biblioteca anche mobili, come tavoli di lettura e scaffalature pregiate, e fece incidere sul marmo il regolamento d'uso della Biblioteca, che era gestita da una delegazione di canonici.\nLa decadenza.\nNel 1768, con la morte del vescovo, si scaten\u00f2 una contesa tra l'amministrazione della biblioteca e la famiglia dei Lucchese Palli, che si risolse con l'affidamento del patrimonio scientifico all'amministrazione e di quello finanziario agli eredi della famiglia principesca.\nI primi segni del decadimento della struttura iniziarono a vedersi nel periodo che va dal 20 giugno 1862 al 10 marzo 1899, in cui l'amministrazione era affidata al Comune di Agrigento. In tale periodo, infatti, si verificarono perdite importanti, come la dispersione e la scomparsa di alcuni manoscritti greci, arabi e latini e di alcuni elementi del patrimonio antiquario della biblioteca. Da questo periodo in avanti, la biblioteca fu gestita malamente e con scarse risorse fino alla seconda met\u00e0 del XX secolo.\nUn primo tentativo di restaurare la biblioteca fu fatto nel secondo dopoguerra, ma fu interrotto da una serie di eventi che la coinvolsero negli anni sessanta. Primo tra questi, un'infestazione di termiti che colp\u00ec la biblioteca nel 1963, e che fece crollare completamente il tetto del salone principale e delle due stanze adiacenti.\nSuccessivamente, la frana di Agrigento del 1966 e dopo pochi anni il terremoto del Belice del 1968 provocarono l'interruzione definitiva dei lavori di restauro e il conseguente trasferimento dei volumi nel museo civico. Il tetto della sala di lettura rimase scoperchiato fino ai lavori di restauro del decennio successivo.\nIl restauro e la riscoperta.\nNel 1978, i lavori di consolidamento ripresero, dando anche l'opportunit\u00e0 alla Soprintendenza dei beni librari della Sicilia occidentale di catalogare e censire i libri che erano stati spostati al museo civico. La biblioteca fu riaperta ufficialmente al pubblico nel 1990.\nRiferimenti nella letteratura.\nLa maggior parte dei riferimenti letterari alla Biblioteca Lucchesiana si trova nelle opere di Luigi Pirandello.\nIl primo approccio con la biblioteca \u00e8 riportato in una lettera del 1889 scritta dal giovane Pirandello, ai tempi ancora studente universitario, indirizzata al suo professore di Filologia dell'Universit\u00e0 di Roma, che lo aveva incaricato di cercarvi alcuni antichi manoscritti arabi. Nella lettera, lo scrittore afferma che i manoscritti erano \"ridotti a tale stato da non poterne in alcuni casi far conto e copia\", e racconta di come, dai bibliotecari, egli fosse visto quasi come un fastidio.\nNelle prime pagine de \"Il fu Mattia Pascal\", quindici anni dopo, Pirandello traccia un profilo ironico e caricaturale della Biblioteca Lucchesiana, memore di quanto accaduto anni prima, dando anche spazio alla fantasia: l'anno della donazione diventa infatti il 1803 e il vescovo Lucchesi Palli diventa un certo monsignor Boccamazza. Critica anche, con ironica delusione, la mancanza di cure e attenzioni per la biblioteca da parte degli agrigentini, affermando: \"\u00e8 ben chiaro che questo monsignore dovette conoscer poco l'indole e le abitudini de' suoi concittadini; o forse sper\u00f2 che il suo lascito dovesse col tempo e con la comodit\u00e0 accendere nel loro animo l'amore per lo studio. Finora, ne posso rendere testimonianza, non si \u00e8 acceso: e questo dico in lode de' miei concittadini.\"\nAltri riferimenti alla Lucchesiana possono essere trovati in \"Fatti diversi di storia letteraria e civile\" di Leonardo Sciascia che, sempre in riferimento a Pirandello, denuncia l'abbandono della biblioteca da parte dei cittadini di Agrigento. Sciascia riporta anche un profilo storico della biblioteca, e racconta di come questa sia stata vittima di muffe, crolli e depredazioni, come il presunto furto da parte di un padre redentorista di quasi tutti gli oggetti museali quali monete, gemme, pietre e amuleti.\nSede.\nLa Biblioteca Lucchesiana \u00e8 situata in via Duomo 94, tra la chiesa di Sant'Alfonso Maria de' Liguori e il museo diocesano, posto all'interno del palazzo vescovile.La biblioteca si articola su tre piani: al piano terra si trovano l'ingresso e un ampio salone, attrezzato per accogliere convegni e per la riproduzione di diapositive e filmati. Tale salone \u00e8 stato dotato anche di alcune vetrine per esporre temporaneamente elementi del patrimonio. Al primo piano sono presenti altre due sale, con scaffali di legno restaurati dalla Soprintendenza dei Beni Artistici e Storici e la statua di monsignor Lucchesi Palli. Al secondo piano, si trovano altre sale con scaffalatura in metallo e gli uffici.\nPosizione giuridica.\nPer lungo tempo non fu chiara la posizione giuridica della biblioteca: per essere considerata comunale, infatti, questa sarebbe dovuta essere donata da Andrea Lucchesi Palli direttamente al Comune di Agrigento. Egli, tuttavia, lasci\u00f2 la biblioteca in eredit\u00e0 al popolo agrigentino, tramite un atto di donazione che fu redatto con grande minuzia e confermato da un notaio pochi giorni prima della morte del vescovo. Inoltre, poich\u00e9 il patrimonio librario \u00e8 stato devoluto ai cittadini e non ai religiosi, la biblioteca non pu\u00f2 neanche considerarsi una biblioteca privata di propriet\u00e0 di un ente religioso. La personalit\u00e0 giuridica corretta \u00e8 invece quella di ente morale autonomo."}
{"id": "8507788", "revid": "110157", "url": "https://it.wikipedia.org/wiki?curid=8507788", "title": "Superliga 2005-2006 (calcio a 5)", "text": "La Superliga 2005-2006 \u00e8 stata la 16\u00aa edizione del massimo torneo di calcio a 5 russo. La competizione \u00e8 iniziata il 18 settembre 2005 e si \u00e8 conclusa il 14 maggio 2006."}
{"id": "8507789", "revid": "1318658", "url": "https://it.wikipedia.org/wiki?curid=8507789", "title": "Oropa (Italia)", "text": "Oropa \u00e8 una frazione del comune di Biella, in Piemonte (Italia).\nGeografia fisica.\nOropa si trova a circa dodici chilometri a nord-ovest della citt\u00e0 di Biella e a 6,5 chilometri da Favaro, in una valle attraverso la quale scorre il torrente Oropa. La localit\u00e0 \u00e8 posta a circa 1150 m sopra il livello del mare. Nel 2005, la Regione Piemonte istitu\u00ec la Riserva naturale speciale del Sacro Monte di Oropa, che copre l'intero bacino di Oropa fino al confine con la Valle d'Aosta.\nClima.\nOropa ha un osservatorio meteorologico (Stazione meteorologica di Oropa) e sismografico fondato nel 1874 da Francesco Denza (1834-1894), un prete barnabita.\nMonumenti e luoghi di interesse.\nOropa \u00e8 meta di molti pellegrinaggi probabilmente da moltissimi anni, quando il luogo era oggetto di culto in epoca precristiana. L'attuale luogo di pellegrinaggio \u00e8 costituito dal santuario di Oropa, in cui viene venerata una statua della Madonna Nera della prima met\u00e0 di et\u00e0 gotica del quattordicesimo secolo, dal complesso noto come Sacro Monte, risalente al diciassettesimo secolo e facente parte, dal 2003, dei Sacri Monti del Piemonte e della Lombardia per volere dell'UNESCO, e la basilica, inaugurata nel 1960.\nA Oropa ci sono vari servizi che offrono vitto e alloggio per i pellegrini, il Giardino botanico di Oropa, inaugurato nel 1998, e un parco avventura, aperto nel 2012.\nInfrastrutture e trasporti.\nNel 1926 fu costruita una prima funivia che collega Oropa alla collina posta tra il Monte Camino (2388 m) e il Monte Mucrone (2335 m). Nel 1962 la funivia fu ricostruita parallelamente al vecchio percorso mentre, nel 2001, fu interamente revisionata.\nDal santuario \u00e8 possibile raggiungere Oropasport (quota 1900 m slm circa) sia a piedi sia con le funivie Oropa. La stazione delle funivie si trova vicino all'ampio parcheggio situato alle spalle della Chiesa nuova. A Oropasport si trova il rifugio Savoia, da qui in pochi minuti con una facile passeggiata si raggiunge il Lago del Mucrone sul monte omonimo. Dalla stazione di monte della funivia parte una cestovia che permette di raggiungere la cima del monte Camino, a circa 2.400 metri di altitudine. Dalla cima si gode una visuale a 360 gradi sulle Alpi e sulla pianura Padana, a pochi metri dalla cima si trova il rifugio Capanna Renata. Scendendo da Oropasport, a solo 5 minuti sotto l'arrivo della funivia, lungo il sentiero D13, si trova il Rifugio Rosazza (1830 m circa) che, incastonato tra Monte Mucrone e Monte Tovo, offre una panoramica del Santuario di Oropa.\nDopo due anni di lavori, il 4 luglio 1911, fu aperta la tranvia Biella-Oropa, che aveva un tragitto di 14 km ed era posta a 800 m di altezza sopra il livello del mare. Il 29 marzo 1958 l'esercizio ferroviario fu soppresso e sostituito da un servizio di autobus.\nSport.\nIn sei occasioni l'arrivo di una tappa del Giro d'Italia \u00e8 stato posto al Santuario di Oropa:\nIl record di scalata \u00e8 di Marco Pantani.\nOltre che al Giro d'Italia, Oropa \u00e8 stata sede di arrivo delle seguenti manifestazioni di ciclismo professionistico:"}
{"id": "8507794", "revid": "92723", "url": "https://it.wikipedia.org/wiki?curid=8507794", "title": "Jos\u00e9 Rafael Carrera y Turcios", "text": ""}
{"id": "8507795", "revid": "92723", "url": "https://it.wikipedia.org/wiki?curid=8507795", "title": "Rafael Carrera y Turcios", "text": ""}
{"id": "8507800", "revid": "88740", "url": "https://it.wikipedia.org/wiki?curid=8507800", "title": "Giuseppe Schir\u00f2 (politico)", "text": "Viene candidato nella lista proporzionale nelle elezioni del 1953 dal Partito Comunista Italiano e eletto nella II legislatura."}
{"id": "8507802", "revid": "913245", "url": "https://it.wikipedia.org/wiki?curid=8507802", "title": "Ali Liaquat", "text": "Biografia.\nVincitore di numerosi titoli nazionali nei 100 e 200 metri piani lungo tutta la sua carriera, Liaquat ha debuttato internazionalmente nel 2009 prendendo parte ai Mondiali di Berlino. Ha preso parte ai Giochi olimpici di , fermandosi nel turno preliminare. Liaquat ha preso parte a numerose competizioni a livello regionale, andando a medaglia soprattutto ai Giochi dell'Asia meridionale."}
{"id": "8507803", "revid": "599013", "url": "https://it.wikipedia.org/wiki?curid=8507803", "title": "Milivoje Simeunovi\u0107", "text": "Carriera.\nDi origini bosniache, \u00e8 considerato uno dei pi\u00f9 talentuosi calcettisti europei della sua generazione nonch\u00e9 il miglior giocatore sloveno della storia. Dopo gli esordi calcistici con la maglia del , si \u00e8 presto adattato al calcio a 5. Nella sua lunga carriera ha giocato con , , , , , , , , . Con la Nazionale di calcio a 5 della Slovenia ha disputato il campionato europeo 2003 che ha segnato il debutto degli sloveni nella manifestazione continentale. In totale, ha vestito 60 volte la maglia della selezione, mettendo a segno 23 reti."}
{"id": "8507804", "revid": "228587", "url": "https://it.wikipedia.org/wiki?curid=8507804", "title": "Bernhard Paul", "text": "Biografia.\nPronipote di Josef Weyl, librettista di Johann Strauss, Bernhard Paul nasce da una famiglia di artigiani e cresce a Wilhelmsburg nella Bassa Austria, dedicandosi per un periodo, dopo le scuole secondarie, a studi di ingegneria civile con l\u2019obiettivo di entrare nella ditta di costruzioni di uno zio . Ma ben presto si rende conto che i suoi talenti risiedono altrove e intraprende un corso di studio all\u2019H\u00f6here Graphische Bundes-Lehr- und Versuchsanstalt, Istituto specialistico di Grafica a Vienna. Nel 1966 diviene per un breve periodo membro di Scientology da cui presto prende le distanze. Sempre nel campo della grafica diventa Art director di Profil Magazine. Nel 1976 fonda il Circo Roncalli ad oggi uno dei circhi pi\u00f9 famosi d\u2019Europa, il cui nome \u00e8 ispirato al vescovo Angelo Roncalli, poi Papa Giovanni XXIII.\nCirco Roncalli.\nNonostante il lavoro sicuro come grafico, il sogno di Bernhard Paul era quello di fondare un proprio circo, sogno che si concretizz\u00f2 nel 1976 quando, insieme a Andr\u00e9 Heller, mise in piedi il Circo Roncalli, che si caratterizzava per una nuova concezione di spettacolo circense, alla luce dei cambiamenti che si stavano avviando nel mondo del circo in quegli anni a livello europeo. Purtroppo, le divergenze tra i due colleghi in fatto di spettacolo, portarono Heller alla decisione di abbandonare il progetto, lasciando il collega a portare avanti da solo l\u2019impresa, che fall\u00ec nel giro di breve tempo. Solo intorno agli anni \u201980 il Circo Roncalli riprese vita grazie alla tenacia di Paul, che diresse lo spettacolo per conto suo nella citt\u00e0 di Colonia, dove spesso lavorava lui stesso nel ruolo del clown augusto Zippo. Nel 1986 il Roncalli diventa il primo circo della Germania ovest ad esibirsi in Unione Sovietica ed in seguito il primo a sostituire gli animali veri con ologrammi.\nTelevisione.\nIn collaborazione con Bernhard Paul e gli artisti del Circo Roncalli tra il 1986 e il 1987 \u00e8 stato prodotto un programma televisivo in sei parti, dal titolo \"Roncalli\"; un ADR con G\u00fcnther Maria Halmer e G\u00fcnter Lamprecht. \nVita privata.\nDal 1990 Bernhard Paul \u00e8 sposato con l\u2019artista Eliana Larible, sorella del celebre clown David Larible, con la quale ha avuto tre figli che sono apparsi per la prima volta in TV nel 2013 come acrobati sui pattini a rotelle, \u201c\"Les Pauls\"\u201d, nel programma \"Time is Honey\" .\nCollezione Circense.\nBernhard Paul possiede una delle pi\u00f9 vaste collezioni a tema circense presenti in Europa, che consta di vecchi costumi, centinaia di libri sul circo e sulla sua storia, poster e numerosi altri oggetti tra cui pi\u00f9 di 10.000 litografie, e vecchie carovane da circo."}
{"id": "8507808", "revid": "228587", "url": "https://it.wikipedia.org/wiki?curid=8507808", "title": "Indianapolis Colts 2003", "text": "La stagione 2003 degli Indianapolis Colts \u00e8 stata la 50\u00aa della franchigia nella National Football League, la 20\u00aa con sede a Indianapolis. I Colts conclusero con un record di 12 vittorie e 4 sconfitte, terminando al primo posto della AFC South e centrando l'accesso ai playoff per il secondo anno consecutivo. Peyton Manning condivise il premio di MVP della NFL con il quarterback dei Tennessee Titans Steve McNair.\nDopo avere sconfitto i Broncos e i Chiefs nei primi due turni dei playoff, i Colts affronarono i New England Patriots nella finale di conference, il primo scontro nei playoff tra Tom Brady e Peyton Manning. Indianapolis perse per 24-14 mentre New England avrebbe battuto i Carolina Panthers nel Super Bowl XXXVIII.\nRoster.\n\"Fonte\":\nCalendario.\nNota: Gli avversari della propria division sono in grassetto."}
{"id": "8507810", "revid": "547034", "url": "https://it.wikipedia.org/wiki?curid=8507810", "title": "Peter N\u00f6cker", "text": ""}
{"id": "8507817", "revid": "110157", "url": "https://it.wikipedia.org/wiki?curid=8507817", "title": "Superliga 2004-2005 (calcio a 5)", "text": "La Superliga 2004-2005 \u00e8 stata la 15\u00aa edizione del massimo torneo di calcio a 5 russo. La competizione \u00e8 iniziata il 30 agosto 2004 e si \u00e8 conclusa il 27 maggio 2005."}
{"id": "8507827", "revid": "1442080", "url": "https://it.wikipedia.org/wiki?curid=8507827", "title": "Corlia Kruger", "text": " "}
{"id": "8507828", "revid": "6923", "url": "https://it.wikipedia.org/wiki?curid=8507828", "title": "Barriera corallina di acque profonde", "text": "Una barriera corallina di acque profonde, nota anche come barriera corallina di acque fredde, \u00e8 una barriera corallina che si sviluppa nelle parti pi\u00f9 profonde degli oceani, in habitat caratterizzati dalla assenza di luce (zona afotica).\nScoperta ed esplorazioni.\nLa prima documentazione scientifica di organismi corallini di profondit\u00e0 risale al 1755 e la si deve al reverendo Erik Pontoppidan che nella sua opera \"Storia naturale della Norvegia\" descrisse un esemplare di corallo di acque profonde raccolto casualmente dalle reti di alcuni pescatori al largo delle coste della Norvegia. Le illustrazioni di tale esemplare furono utilizzate qualche anno pi\u00f9 tardi da Linneo che, nella decima edizione del suo \"Systema Naturae\" (1758), descrisse la specie come \"Madrepora pertusa\", una madrepora coloniale oggi nota come \"Desmophyllum pertusum\".\nDa allora e per molto tempo, la conoscenza dei coralli di acque profonde \u00e8 stata legata a rinvenimenti occasionali di frammenti di esemplari, divenuti pi\u00f9 frequenti nel corso del XIX secolo a seguito della diffusione delle attivit\u00e0 di dragaggio dei fondali marini. Un notevole sviluppo delle conoscenze sulla biodiversit\u00e0 di tali habitat si ebbe nella seconda met\u00e0 del secolo grazie alla spedizione Challenger, una spedizione scientifica di circumnavigazione del globo condotta a bordo dell'HMS Challenger, una corvetta della Royal Navy. La spedizione, salpata il 23 dicembre 1872, effettu\u00f2 dragaggi dei fondali oceanici a profondit\u00e0 mai raggiunte prima di allora; sotto la direzione del naturalista scozzese Charles Wyville Thomson, furono descritte oltre 4 000 nuove specie, documentando la presenza di forme di vita marina sino a oltre 5 000 m di profondit\u00e0. In particolare Henry N. Moseley, uno dei naturalisti che presero parte alla spedizione, nella sua opera \"Notes by a naturalist on the \"HMS Challenger\"\" descrisse 48 nuove specie di madrepore di profondit\u00e0.\nNel XX secolo lo sviluppo della tecnologia sonar, nata per fini militari, e soprattutto, a partire dagli anni sessanta, la diffusione dei batiscafi, consentirono all'uomo di raggiungere profondit\u00e0 sino ad allora inesplorate, favorendo l'acquisizione di nuove conoscenze sull'ecologia di questi ambienti. Il lavoro pioneristico di Wilson nel 1979 sulle colonie di coralli del banco Porcupine, al largo dell'Irlanda, furono seguiti nel 1982 dalla prima documentazione video di una grande barriera corallina di acque profonde, scoperta a 280\u00a0m di profondit\u00e0 nelle acque dell'isola di Fugloy, a nord del circolo polare artico, nel corso di rilievi effettuati dalla compagnia petrolifera norvegese Statoil. A partire dagli anni ottanta infine, lo sviluppo della tecnologia dei sottomarini a comando remoto (anche noti come ROV, dall'acronimo inglese di \"Remotely Operated Vehicle\") ha fornito un notevole impulso alla conoscenza degli habitat di acque profonde.\nDistribuzione.\n\u00c8 oggi noto che tali biocostruzioni si trovano in tutti gli oceani del mondo, dalle acque polari a quelle tropicali, a profondit\u00e0 che vanno dai 200 \u00a0m, limite della zona epipelagica, sino al piano abissale, al di sotto dei 2 000 m, dove la temperatura dell'acqua pu\u00f2 raggiungere i 4 \u00b0C.\nBiodiversit\u00e0.\nLe barriere coralline di acque profonde sono principalmente costituite da madrepore dell'ordine Scleractinia, e in misura minore anche da specie degli ordini Antipatharia e Alcyonacea.\nLe specie di questi ambienti si caratterizzano per la mancanza di zooxantelle e si nutrono catturando plancton e filtrando detriti organici presenti nell'acqua. Lo sviluppo delle conoscenze su questi organismi ha portato a ridiscutere la classica distinzione tra coralli ermatipici, biocostruttori, e coralli anermatipici, non costruttori, rivelando l'esistenza di un esiguo numero di specie di scleractinie azooxantellate in grado di dare vita a imponenti biostrutture.\nTra di esse una delle specie pi\u00f9 diffuse \u00e8 \"Desmophyllum pertusum\" (sin.: \"Lophelia pertusa\"), presente nelle acque fredde di tutti gli oceani, con notevole concentrazione nell'oceano Atlantico nord-occidentale. Colonie di \"D. pertusum\" si ritrovano a profondit\u00e0 comprese tra i 39\u00a0m nel fiordo di Trondheim e gli oltre 3 600\u00a0m sulla dorsale medio atlantica; la maggior parte delle colonie note si trovano tra i 200 e i 1 000 m di profondit\u00e0. Il pi\u00f9 grande complesso corallino di profondit\u00e0 realizzato da \"Desmophyllum pertusum\" sorge a 300-400 m di profondit\u00e0 a ovest dell'isola di R\u00f8st, nell'arcipelago delle Lofoten, in Norvegia: la biocostruzione, nota come barriera corallina di R\u00f8st, \u00e8 lunga circa 4\u00a0km e copre un'area di oltre 100 km2.\nAltre specie che concorrono alla formazione delle barriere di acque profonde sono \"Oculina varicosa\", \"Madrepora oculata\", \"Desmophyllum dianthus\", \"Enallopsammia rostrata\", \"Solenosmilia variabilis\", \"Goniocorella dumosa\", \"Paragorgia arborea\", \"Primnoa resedaeformis\".\nOltre ai coralli, tra le altre forme di vita che partecipano alla formazione di queste biostrutture vi sono spugne, ascidie, policheti e briozoi. Al pari delle analoghe strutture di acque basse, le barriere di acque profonde forniscono rifugio, cibo e protezione contro i predatori a numerose specie di pesci, molluschi, crostacei ed echinodermi.\nConservazione.\nUna grande minaccia \u00e8 costituita dai sistemi moderni di pesca con reti a strascico che praticamente dragando il fondo marino distruggono anche i coralli."}
{"id": "8507830", "revid": "92723", "url": "https://it.wikipedia.org/wiki?curid=8507830", "title": "Incredulit\u00e0 di san Tommaso (teologia)", "text": ""}
{"id": "8507835", "revid": "155634", "url": "https://it.wikipedia.org/wiki?curid=8507835", "title": "Pallamano Trieste 1986-1987", "text": "Questa pagina raccoglie i dati riguardanti la Pallamano Trieste nelle competizioni ufficiali della stagione 1987-1988."}
{"id": "8507839", "revid": "21880", "url": "https://it.wikipedia.org/wiki?curid=8507839", "title": "Barriera corallina di acque fredde", "text": ""}
{"id": "8507840", "revid": "1305772", "url": "https://it.wikipedia.org/wiki?curid=8507840", "title": "Make It Rain (Pop Smoke)", "text": "Make It Rain \u00e8 un singolo del rapper statunitense Pop Smoke, pubblicato il 12 giugno 2020 come primo estratto dal primo album in studio \"Shoot for the Stars, Aim for the Moon\".\nDescrizione.\nIl brano, che vede la partecipazione del rapper statunitense Rowdy Rebel, \u00e8 la prima pubblicazione postuma di Smoke dopo la sua morte avvenuta a febbraio 2020. La strofa di Rebel \u00e8 stata registrata da una chiamata effettuata tramite il telefono della prigione.\nPubblicazione.\nA giugno 2020, nel rispetto delle proteste razziali negli Stati Uniti d'America contro la brutalit\u00e0 poliziesca, Steven Victor, amministratore delegato dell'etichetta Victor Victor Worldwide, ha deciso di rinviare l'uscita del disco dal 12 giugno al 3 luglio. Inoltre, quest'ultimo ha creato una nuova organizzazione no-profit, la Victor Victor Foundation, per supportare i giovani neri.\nVideo musicale.\nIl video musicale \u00e8 stato reso disponibile attraverso YouTube in concomitanza con l'uscita del brano, il 12 giugno 2020."}
{"id": "8507845", "revid": "666668", "url": "https://it.wikipedia.org/wiki?curid=8507845", "title": "Superliga 2003-2004 (calcio a 5)", "text": "La Superliga 2003-2004 \u00e8 stata la 14\u00aa edizione del massimo torneo di calcio a 5 russo. La competizione \u00e8 iniziata il 29 agosto 2003 e si \u00e8 conclusa il 16 maggio 2004."}
{"id": "8507853", "revid": "1869172", "url": "https://it.wikipedia.org/wiki?curid=8507853", "title": "Pallamano Trieste 1985-1986", "text": "Questa pagina raccoglie i dati riguardanti la Pallamano Trieste nelle competizioni ufficiali della stagione 1985-1986."}
{"id": "8507862", "revid": "729019", "url": "https://it.wikipedia.org/wiki?curid=8507862", "title": "Kao the Kangaroo Round 2", "text": "Kao the Kangaroo: Round 2 \u00e8 un videogioco di genere avventura dinamica pubblicato nel 2003 da Tate Interactive, \u00e8 il sequel di \"Kao the Kangaroo\". Un remake intitolato \"Kao Challengers\" \u00e8 stato pubblicato per PlayStation Portable nel 2005/2006 e un nuovo titolo chiamato \"\" \u00e8 uscito per PC nel 2005.\nTrama.\nIl malvagio cacciatore del primo gioco ritorna e cattura Kao e tutti i suoi amici per vendicarsi. Tuttavia, Kao fugge dalla sua nave e deve trovare un modo per sconfiggere il cacciatore e i suoi alleati per salvare i suoi amici."}
{"id": "8507869", "revid": "599013", "url": "https://it.wikipedia.org/wiki?curid=8507869", "title": "Dallas Clark", "text": "Carriera.\nAl college Clark gioc\u00f2 a football con gli Iowa Hawkeyes dal 1999 al 2002, venendo premiato come All-American e vincendo il John Mackey Award come miglior tight end nel college football. Fu scelto dagli Indianapolis Colts nel corso del primo giro (24\u00ba assoluto) del Draft NFL 2003. Nella sua stagione da rookie disput\u00f2 come titolare 10 partite prima di rompersi una gamba contro i New England Patriots. Nel 2006 Clark disput\u00f2 11 partite come titolare prima di infortunarsi al ginocchio. Torn\u00f2 nei playoff dove collezion\u00f2 17 ricezioni per 281 yard nella vittoriosa cavalcata dei Colts che conquistarono il Super Bowl XLI contro i Chicago Bears. L'anno seguente super\u00f2 i record stagionali di franchigia per un tight end appartenenti a John Mackey per ricezioni e touchdown su ricezione. L'anno seguente super\u00f2 sempre Mackey per il record stagionale di yard ricevute. Nel 2009 divenne il secondo tight end della storia a ricevere 100 passaggi in una stagione, venendo premiato con la convocazione per il Pro Bowl e inserito nel First-team All-Pro dall'Associated Press. Fu svincolato nel marzo 2012.\nClark firm\u00f2 un contratto di un anno con i Tampa Bay Buccaneers il 21 marzo 2012. Concluse l'unica stagione in Florida con 47 ricezioni per 435 yard e 4 touchdown. L'anno seguente, l'ultimo della carriera, lo trascorse con i Baltimore Ravens."}
{"id": "8507874", "revid": "1305772", "url": "https://it.wikipedia.org/wiki?curid=8507874", "title": "The Bigger Picture (Lil Baby)", "text": "The Bigger Picture \u00e8 un singolo del rapper statunitense Lil Baby, pubblicato il 12 giugno 2020 come primo estratto dalla versione deluxe del secondo album in studio \"My Turn\".\nDescrizione.\nIl brano tratta la brutalit\u00e0 poliziesca negli Stati Uniti d'America, la morte di George Floyd e le proteste del movimento Black Lives Matter.\nPromozione.\nLil Baby ha eseguito il brano accompagnato da Tamika Mallory e Killer Mike nell'ambito dei Grammy Award del 14 marzo 2021.\nVideo musicale.\nIl video musicale \u00e8 stato reso disponibile il 12 giugno 2020, in concomitanza con l'uscita del singolo.\nTracce.\nTesti e musiche di Dominique Jones, Noah Pettigrew e Rai'shaun Williams.\nSuccesso commerciale.\n\"The Bigger Picture\" ha esordito alla 3\u00aa posizione della Billboard Hot 100 statunitense, diventando il miglior posizionamento raggiunto dal rapper. Nella sua prima settimana ha venduto copie pure ed ha accumulato 31,4 milioni di riproduzioni in streaming, esordendo in questo modo rispettivamente al 10\u00ba posto della Digital Songs ed al 2\u00ba nella Streaming Songs."}
{"id": "8507877", "revid": "124535255", "url": "https://it.wikipedia.org/wiki?curid=8507877", "title": "Istituto federale di ricerca per la foresta, la neve e il paesaggio", "text": "L'Istituto federale di ricerca per la foresta, la neve e il paesaggio (WSL, in tedesco: \"Eidgen\u00f6ssische Forschungsanstalt f\u00fcr Wald, Schnee und Landschaft\"; in francese: \"Institut f\u00e9d\u00e9ral de recherches sur la for\u00eat, la neige et le paysage\"; in inglese: \"Swiss Federal Institute for Forest, Snow and Landscape Research\") \u00e8 uno dei quattro istituti di ricerca federali che appartiene al Settore dei Politecnici Federali, finanziato con un budget quadriennale del Consiglio federale svizzero.\nAl 2020, l'istituto impiega 500 persone. Il sito istituzionale \u00e8 disponibile in inglese, francese, tedesco e italiano.\nStoria.\nIl WSL fu fondato nel 1885 col nome di \"Schweizerische Centralanstalt f\u00fcr das forstliche Versuchswesen\" (\"Istituto centrale svizzero di ricerca forestale\") e nel 1933 fu ribattezzato \"idgen\u00f6ssische Anstalt f\u00fcr das forstliche Versuchswesen (EAFV)\" (\"Istituto federale svizzero di ricerca forestale\"). \nSecondo il sito istituzionale: \nOltre alla sede centrale di Birmensdorf e al centro per la ricerca sulla neve e sulle valanghe SLF di Davos, nel 1991 il WSL furono aperte anche due succursali a Losanna e Bellinzona, alle quali nel '96 si affianc\u00f2 quella di Sion.\nAttivit\u00e0 di ricerca.\nIl WSL gestisce il laboratorio pi\u00f9 grande del mondo per lo studio della dendrocronologia.\nAl suo interno vengono compilate la tabelle di datazione degli anelli degli alberi, la cui velocit\u00e0 di crescita varia in funzione della specie e dell'area geografica. \nLaddove mancano degli anelli provenienti da specie viventi o fossili, la datazione viene ricostruita indirettamente tramite manufatti derivati da tali materialia patto che forma e dimensioni degli anelli consentano di determinare ragionevolmente l'appartenenza del legno lavorato alla medesima specie. In base a questi strumenti scientifici, il gruppo di ricercatori ha esaminato un bosco subfossile nell'area di Zurigo-Wiedikon, dichiarando nell'aprile 2013 di aver identificato 200 ceppi fatti risalire a 2.000 anni fa e, in particolare, di alcuni esemplari attribuiti all'anno 14.000 che sarebbero \u00abi primi alberi di cui \u00e8 provata la migrazione dal Mediterraneo dopo l'ultima era glaciale... Tali resti sono unici al mondo\u00bb.\nUn altro progetto di ricerca internazionale \u00e8 l'UE CARBO-Extreme sugli effetti di eventi meteorologici estremi sugli ecosistemi terrestri \u00e8 stato in grado di dimostrare che la capacit\u00e0 di stoccaggio dell'anidride carbonica diminuisce drasticamente a causa del riscaldamento globale. Le foreste, in particolare, sono indebolite a lungo termine dagli incendi boschivi e da altri danni dopo periodi di siccit\u00e0, che contribuiscono nuovamente ad aumentare i gas a effetto serra."}
{"id": "8507879", "revid": "298229", "url": "https://it.wikipedia.org/wiki?curid=8507879", "title": "Omar Jouma Al-Salfa", "text": ""}
{"id": "8507887", "revid": "838137", "url": "https://it.wikipedia.org/wiki?curid=8507887", "title": "Ram\u00f3n Casa\u00fas y Torres", "text": "Biografia.\nArriv\u00f2 a Citt\u00e0 del Messico nel 1788 proveniente dalla Spagna, come frate domenicano. Nel 1805 consegu\u00ec il grado accademico di dottore, e divenne direttore degli studi. L'anno seguente ottenne la nomina regia come vescovo ausiliare di Antequera e ottenuta nel marzo del 1807 la conferma papale, fu consacrato vescovo il 2 agosto dello stesso anno dall'arcivescovo di Citt\u00e0 del Messico Francisco Javier de Lizana y Beaumont. Alla fine del 1811 si trasfer\u00ec a Citt\u00e0 del Guatemala con una lunga carovana di muli: nel suo bagaglio c'erano molti libri, valutati peso. L'arcidiocesi di Guatemala era vacante dal 1809 per la morte di Rafael de La Vara, e ne fu eletto arcivescovo il 27 agosto 1814; ricevette la conferma papale il 15 marzo 1815 e quindi prese possesso dell'arcidiocesi.\nFronteggi\u00f2 le ribellioni del periodo precedente all'indipendenza, dimostrando la sua autorit\u00e0 nella sollevazione di sollevazione di San Salvador del 1811. Mise a tacere il religioso Jos\u00e9 Mat\u00edas Delgado, che sosteneva una chiesa salvadoregna indipendente. Casa\u00fas si mostr\u00f2 alleato dell'aristocrazia creola \u2014 rappresentata dal Clan Aycinena\u2014 e del capitano generale Jos\u00e9 de Bustamante y Guerra. Per contrastare le ideologie illuministe dell'epoca, scrisse lettere pastorali: tre nel 1811 e un'altra nel luglio del 1821. Tuttavia, mostr\u00f2 anche segnali di apertura.\nCasa\u00fas fu una delle figure di spicco del conservatorismo centroamericano e uno degli intellettuali pi\u00f9 influenti insieme con Jos\u00e9 Cecilio del Valle. D'altro canto, fu uno strenuo oppositore dell'erezione della diocesi di San Salvador sostenuta dal governo salvadoregno, guidato dallo stesso Delgado, nel 1824. La risoluzione fu dichiarata illegittima da papa Leone XII nel 1826.\nVisita dell'inviato britannico Thompson nel 1829.\nCome parte della sua visita ufficiale in Guatemala, l'inviato della Corona Britannica, George Alexander Thompson ebbe un colloquio con l'arcivescovo guatemalteco nel 1829, poco prima della caduta del governo di Mariano de Aycinena; hene fece la seguente relazione:\nL'esilio.\nNel 1829, divenne il primo arcivescovo del Guatemala a essere espulso dal territorio, nell'ambito della Guerra civile centroamericana dopo la caduta del regime di Mariano Aycinena provocata del liberale honduregno Francisco Moraz\u00e1n. Casa\u00fas y Torres fu cacciato del Palazzo Arcivescovile a forza, e successivamente apostrofato come \u00abtraditore della patria\u00bb.\nMor\u00ec in esilio a Cuba.\nGenealogia episcopale.\nLa genealogia episcopale \u00e8:"}
{"id": "8507890", "revid": "92723", "url": "https://it.wikipedia.org/wiki?curid=8507890", "title": "Francisco Ram\u00f3n Valent\u00edn de Casa\u00fas y Torres", "text": ""}
{"id": "8507891", "revid": "92723", "url": "https://it.wikipedia.org/wiki?curid=8507891", "title": "Francisco Ram\u00f3n Valent\u00edn Casa\u00fas y Torres", "text": ""}
{"id": "8507892", "revid": "92723", "url": "https://it.wikipedia.org/wiki?curid=8507892", "title": "Ramon Casaus y Torres", "text": ""}
{"id": "8507893", "revid": "92723", "url": "https://it.wikipedia.org/wiki?curid=8507893", "title": "Ram\u00f3n Casaus y Torres", "text": ""}
{"id": "8507896", "revid": "131145", "url": "https://it.wikipedia.org/wiki?curid=8507896", "title": "Onychogomphus uncatus", "text": "Il gonfo pinzato (Onychogomphus uncatus ) \u00e8 un insetto della famiglia Gomphidae appartenente al genere \"Onychogomphus\". \u00c8 diffuso nella penisola iberica, in Francia, Germania, Belgio, Svizzera e Italia e si pu\u00f2 trovare, pi\u00f9 raramente, anche in Algeria e Tunisia."}
{"id": "8507897", "revid": "436907", "url": "https://it.wikipedia.org/wiki?curid=8507897", "title": "Good Intentions (album)", "text": "Good Intensions \u00e8 il terzo album in studio del rapper canadese NAV, pubblicato l'8 maggio 2020 dalla XO e dalla Republic Records.\nDescrizione.\nIl disco si compone di 18 tracce che vedono la collaborazione di diversi rapper statunitensi. Lo stesso mese ha pubblicato la versione deluxe intitolata Brown Boy 2. "}
{"id": "8507898", "revid": "131145", "url": "https://it.wikipedia.org/wiki?curid=8507898", "title": "Gonfo pinzato", "text": ""}
{"id": "8507908", "revid": "113637166", "url": "https://it.wikipedia.org/wiki?curid=8507908", "title": "Godzilla (Eminem)", "text": ""}
{"id": "8507920", "revid": "547034", "url": "https://it.wikipedia.org/wiki?curid=8507920", "title": "Grattacieli di Sydney", "text": "La citt\u00e0 australiana di Sydney, nel Nuovo Galles del Sud, possiede 39 edifici pi\u00f9 alti di 150 metri. La struttura pi\u00f9 elevata \u00e8 la Torre di Sydney, sebbene questa non venga comunemente considerata un edificio."}
{"id": "8507922", "revid": "767487", "url": "https://it.wikipedia.org/wiki?curid=8507922", "title": "Koma", "text": "Koma (\u6551\u547d \"Gau min\") \u00e8 un film del 2004 diretto da Law Chi-Leung."}
{"id": "8507929", "revid": "667766", "url": "https://it.wikipedia.org/wiki?curid=8507929", "title": "Bacino del Kalahari", "text": "Coordinate geografiche 23\u00b0S 21\u00b0E / 23\u00b0S 21\u00b0E / -23; 21\nIl bacino del Kalahari, noto anche come Depressione del Kalahari o Bacino del Okavango, \u00e8 un bacino endoreico e una vasta area di pianura che copre oltre 2,5 milioni di Km2 che coprono la maggior parte del Botswana e parti della Namibia, del Sudafrica, dell'Angola, dello Zambia e Zimbabwe. L'eccezionale caratteristica fisica nel bacino e che occupa il centro \u00e8 il grande deserto del Kalahari.\nLa biforcazione fluviale perenne di Selinda Spillway (o fiume Magweggana), sul fiume Cuando, collega il bacino del Kalahari al bacino di Zambesi.\nLa citt\u00e0 di Windhoek, capitale della Namibia, \u00e8 situata nel bacino del Kalahari.\nCaratteristiche generali del bacino.\nIl fiume Okavango \u00e8 il flusso principale nel bacino. \u00c8 formato dalla confluenza dei fiumi Cubango e Cuito, che hanno origine sull'altopiano Bih\u00e9 dell'Angola centrale e scorrono verso sud-est. Il Cubango \u00e8 unito appena sopra la sua confluenza con il Cuito dal fiume Omatako, che scorre a nord-est dalla sua origine nella regione di Damaraland, nella Namibia centrale. L'Okavango continua attraverso la Striscia di Caprivi della Namibia in Botswana, dove si divide in una serie di effluenti per formare il Delta dell'Okavango, un grande delta interno che diventa una prateria allagata stagionalmente. Dopo il delta dell'Okavango, le acque del bacino entrano in una zona di forte evaporazione, gi\u00e0 all'interno della depressione del deserto del Kalahari.\nUna serie di saline si trovano nei punti pi\u00f9 bassi del bacino, tra cui la Nwako Pan a sud del Delta dell'Okavango e la vasta Pan Makgadikgadi a sud-est del Delta. In periodi di piena, l'Okavango si riversa nel Nwako Pan attraverso gli effluenti Xudum e Nhabe per rifornire il lago Ngami, un lago salino, e nel lago Xau e all'estremit\u00e0 occidentale del Makgadikgadi Pan tramite il fiume Boteti. La diga di Mopipi fu costruita sul Boteti per fornire acqua alla miniera di diamanti di Orapa.\nIl Selinda Spillway, noto anche come Magweqana, Magwekwana o Magweggana, \u00e8 un canale distributivo che collega il Delta dell'Okavango al fiume Cuando, un affluente dello Zambezi. In periodi di marea elevata nell'Okavango, l'acqua scorre verso est nel sistema fluviale Cuando-Linyanti. L'ultima volta che \u00e8 successo \u00e8 stato nell'agosto 2009 dopo 30 anni di prosciugamento. In periodi di alta marea nel Kwando, l'acqua pu\u00f2 fluire a ovest dal Cuando verso il Delta dell'Okavango, ma spesso evapora prima di raggiungere il delta.\nAltri flussi nel bacino includono l'Eiseb, un flusso intermittente che ha origine nell'Hereroland della Namibia e scorre verso est nel delta dell'Okavango, e il fiume Nata, che ha origine nello Zimbabwe occidentale per confluire nell'estremit\u00e0 orientale del Pan Makgadikgadi.\nEcologia.\nNonostante la sua aridit\u00e0, il bacino del Kalahari sostiene una variet\u00e0 di fauna e flora su terreni noti come sabbie del Kalahari. La flora autoctona comprende alberi di acacia, palissandro africano e un gran numero di erbe ed arbusti. Alcune aree all'interno del Kalahari sono zone umide stagionali, come le pentole Makgadikgadi del Botswana. Questa zona, ad esempio, supporta numerose specie alofile e, nella stagione delle piogge, decine di migliaia di fenicotteri visitano queste padelle.\nGestione delle risorse idriche.\nLa sorgente delle acque del delta dell'Okavango in Angola e Namibia rimane invariata da eventuali dighe a monte o significative estrazioni idriche e i tre stati rivieraschi hanno stabilito un protocollo ai sensi della Permanent Okavango River Basin Water Commission (OKACOM) per la gestione sostenibile dell'intero sistema fluviale."}
{"id": "8507930", "revid": "1860695", "url": "https://it.wikipedia.org/wiki?curid=8507930", "title": "Okavango Floodplains", "text": ""}
{"id": "8507933", "revid": "1908306", "url": "https://it.wikipedia.org/wiki?curid=8507933", "title": "Identit\u00e0 sessuale", "text": "Lidentit\u00e0 sessuale descrive la dimensione individuale e soggettiva del percepirsi sessuati, ed \u00e8 l\u2019esito della complessa interazione tra aspetti bio-psico-socio-culturali di un individuo. Essa \u00e8 vista come un costrutto multidimensionale costituito da quattro componenti: il sesso, l\u2019identit\u00e0 di genere, il genere e l\u2019orientamento sessuale.\nI modelli storici dell'identit\u00e0 sessuale hanno teso a vederne la formazione come un processo subito solo da minoranze sessuali, mentre i modelli pi\u00f9 contemporanei considerano il processo molto pi\u00f9 universale e tentano di presentare l'identit\u00e0 sessuale nell'ambito pi\u00f9 ampio di altre teorie e processi dell'identit\u00e0 generale.\nDefinizioni e identit\u00e0.\nL'identit\u00e0 sessuale \u00e8 stata descritta come una componente dell'identit\u00e0 di un individuo che riflette il suo concetto di s\u00e9 sessuale. L'integrazione delle rispettive componenti dell'identit\u00e0 (ad es. morale, religiosa, etnica, professionale) in una generale identit\u00e0 complessiva \u00e8 essenziale per il processo di sviluppo del costrutto multidimensionale dell'identit\u00e0.\nL'identit\u00e0 sessuale pu\u00f2 cambiare durante la vita di un individuo e pu\u00f2 allinearsi o meno al sesso biologico, al comportamento sessuale o all'orientamento sessuale reale.&lt;ref name=\"Concordance/discordance in SO\"&gt;&lt;/ref&gt;\nSesso biologico.\nAppartenenza biologica al sesso femminile, maschile o intersessuale determinata dai cromosomi sessuali.\nIdentit\u00e0 di genere.\nIdentificazione primaria della persona come donna, uomo o altro genere, solitamente stabilito nella prima infanzia.\nGenere.\nL\u2019insieme di aspettative e ruoli su come le donne e gli uomini si debbano comportare in una data cultura e in un dato periodo storico.\nOrientamento sessuale.\nAttrazione emozionale, romantica e/o sessuale di una persona verso individui di sesso opposto, dello stesso sesso o entrambi.\nSessualit\u00e0 senza etichetta.\nLa sessualit\u00e0 \u00e8 senza etichetta quando un individuo sceglie di non etichettare la propria identit\u00e0 sessuale. Questa identificazione potrebbe derivare dall'incertezza sulla propria sessualit\u00e0 o dalla riluttanza a conformarsi a una sessualit\u00e0 perch\u00e9 non piacciono necessariamente le etichette, o si desidera sentirsi liberi nelle proprie attrazioni invece di sentirsi costretti nelle stesse, in altre, in entrambe o in tutte le attrazioni a causa della loro identit\u00e0 sessuale. L'identificazione come \"senza etichetta\" potrebbe anche essere dovuta alla \"riluttanza ad accettare il proprio status di minoranza sessuale\". Poich\u00e9 essere senza etichetta \u00e8 la decisione intenzionale di non riconoscersi in nessuna identit\u00e0 sessuale, \u00e8 diversa dalla bisessualit\u00e0 o da qualsiasi altra identit\u00e0 sessuale. Coloro che non hanno etichetta hanno maggiori probabilit\u00e0 di vedere la sessualit\u00e0 come meno stabile e pi\u00f9 fluida e tendono a concentrarsi maggiormente sulla \"persona, non sul genere\".\n\u00c8 stato riferito che alcune donne che si identificano come \"senza etichetta\" lo hanno fatto perch\u00e9 sono incerte sui tipi di relazioni che avranno in futuro. In quanto tale, questa divergenza rispetto alle etichette sessuali potrebbe consentire a una persona di essere in grado di realizzare pienamente la propria \"vera\" sessualit\u00e0 perch\u00e9 le libera dalla pressione del gradimento e dall'essere attratta da chi la propria identificazione sessuale impone che dovrebbe piacere.\nStudi.\nIn uno studio del 1990 condotto dall'Organizzazione Sociale della Sessualit\u00e0, solo il 16% delle donne e il 36% degli uomini che hanno riferito un certo livello di attrazione per lo stesso sesso avevano un'identit\u00e0 omosessuale o bisessuale.\nL'identit\u00e0 sessuale \u00e8 pi\u00f9 strettamente correlata al comportamento sessuale rispetto all'orientamento sessuale. Lo stesso sondaggio ha rilevato che il 96% delle donne e l'87% degli uomini con un'identit\u00e0 omosessuale o bisessuale si erano impegnati in attivit\u00e0 sessuali con qualcuno dello stesso sesso, in contrasto con il 32% delle donne e il 43% degli uomini che avevano attrazioni per lo stesso sesso. Dopo aver esaminato i risultati, l'organizzazione ha commentato: \"Lo sviluppo dell'identificazione di s\u00e9 come omosessuale o gay \u00e8 uno stato psicologico e socialmente complesso, qualcosa che, in questa societ\u00e0, si ottiene solo nel tempo, spesso con notevoli lotte e sforzi personali, per non parlare del disagio sociale\".\nSviluppo.\nGenerale.\nLa maggior parte della ricerca sullo sviluppo dell'identit\u00e0 di orientamento sessuale si concentra sullo sviluppo di persone che sono attratte dallo stesso sesso. Molte persone che si sentono attratte dai membri del proprio sesso fanno coming out a un certo punto della loro vita. Il \"coming out\" \u00e8 descritto in tre fasi. La prima fase \u00e8 la fase del \"conoscere s\u00e9 stessi\": emerge la consapevolezza che si \u00e8 attratti sessualmente ed emotivamente dai membri del proprio sesso. Questo \u00e8 spesso descritto come coming out interiore e pu\u00f2 verificarsi durante l'infanzia o durante la pubert\u00e0, ma a volte fino a 40 anni o pi\u00f9. La seconda fase prevede la decisione di venire allo scoperto con altre persone, ad esempio famiglia, amici e/o colleghi, mentre la terza fase prevede di vivere apertamente come persona LGBT. Oggi negli Stati Uniti le persone spesso fanno coming out durante il liceo o l'universit\u00e0. A questa et\u00e0, potrebbero non fidarsi o chiedere aiuto agli altri, specialmente quando il loro orientamento non \u00e8 accettato nella societ\u00e0. A volte non ne informano le proprie famiglie.\nSecondo Rosario, Schrimshaw, Hunter, Braun (2006), \"lo sviluppo di un'identit\u00e0 sessuale lesbica, gay o bisessuale (LGB) \u00e8 un processo complesso e spesso difficile. A differenza dei membri di altri gruppi di minoranza (ad es. minoranze etniche e razziali), la maggior parte degli individui LGB non \u00e8 cresciuta in una comunit\u00e0 di altri simili da cui viene a conoscenza della propria identit\u00e0 e che rinforza e sostiene tale identit\u00e0 \" e \"piuttosto, gli individui LGB sono spesso cresciuti in comunit\u00e0 che sono o ignoranti o apertamente ostili verso l'omosessualit\u00e0.\"\nAlcuni individui con attrazioni sessuali indesiderate possono scegliere di identificarsi attivamente con un'identit\u00e0 di minoranza sessuale, che crea un'identit\u00e0 di orientamento sessuale diversa dal loro reale orientamento sessuale. L'identit\u00e0 dell'orientamento sessuale, ma non l'orientamento sessuale, pu\u00f2 cambiare attraverso la psicoterapia, i gruppi di supporto e gli eventi della vita. Una persona che ha sentimenti omosessuali pu\u00f2 identificarsi in vari modi. Un individuo pu\u00f2 arrivare ad accettare un'identit\u00e0 LGB, a sviluppare un'identit\u00e0 eterosessuale, a rifiutare un'identit\u00e0 LGB mentre sceglie di identificarsi come ex-gay o ad astenersi dallo specificare un'identit\u00e0 sessuale.\nI modelli di sviluppo dell'identit\u00e0 sessuale.\nSono stati creati diversi modelli per descrivere il processo di sviluppo dell'identit\u00e0 gay e lesbica (ad es. Dank, 1971; Cass, 1984; Coleman, 1989; Troiden, 1989). Questi modelli storici hanno considerato la formazione dell'identit\u00e0 sessuale solo come un processo legato a una minoranza sessuale. Tuttavia, non tutte le persone LGBT seguono tale modello. Ad esempio, alcuni giovani LGBT diventano consapevoli e accettano i loro desideri per lo stesso sesso o la loro identit\u00e0 di genere durante la pubert\u00e0 in un modo simile a quello in cui gli adolescenti eterosessuali diventano consapevoli della propria sessualit\u00e0, cio\u00e8 liberi da qualsiasi nozione di differenza, stigma o vergogna in termini di genere delle persone da cui sono attratte. Modelli pi\u00f9 contemporanei sostengono che si tratta di un processo pi\u00f9 universale. I modelli attuali per lo sviluppo dell'identit\u00e0 sessuale tentano di incorporare altri modelli di sviluppo dell'identit\u00e0, come gli stati di identit\u00e0 ego di Marcia.\nIl modello di identit\u00e0 di Cass, stabilito da Vivienne Cass, delinea sei fasi discrete attraversate dagli individui che compiono con successo un coming out: (1) confusione sull'identit\u00e0, (2) confronto fra identit\u00e0, (3) tolleranza dell'identit\u00e0, (4) accettazione dell'identit\u00e0, (5) orgoglio dell'identit\u00e0 e (6) sintesi dell'identit\u00e0. Il modello di sviluppo dell'identit\u00e0 gay e lesbica di Fassinger comprende quattro fasi a livello individuale e di gruppo: (1) consapevolezza, (2) esplorazione, (3) approfondimento / impegno e (4) interiorizzazione/sintesi.\nAlcuni modelli di sviluppo dell'identit\u00e0 sessuale non utilizzano fasi discrete e ordinate, ma invece concettualizzano lo sviluppo dell'identit\u00e0 come costituito da processi di identit\u00e0 indipendenti. Ad esempio, il modello di D'Augelli descrive sei processi di identit\u00e0 indipendenti non ordinati: (1) uscire dall'identit\u00e0 eterosessuale, (2) sviluppare lo stato di identit\u00e0 LGB personale, (3) sviluppare un'identit\u00e0 sociale LGB, (4) diventare LGB, (5) sviluppare uno stato di intimit\u00e0 LGB e (6) entrare in una comunit\u00e0 LGB.\nIl modello unificante di sviluppo dell'identit\u00e0 sessuale \u00e8 attualmente l'unico modello che incorpora lo sviluppo dell'identit\u00e0 eterosessuale nei suoi stati per includere l'eterosessualit\u00e0 obbligatoria, l'esplorazione attiva, la diffusione, l'approfondimento e l'impegno per lo stato e la sintesi.\nI modelli contemporanei vedono la formazione dell'identit\u00e0 sessuale come un processo universale, piuttosto che di una minoranza sessuale, in quanto non sono solo le minoranze sessuali a subire lo sviluppo dell'identit\u00e0 sessuale, ma anche la popolazione eterosessuale. Ricerche pi\u00f9 recenti hanno supportato queste teorie, avendo dimostrato che le popolazioni eterosessuali mostrano tutti gli stati di Marcia nel dominio dell'identit\u00e0 sessuale."}
{"id": "8507937", "revid": "838137", "url": "https://it.wikipedia.org/wiki?curid=8507937", "title": "Alex Phillips", "text": "Biografia.\nLaureata in filologia francese, ha studiato all'University of London Institut in Paris. Ha anche completato studi post-laurea in insegnamento, ha ottenuto un diploma PGCE presso l'Institut of Education. Ha lavorato come insegnante di francese e tedesco al liceo.\n\u00c8 stata memrbo del Partito Laburista, si \u00e8 poi unita al Partito Verde di Inghilterra e Galles. Nel periodo 2007-2008 ha lavorato per l'eurodeputata Caroline Lucas a Bruxelles. Eletto consigliere distrettuale di Brighton &amp; Hove dal 2009, viene nominata vice sindaco e nel 2019 sindaco di questa autorit\u00e0 unitaria.\nNella elezioni europee dello stesso anno, \u00e8 stata eletta nella IX legislatura del Parlamento europeo. Nella stessa elezione e nella stessa circoscrizione, \u00e8 stata presente anche Alexandra Phillips del Partito della Brexit."}
{"id": "8507939", "revid": "1870933", "url": "https://it.wikipedia.org/wiki?curid=8507939", "title": "Campionato europeo di calcio Under-18 1995", "text": "Il Campionato europeo Under-18 1995 fu organizzato in Grecia dal 15 al 22 luglio."}
{"id": "8507945", "revid": "1892390", "url": "https://it.wikipedia.org/wiki?curid=8507945", "title": "Alexandra Louise Rosenfield Phillips", "text": ""}
{"id": "8507946", "revid": "436907", "url": "https://it.wikipedia.org/wiki?curid=8507946", "title": "Karaoke (singolo)", "text": "Karaoke \u00e8 un singolo del gruppo musicale italiano Boomdabash e della cantante italiana Alessandra Amoroso, pubblicato l'11 giugno 2020 come primo estratto dalla raccolta dei Boomdabash \"Don't Worry (Best of 2005-2020)\".\nDescrizione.\nIl brano \u00e8 uno degli inediti contenuti nella raccolta del gruppo e si caratterizza per un incrocio tra le tipiche sonorit\u00e0 reggae pop del gruppo con altre pi\u00f9 elettroniche.\nVideo musicale.\nIl 12 giugno 2020 \u00e8 stato pubblicato sul canale YouTube del gruppo un lyric video del brano.\nIl video musicale, diretto da Fabrizio Conte e coreografato da Veronica Peparini, \u00e8 stato girato tra la spiaggia di San Pietro in Bevagna e Vincent City, \u00e8 stato poi pubblicato successivamente il 24 giugno 2020 attraverso il canale YouTube dei Boomdabash.\nSuccesso commerciale.\nDopo aver debuttato al terzo posto della Top Singoli, \"Karaoke\" ha conquistato la vetta della classifica, mantenendola per le successive tre settimane. Risultato uno dei maggiori tormentoni dell'estate, il singolo \u00e8 stato quello pi\u00f9 venduto in Italia nel 2020. Ha inoltre vinto il Power Hits Estate 2020, garantendo il premio ai due artisti per il secondo anno consecutivo, nonch\u00e9 il terzo complessivo per i Boomdabash. Al termine dell'anno \u00e8 inoltre risultato il terzo brano italiano pi\u00f9 trasmesso in radio."}
{"id": "8507955", "revid": "547034", "url": "https://it.wikipedia.org/wiki?curid=8507955", "title": "Juan Carlos Scannone", "text": "Biografia.\nScannone \u00e8 entrato nella Compagnia di Ges\u00f9 nel 1949. Dopo il noviziato ha studiato filosofia all\u2019\"Universidad del Salvador\" a San Miguel e ha conseguito la laurea nel 1956. Dal 1957 ha insegnato greco e letteratura al seminario gesuita di Villa Devoto, dove ha avuto come allievo Jorge Mario Bergoglio. Successivamente ha studiato teologia all'Universit\u00e0 di Innsbruck, conseguendo la laurea nel 1963; nello stesso anno \u00e8 stato ordinato sacerdote. Nel 1968 ha conseguito il dottorato in teologia all'Universit\u00e0 Ludwig Maximilian di Monaco. Dal 1969 ha insegnato filosofia e teologia all'Universidad del Salvador di San Miguel, dove ha avuto ancora come allievo Bergoglio, futuro papa Francesco. In seguito \u00e8 stato direttore dell'Istituto di ricerca della Facolt\u00e0 di Filosofia all'Universidad del Salvador, decano della Facolt\u00e0 di filosofia della stessa universit\u00e0 e vice presidente della Societ\u00e0 argentina di teologia. Ritiratosi dall'insegnamento, \u00e8 stato nominato professore emerito. Scannone \u00e8 stato professore invitato nella Pontificia Universit\u00e0 Gregoriana e in altre universit\u00e0 europee e sudamericane. In qualit\u00e0 di esperto, ha preso parte a numerosi incontri del \"Consejo Latinoamericano de Religiosos\" (CLAR). Dal 2003 \u00e8 stato consulente teologico del \"Consejo Episcopal Latinoamericano\" (CELAM) e dal 2014 al 2016 \u00e8 stato collaboratore della rivista dei gesuiti La Civilt\u00e0 Cattolica. Scannone \u00e8 considerato una figura di primo piano della teologia del popolo, una corrente teologica nata in Argentina che secondo lo stesso Scannone avrebbe ispirato anche papa Francesco. Scannone \u00e8 autore di una decina di libri e di circa 150 articoli."}
{"id": "8507965", "revid": "1573940", "url": "https://it.wikipedia.org/wiki?curid=8507965", "title": "Metrodora (medica)", "text": "Metrodora fu l'autrice di pi\u00f9 di un'opera medica ma solamente una \u00e8 giunta a noi, intitolata \"Sulle malattie femminili del ventre\" (), formata di sette sezioni e sessantatr\u00e9 capitoli; elemento interessante del trattato \u00e8 il fatto che l'autrice, diversamente dai suoi predecessori, non si concentra sull'opera a lei antecedente come modello, ma piuttosto cerca elementi di novit\u00e0 nella materia, portando contributi originali.\nAlcune traduzioni latine del trattato di Metrodora circolarono in et\u00e0 medievale e moderna sotto il nome della regina egizia Cleopatra, fino al XVI secolo. Metrodora \u00e8 inoltre una delle 999 donne storiche presenti sull\"'Heritage floor\" dell'installazione artistica \"The Dinner Party\", realizzata dall'artista femminista statunitense Judy Chicago tra il 1974 e il 1979 e attualmente esposta al Brooklyn Museum di New York City."}
{"id": "8507968", "revid": "247222", "url": "https://it.wikipedia.org/wiki?curid=8507968", "title": "Karaoke (disambigua)", "text": ""}
{"id": "8507971", "revid": "92723", "url": "https://it.wikipedia.org/wiki?curid=8507971", "title": "Il dubbio di Tommaso", "text": ""}
{"id": "8507973", "revid": "436907", "url": "https://it.wikipedia.org/wiki?curid=8507973", "title": "Bimbi per strada (Children)", "text": "Bimbi per strada (Children) \u00e8 un singolo del rapper italiano Fedez e del DJ italiano Robert Miles, pubblicato l'11 giugno 2020 come secondo estratto dal sesto album in studio di Fedez \"Disumano\".\nDescrizione.\nIl brano contiene un campionamento della celebre \"Children\" dello stesso Miles: Fedez ha descritto tale scelta dicendo di voler \u00abmescolare un testo al quale \u00e8 molto legato e un giro di piano che ha fotografato il suo passaggio alla vita adulta\u00bb.\nVideo musicale.\nIl videoclip, realizzato in computer grafica 3D dagli artisti grafici tedeschi Antoni e Marc Tudisco, \u00e8 stato pubblicato il 19 giugno 2020 attraverso il canale YouTube del rapper.\nSuccesso commerciale.\nIn Italia il brano \u00e8 stato il 57\u00ba pi\u00f9 trasmesso dalle radio nel 2020."}
{"id": "8508000", "revid": "1784492", "url": "https://it.wikipedia.org/wiki?curid=8508000", "title": "Campionato europeo di calcio Under-18 1996", "text": "Il Campionato europeo Under-18 1996 fu organizzato in Francia e Lussemburgo dal 23 al 30 luglio."}
{"id": "8508002", "revid": "580197", "url": "https://it.wikipedia.org/wiki?curid=8508002", "title": "LH95", "text": ""}
{"id": "8508007", "revid": "2001376", "url": "https://it.wikipedia.org/wiki?curid=8508007", "title": "Thierry Deleruyelle", "text": "Biografia.\nThierry Deleruyelle ha iniziato molto giovane lo studio delle percussioni, per poi, quasi da subito, dedicarsi alla composizione. All'et\u00e0 di 19 anni, \u00e8 stato ammesso al Conservatorio Nazionale Superiore di Musica di Parigi dove ha ottenuto i diplomi di Percussioni, Armonia, Contrappunto e Fuga. Durante i suoi studi nella capitale francese, ha avuto l'opportunit\u00e0 di confrontarsi con un gran numero di artisti e compositori. Si \u00e8 esibito anche come percussionista aggiuntivo nelle orchestre sinfoniche parigine e nella National Police Orchestra dove \u00e8 entrato nel 2008.\nCompone per differenti gruppi di musica da camera o per strumento solista, ma \u00e8 l'Orchestra il medium che ama di pi\u00f9 e, in modo particolare, l'Orchestra di Fiati e la Brass Band.\nNel 2007, \u00e8 stato contattato da Jan De Haan, compositore e fondatore delle edizioni De Haske, per un incontro presso la sede editoriale di Heerenveen, nei Paesi Bassi. A seguito di questo colloquio, le opere di Thierry Deleruyelle sono state pubblicate e distribuite dalla De Haske Publications, partner del leader mondiale dell'editoria musicale, Hal Leonard..\nOpere orchestrali pubblicate.\nFonti : musicshopeurope.com, calameo.com, bnf\nOpere pubblicate per Brass Band.\nThierry Deleruyelle ha ricevuto nel 2015 la commissione per il brano imposto al concorso Europeo di Brass Band di Lille nel 2016, organizzato dalla European Brass Band Association. Fraternity \u00e8 il suo primo importante lavoro composto per questo ensemble, divenuto ben presto un successo mondiale. Thierry Deleruyelle diventa cos\u00ec il primo compositore francese a scrivere un brano d\u2019obbligo per il concorso europeo di Brass Band e, successivamente, anche per il British Open del 2017.\nFonti :\nwww.brassbandresults.co.uk,,\nwww.brassstats.com\nwww.ebba.eu.com\nOpere pubblicate di musica de camera e per solista.\nFonti :\nwww.billaudot.com\nwww.laflutedepan.com\nDiscografia su Discogs.\nLe opere di Thierry Deleruyelle sono incise su CD da importanti Orchestre Internazionali e disponibili anche su piattaforme streaming. Le registrazioni sono realizzate principalmente in Europa, ma anche in Asia e negli Stati Uniti. \nFonti :\nwww.music.apple.com http://www.thierrydeleruyelle.com\nOrchestre Voltige.\nNel 2009, Thierry Deleruyelle ha creato insieme a David Bulcourt e Olivier Lourdel, l'Orchestre Voltige. Questa Orchestra di Fiati raccoglie musicisti di alto livello, sia professionisti che non professionisti, con lo scopo di eseguire e far conoscere il repertorio originale per Orchestra di Fiati. L\u2019Orchestre Voltige si esibisce regolarmente in concerti di gala o in particolari occasioni come, ad esempio, il meeting internazionale di Corni a Sallaumines nel 2016, il congresso Sassofono di ASAX nel 2019, e al festival Saint Riquier nel 2019 e in molte altre importanti occasioni.\nL\u2019Orchestre Voltige, sotto la direzione di Thierry Deleruyelle, ha anche realizzato numerose registrazioni, in particolare per le edizioni Hal Leonard Europe. Ha avuto, in tal modo, l\u2019onore e l\u2019occasione di interpretare e incidere le nuove creazioni di compositori di fama mondiale del calibro di Philip Sparke, Thomas Doss, Jacob De Haan, Otto M. Schwartz, Jan De Haan, Bert Appermont ecc.\nFonte :\nwww.music.apple.com\nOnori.\nFonte:\nwww.4barsrest.com"}
{"id": "8508015", "revid": "125823290", "url": "https://it.wikipedia.org/wiki?curid=8508015", "title": "TG8", "text": "Il TG8 \u00e8 stato il telegiornale di TV8 gestito e curato dalla redazione di Sky TG24, trasmesso dal giugno 2020 al aprire 2 aprile 2021.\nStoria.\nL'11 giugno 2020 Sky Italia annuncia il lancio del TG8, che avviene il 29 con la conduzione di Andrea Bonini.\nIl telegiornale, curato dalla redazione di Sky TG24, aveva un'unica edizione in onda alle 12:00 della durata di circa 35 minuti, preceduto da una breve anteprima. Si concludeva con \"Super 8\", ovvero il riepilogo di otto notizie tra le pi\u00f9 importanti trattate all'interno del notiziario. Subito dopo andavano in onda le previsioni meteorologiche, a cura di Sky Meteo 24, in onda anche alle 19:30 e in tarda serata, pur non essendo queste ultime precedute dal telegiornale.\nIl 23 marzo 2021 Sky ne annuncia la chiusura a causa dei bassi ascolti registrati nella fascia oraria in cui andava in onda fungendo da intermezzo della trasmissione \"Ogni mattina\". L'ultima edizione, condotta da Francesca Baraghini, va in onda il 2 aprile 2021.\n\"TG8 Sport\".\nIl 4 luglio 2020, dopo il TG8, debutta TG8 Sport, notiziario sportivo curato dalla redazione di Sky Sport 24 in onda nel weekend dalle 12:35 alle 13:10. Come il TG8, anche il TG sportivo \u00e8 preceduto da una breve anteprima e dal sommario. Durante il telegiornale intervengono in studio esperti ed opinionisti.\nRispetto al TG8, chiuso il 2 aprile, il TG8 Sport continua tuttora la messa in onda, seppur solo nei giorni in cui sono previsti eventi sportivi (cio\u00e8 essenzialmente le ripetute repliche di Formula 1 e MotoGP)."}
{"id": "8508025", "revid": "2121638", "url": "https://it.wikipedia.org/wiki?curid=8508025", "title": "Horizon Forbidden West", "text": "Horizon Forbidden West \u00e8 un videogioco d'azione, sviluppato da Guerrilla Games e pubblicato da Sony Interactive Entertainment per PlayStation 4 e PlayStation 5. Si tratta del seguito del videogioco del 2017 \"Horizon Zero Dawn\".\nIl gioco \u00e8 stato pubblicato il 18 febbraio 2022.\nTrama.\nLa Terra sta morendo e le Macchine sono fuori controllo. Sei mesi dopo gli eventi del primo capitolo, Aloy, la Cercatrice della trib\u00f9 Nora, dopo la presunta sconfitta di ADE, \u00e8 ora diretta verso la regione nota come \"Ovest Proibito\", un'ignota frontiera temuta dalle precedenti quattro trib\u00f9 che attraversa l'estremo occidente dello Utah fino alla West Coast, per indagare sulla misteriosa \"Piaga Rossa\" ma soprattutto per trovare la fonte e la cura di questa misteriosa e ben pi\u00f9 potente Corruzione, che uccide tutto ci\u00f2 che infetta, collassando la biosfera. L'artefice di questa nuova minaccia \u00e8 l'ex alleato di Aloy, Sylens, ora affiancato da ADE e al comando della fazione ribelle della trib\u00f9 Tenakth, a cui ha insegnato a usare l'Override sulle Macchine. \nDurante il suo viaggio per le terre inesplorate dell'Ovest Proibito, la protagonista incontrer\u00e0 regioni ostili con minacce naturali come le tempeste devastanti, nemici pericolosi e ovviamente Macchine mortali, sia nuove che vecchie. Mentre Aloy tenta di esplorare le parti pi\u00f9 profonde e ampie di questa nuova regione ignota, scoprir\u00e0 l'esistenza di una vasta gamma di biomi ambientali differenti, tra cui valli rigogliose, deserti aridi, montagne innevate, spiagge tropicali e citt\u00e0 desolate, sia sopra che sotto il livello del mare. Nel frattempo incontrer\u00e0 vecchi alleati e nuovi compagni di viaggio scoprendo la cultura di nuove ed affascinanti trib\u00f9 ma questo suo viaggio nella regione proibita la obbligher\u00e0 a rispolverare i segreti dei Predecessori che cambieranno la sua vita per sempre. \nModalit\u00e0 di gioco.\nCome per il precedente capitolo, il gioco sar\u00e0 un open-world in terza persona a sfondo post-apocalittico. Il giocatore controller\u00e0 il personaggio protagonista Aloy, una Cacciatrice di Macchine, mentre viaggia nell'America dell'Ovest del 3040 d.C devastata da tempeste massicce e Macchine mortali. Nell'ambientazione dell'avventura originale era possibile viaggiare in una vasta regione compresa tra gli stati di Utah, Colorado e Wyoming mentre la mappa di Horizon II sar\u00e0 costituita dagli stati della Costa Occidentale Americana. Il gioco, dunque, si dovrebbe svolgere prevalentemente tra gli stati di California e Nevada, ma essendo pi\u00f9 grande di quella del capitolo precedente, la mappa di gioco potrebbe estendersi anche in parti di Oregon e Washington. \u00c8 stato confermato che la mappa comprender\u00e0 ancora qualche porzione dello Utah - apparso quasi interamente nel capitolo precedente - e non \u00e8 da escludere che potrebbe anche estendersi in piccole parti di Arizona e Idaho. Nel videogioco, essendo questo open-world basato sul mondo reale, sar\u00e0 possibile esplorare altri ambienti di gioco reali - in rovina - come San Francisco, la Yosemite Valley o la Death Valley in California o Las Vegas e la Valley of Fire in Nevada e molti altri. Il gameplay rimane invariato, l'unica aggiunta \u00e8 quella dell'esplorazione subacquea; infatti i giocatori potranno scoprire i misteri che si celano sotto la superficie di mari, laghi e fiumi grazie ad un apposito nuovo gadget, un respiratore hi-tech che permetter\u00e0 di restare in apnea senza limiti di tempo. Inoltre sono stati introdotti altri gadget come il rampino, un paracadute (chiamato \"Ala Scudo\") o la bomba fumogena che premetteranno ad Aloy di ampliare le strategie utilizzate per quanto riguarda l'esplorazione e soprattutto i combattimenti. \nPer quanto riguarda il lato tecnico, il motore grafico utilizzato dal gioco \u00e8 il Decima Engine (lo stesso utilizzato per Horizon I) che essendo stato potenziato permette maggior realismo e dettagli grafici. In pi\u00f9 vi \u00e8 stato un leggero revisionamento dei modelli dei personaggi e le animazioni facciali di ogni personaggio sono migliorate e divenute pi\u00f9 realistiche e molteplici. Altro miglioramento tecnico riguarda la telecamera durante dialoghi, diventata un po' meno \"statica\", e le cinematiche presentano un motion capture di livello superiore rispetto al primo Horizon. \nInfine si pu\u00f2 affermare che il principale miglioramento \u00e8 avvenuto nel combattimento corpo a corpo in cui l'arma principale di questo tipo di approccio, cio\u00e8 la lancia, metter\u00e0 a disposizione dei giocatori numerose combo, note come \"Impeti Valorosi\" che permetteranno ai giocatori di usufruire di un combattimento a scontro diretto molto pi\u00f9 affinato e appagante rispetto a quello del capostipite, incentrato principalmente sul combattimento a distanza. L'approccio del combattimento a distanza, sar\u00e0 la base principale dei combattimenti anche in questo sequel ma con il combattimento corpo a corpo migliorato, i giocatori potranno vantare di un'esperienza di gioco pi\u00f9 affinata e ancor pi\u00f9 \"completa\" rispetto al primo capitolo. L'albero delle abilit\u00e0 \u00e8 stato completamente rinnovato: nel primo capitolo le abilit\u00e0 si dividevano in quattro rami, per un totale di 36 abilit\u00e0, mentre in questo sequel lo skill tree metter\u00e0 a disposizione sei stili di gioco differenti: Cacciatrice (incentrato sul combattimento a distanza), Guerriera (incentrato sul combattimento corpo a corpo), Infiltrata (incentrato sull'approccio furtivo), Sopravvissuta (incentrato sul crafting e la raccolta delle risorse), Machine Master (focalizzato sull'Override delle Macchine) e Trapper (focalizzato sulla creazione e sull'abilitare le trappole); ogni ramo avr\u00e0 20-30 abilit\u00e0 ciascuno. Le armi, ma soprattutto abiti, in questo secondo capitolo avranno un ruolo ancora pi\u00f9 marcato, poich\u00e9 ogni abito avr\u00e0 una abilit\u00e0 pre-assegnata che potr\u00e0 essere potenziata tramite bobine, modifiche e soprattutto tramite i nuovi banchi da lavoro le armi e gli abiti potranno essere potenziati dalle 3 alle 5 volte. L'arrampicata sar\u00e0 completamente libera: infatti saranno presenti alcuni punti precisi in cui arrampicarsi manualmente ma si potr\u00e0 liberamente scalare una montagna, rovina o parete rocciosa con l'ausilio del rampino tramite degli appositi appigli per applicare lo strumento mentre si potr\u00e0 riscendere a valle planando con l'Alascudo.\nSviluppo e pubblicazione.\nL'11 giugno 2020 il videogioco \u00e8 stato annunciato tramite un trailer cinematografico durante l'evento streaming di PlayStation 5. I doppiatori Ashly Burch e Lance Reddick riprendono i loro rispettivi ruoli, Burch per Aloy e Reddick per Sylens. La serie a fumetti del videogioco, scritta da Anne Toole e illustrata da Ann Maulina, sar\u00e0 ambientata dopo gli eventi del primo titolo, il primo volume della serie verr\u00e0 pubblicato dalla Titan Books il 5 agosto 2020. Il 16 settembre 2020, tramite una nota sul blog PlayStation, \u00e8 stato reso noto che il titolo uscir\u00e0 anche per la piattaforma PlayStation 4. \"Horizon Forbidden West\" sfrutter\u00e0 su Play Station 5 il DualSense per supportare il feedback tattile, la quale migliorer\u00e0 notevolmente l'esperienza di immersione del giocatore. Grazie alla maggior potenza di elaborazione e di inclusione di un SSD personalizzato per la Play Station 5, il gioco beneficer\u00e0 di tempi di caricamento istantanei e di una grande variet\u00e0 di nemici, effetti visivi e oggetti durante le scene di gioco. Il motore grafico utilizzato dal gioco, \u00e8 una versione aggiornata di Decima. Il 27 maggio 2021, Guerrilla Games ha mostrato il primo gameplay del videogioco dalla durata di 14 minuti su PlayStation 5, durante la presentazione del State of Play di Sony. "}
{"id": "8508030", "revid": "117701682", "url": "https://it.wikipedia.org/wiki?curid=8508030", "title": "EKS (sistema satellitare)", "text": "L'EKS (acronimo di , ossia \"Sistema Spaziale Unificato\") \u00e8 un sistema di prima allerta russo basato su una costellazione di satelliti posti in orbite Molniya (probabilmente alcuni dei satelliti saranno disposti anche su orbite geosincrone ma non ci sono certezze al riguardo). I satelliti del sistema EKS sono utilizzati per rilevare il lancio di missili balistici attraverso la rilevazione agli infrarossi dei gas di scarico prodotti dai loro motori e sono complementari agli altri sistemi di prima allerta come i radar Voronezh-M e DM. Le informazioni fornite dai satelliti vengono poi passate al sistema ABM A-135, un sistema antimissile balistico progettato per intercettare e distruggere i missili balistici nella fase finale di discesa attualmente schierato alla periferia di Mosca.\nSi tratta di un sistema in fase di sviluppo progettato per sostituire i satelliti del sistema Oko, definiti dal governo russo ormai \"irrimediabilmente obsoleti\", la cui realizzazione \u00e8 prevista in fasi. La prima di queste, che dovrebbe vedere il lancio dei primi sei satelliti, sufficienti a mettere in piena operativit\u00e0 il sistema, \u00e8 iniziata il 17 novembre 2015 con il lancio del satellite Cosmos 2510. A sviluppo terminato la costellazione, che \u00e8 gestita dalle forze aerospaziali russe, dovrebbe contare un totale di 80 satelliti lanciati in un numero di anni ancora non definito.\nStoria.\nGi\u00e0 alla fine degli anni 1990 il governo russo aveva preso in considerazione la sostituzione del sistema di prima allerta per attacchi missilistici, non solo per quanto riguarda il sistema satellitare ma anche per quanto riguarda il tracciamento radar. Il precedente sistema Oko, il cui primo satellite \u00e8 stato lanciato nel 1972, ha visto il lancio di un totale di 101 satelliti, di cui 86 di modello US-K, 7 di modello US-KS e gli altri 8 di modello US-KMO, tutti recanti, come strumentazione principale, un telescopio a infrarossi lungo 4 metri (4,5 nel caso degli US-KMO) e con uno specchio del diametro di 0,5 metri (1 metro nel caso degli US-KMO). Tali satelliti non si sono per\u00f2 rivelati molto longevi, avendo avuto una vita utile, nel caso dei pi\u00f9 moderni US-KMO, di soli 5-7 anni, e, dato che il sistema necessita di almeno 4 satelliti per essere pienamente operativo, ci\u00f2 ha costretto la Russia all'attuazione di pi\u00f9 di due lanci l'anno, l'ultimo dei quali \u00e8 avvenuto il 30 marzo 2012. Per questo, per i satelliti del sistema EKS il ministero della difesa russo ha chiesto, tra le altre cose, anche una maggior vita utile.\nData la natura del progetto le informazioni al riguardo sono abbastanza scarse ma si sa che, nel 1999-2000, il progetto ad essere scelto dal ministero della difesa fu quello della RKK Energiya, preferito rispetto a quello della NPO Lavochkin, l'azienda che aveva progettato il sistema Oko. Cos\u00ec nel 2007 il governo ha firmato un contratto con la Energiya per la fornitura dei primi satelliti, che sarebbero stati realizzati in associazione con il centro di ricerca federale TsNII Kometa, il quale avrebbe in particolare realizzato la strumentazione da porre su di essi, la cui consegna era programmata per il 2008 con un primo test di lancio previsto nel 2009, che \u00e8 poi slittato fino ai primi mesi del 2012. Proprio in merito a questo ritardo il ministero della difesa russo ha citato in giudizio la Energiya, dichiarando non valida l'estensione del contratto fino a maggio 2010 che era stata approvata in precedenza e chiedendo un risarcimento di 262 milioni di rubli. Dal canto suo Energiya si \u00e8 difesa dichiarando la validit\u00e0 dell'estensione e che i problemi erano sorti a causa non dell'azienda in s\u00e9 ma dei suoi sub-fornitori e dello stesso ministero, il quale, secondo l'azienda, aveva pi\u00f9 volte modificato le specifiche di riferimento aggiungendo caratteristiche la cui realizzazione andava oltre le capacit\u00e0 dell'azienda. Alla fine, il ministero perse la causa. Energiya consegn\u00f2 il primo satellite nel 2009 ma il primo test di lancio non avvenne che nell'aprile del 2012.\nUno degli effetti di tale ritardo fu che la Russia si trov\u00f2 ad essere potenzialmente esposta ad attacchi nucleari senza un sistema di prima allerta pienamente operativo; con il passare del tempo e la dismissione dei vari satelliti, infatti, il sistema Oko aveva via via perso la sua piena operativit\u00e0 tanto che, gi\u00e0 a partire dal febbraio 2010, con la messa fuori operativit\u00e0 del Cosmos 2440, i satelliti attivi erano rimasti soltanto due. Per ovviare al problema, la Russia decise di mettere in orbita altri due satelliti US-KMO, l'ultimo dei quali, il Cosmos 2479, fu lanciato nel 2012 ma smise di funzionare solo due anni dopo, nell'aprile 2014, lasciando nuovamente il sistema con due soli satelliti attivi.\nNel 2014, il quotidiano \"Kommersant\" scrisse che il primo satellite del sistema EKS, facente parte di una nuova classe chiamata \"Tundra\" (nome con cui \u00e8 talvolta identificato anche l'intero sistema EKS), sarebbe stato lanciato nel corso dell'anno e posto su un'orbita ellittica, come l'orbita Molniya. Tuttavia tale lancio \u00e8 avvenuto solo il 17 novembre 2015, quando il satellite EKS-1/Tundra-11L, poi denominato Cosmos 2510, \u00e8 decollato dal cosmodromo di Plesetsk a bordo di un razzo Sojuz 2.1b con un ultimo stadio modello Fregat-M.\nAl maggio 2020, i satelliti del sistema EKS messi in orbita erano 4.\nStrutture di controllo.\nSi ritiene che il sistema EKS utilizzi le stesse due centrali di controllo a terra del sistema Oko. La centrale occidentale si trova nel bunker Serpukhov-15 (), vicino al villaggio di Kurilovo, alla periferia di Mosca, mentre quella orientale \u00e8 nel bunker Pivan-1 (), vicino alla citt\u00e0 di Komsomol'sk-na-Amure, nell'Estremo Oriente Russo.\nStruttura del satellite.\nPer quanto riguarda la struttura del satellite, le informazioni sono relativamente poche ma si ritiene che la Energiya abbia realizzato il progetto basandosi su quello gi\u00e0 realizzato negli anni 1990 per la costellazione di satelliti per comunicazioni Yamal e creando quindi una piattaforma standard chiamata Viktoria. Basandosi su tale assunto si pu\u00f2 quindi ritenere che, come i satelli Yamal, anche i Tundra siano dotati di quattro propulsori ionici utili al mantenimento dell'assetto e che tutti i suoi sistemi siano stati progettati per operare in condizioni di vuoto. Nel 2015 Energiya ha poi dichiarato che erano in fase di sviluppo di pannelli solari estensibili di nuova progettazione e destinati all'uso sui satelliti Tundra, i quali ne avrebbero montati due, ognuno con una vita utile pari a 12-15 anni.TsNII Kometa ha invece rilasciato dichiarazioni generiche circa il gran volume di dati che i satelliti sarebbero stati in grado di inviare a terra, menzionando anche il fatto che il satellite sarebbe equipaggiato con un sistema di comunicazione supplementare, probabilmente utile in caso di guerra nucleare per comunicare con i siti di lancio dei missili.\nStando a quanto dichiarato sempre da Energiya, il satellite sarebbe in grado di rilevare bersagli in decollo fino a una quota di , quindi ben oltre la quota raggiunta dagli odierni missili balistici intercontinentali. I bersagli dichiarati includono veicoli ipersonici, bombardieri strategici, satelliti operanti in orbita terrestre bassa e detriti spaziali orbitanti fino a una distanza di dalla Terra. Secondo l'azienda, un incendio sulla Terra sarebbe individuabile in 25 secondi e con una risoluzione di un metro, grazie ai sensori trasportati dal satellite che opererebbero nel campo degli ultravioletti, del visibile e degli infrarossi."}
{"id": "8508034", "revid": "920621", "url": "https://it.wikipedia.org/wiki?curid=8508034", "title": "The Young and the Restless", "text": ""}
{"id": "8508045", "revid": "1310927", "url": "https://it.wikipedia.org/wiki?curid=8508045", "title": "Luiz Eduardo dos Santos Gonzaga", "text": "Carriera.\nHa giocato nella massima serie dei campionati brasiliano e giapponese, e nella seconda divisione brasiliana."}
{"id": "8508053", "revid": "287204", "url": "https://it.wikipedia.org/wiki?curid=8508053", "title": "Ranuzzi (disambigua)", "text": ""}
{"id": "8508068", "revid": "486946", "url": "https://it.wikipedia.org/wiki?curid=8508068", "title": "Project Scarlett", "text": ""}
{"id": "8508089", "revid": "21880", "url": "https://it.wikipedia.org/wiki?curid=8508089", "title": "Coralli d'acqua fredda", "text": ""}
{"id": "8508091", "revid": "1719883", "url": "https://it.wikipedia.org/wiki?curid=8508091", "title": "Creazione del mondo", "text": ""}
{"id": "8508094", "revid": "1543377", "url": "https://it.wikipedia.org/wiki?curid=8508094", "title": "Lago Ngami", "text": "Il lago Ngami \u00e8 un lago endoreico nel Botswana a nord del deserto del Kalahari. \u00c8 stagionalmente riempito dal fiume Taughe, un effluente del sistema del fiume Okavango che scorre dal lato occidentale del Delta dell'Okavango. \n\u00c8 uno dei resti frammentati dell'antico lago Makgadikgadi. Sebbene il lago si sia ridotto drasticamente a partire dal 1890, rimane un habitat importante per gli uccelli e la fauna selvatica, specialmente nelle annate di piena.\nIl lago Ngami ebbe molti visitatori famosi durante il XIX e il XX secolo. Nel 1849, David Livingstone lo descrisse come un \"lago luccicante, lungo circa e largo 20 (30 km)\". Livingstone ha anche preso alcune note culturali sulle persone che vivevano in questa zona; not\u00f2 che avevano una storia simile a quella della Torre di Babele, tranne per il fatto che le teste dei costruttori erano \"spezzate dalla caduta dell'impalcatura\" (\"Viaggi missionari\", cap. 26). Charles John Andersson (che pubblic\u00f2 il \"Lago Ngami; o, Esplorazioni e scoperte durante quattro anni di vagabondaggi nelle terre selvagge dell'Africa sudoccidentale\" nel 1856) e Frederick Thomas Green visitarono la zona all'inizio del 1850. Frederick Lugard condusse una spedizione britannica sul lago nel 1896. Arnold Weinholt Hodson attravers\u00f2 l'area nel suo viaggio da Serowe alle Cascate Vittoria nel 1906. \nIl lago d\u00e0 nome alla Ngami Lacuna, un lago di metano su Titano, la principale luna di Saturno."}
{"id": "8508095", "revid": "247222", "url": "https://it.wikipedia.org/wiki?curid=8508095", "title": "And the Horse They Rode In On", "text": ""}
{"id": "8508097", "revid": "486946", "url": "https://it.wikipedia.org/wiki?curid=8508097", "title": "Associazione Sportiva Manfredonia", "text": ""}
{"id": "8508101", "revid": "1310927", "url": "https://it.wikipedia.org/wiki?curid=8508101", "title": "Renan Mota", "text": "Carriera.\nHa giocato nella massima serie e nella seconda divisione brasiliana."}
{"id": "8508105", "revid": "88740", "url": "https://it.wikipedia.org/wiki?curid=8508105", "title": "Dan\u01e7ara", "text": "Dan\u01e7ara (\u0414\u0430\u043d\u0493\u0430\u0440\u0430 in tagico) \u00e8 una citt\u00e0 del Tagikistan, capoluogo dell'omonimo distretto, si trova a sud-ovest del paese, la citt\u00e0 \u00e8 a circa a sud-est della capitale Du\u0161anbe.\nStoria.\nNelle vicinanze della citt\u00e0, nella grotta di Ogzi-Kichik, sono stati ritrovati alcuni reperti di persone, datate tra i 30000 e i 17500 anni fa. Sono stati trovati altri reperti datati al II millennio a.C., durante l'et\u00e0 del bronzo.\nLa citt\u00e0 \u00e8 stata fondata nel XX secolo come luogo per la coltivazione del cotone. Durante gli anni '50 divenne un insediamento urbano con la centrale idroelettrica di Nurek, la quale permise la costruzione di un'ottima rete di irrigazione che rese l'area un'oasi agricola.\nNel gennaio 2012, in seguito alla costruzione di un aeroporto nella citt\u00e0, la deviazione di una ferrovia e la ristrutturazione di molte strade, iniziarono a girare delle voci riguardo al fatto che questa sarebbe potuta diventare una nuova capitale.\nIl 29 luglio 2018 fu tristemente sede di un attentato terroristico in cui vennero uccisi 4 ciclisti: due statunitensi, uno svizzero e un olandese.\nEconomia.\nLa citt\u00e0 \u00e8 circondata da campi coltivati e pianure, mentre nel centro \u00e8 molto rilevante il mercato, dove si vendono molti prodotti.\nNel gennaio 2010, il parlamento ha approvato una risoluzione per istituire una zona economica speciale nella citt\u00e0 di Ishkoshim al confine con l'Afghanistan e a Danghara per attirare investitori stranieri. Secondo le dichiarazioni ufficiali del luglio 2013 \u00e8 prevista l'installazione di trattori da parte di una joint venture con la societ\u00e0 bielorussa MT nella zona economica speciale di Danghara. Nell'ottobre 2014, il Parlamento ha ratificato un accordo per la costruzione di una raffineria di petrolio a Danghara da parte della societ\u00e0 cinese Heli Investment and Development. \nInfrastrutture e trasporti.\nLa principale via di comunicazione \u00e8 l'autostrada A385, che attraversa da nord-ovest a sud la citt\u00e0. "}
{"id": "8508107", "revid": "1632387", "url": "https://it.wikipedia.org/wiki?curid=8508107", "title": "You're All Worthless and Weak", "text": "You're All Worthless and Weak \u00e8 il primo album dal vivo del gruppo musicale heavy metal statunitense GWAR, pubblicato nel 2000."}
{"id": "8508113", "revid": "1632387", "url": "https://it.wikipedia.org/wiki?curid=8508113", "title": "Live from Mt. Fuji", "text": "Live from Mt. Fuji \u00e8 un album dal vivo del gruppo musicale heavy metal statunitense GWAR, pubblicato nel 2005."}
{"id": "8508117", "revid": "1543377", "url": "https://it.wikipedia.org/wiki?curid=8508117", "title": "Mike Fiers", "text": "Carriera.\nInizi e Minor League (MiLB).\nFiers si diplom\u00f2 alla Deerfield Beach High School di Deerfield Beach nel 2003; e si iscrisse al Broward College di Fort Lauderdale. Nel 2007 si trasfer\u00ec all'University of the Cumberlands di Williamsburg, Kentucky.\nNel gennaio 2008, Fiers si addorment\u00f2 alla guida mentre percorreva la Florida Turnpike, e schiantandosi contro un guardrail fu espulso dal parabrezza dell'auto. Si ruppe quattro vertebre. Dopo essersi ripreso, Fiers torn\u00f2 a Fort Lauderdale e si trasfer\u00ec alla Nova Southeastern University.\nDa l\u00ec venne selezionato nel 22\u00ba turno del draft MLB 2009 dai Milwaukee Brewers, con cui gioc\u00f2 nella classe Rookie, nella classe A e nella classe A-avanzata. Nel 2010 milit\u00f2 nella classe A-avanzata e nella Doppia-A. Inizi\u00f2 la stagione 2011 nella Doppia-A e venne promosso nella Tripla-A a maggio inoltrato.\nMajor League (MLB).\nMilwaukee Brewers.\nFiers debutt\u00f2 nella MLB il 14 settembre 2011, al Miller Park di Milwaukee contro i Colorado Rockies, lanciando nel nono inning come lanciatore di chiusura, eliminando per strikeout due battitori e concedendo due valide e una base su ball. Il 21 settembre, gioc\u00f2 la sua seconda e ultima partita della stagione, sempre come closer, concedendo due basi su ball. Concluse la stagione con 2 partite disputate nella MLB e 34 nella minor league, di cui 22 Doppia-A e 12 nella Tripla-A.\nOttenne la sua prima vittoria nella sua prima partita della stagione successiva, il 29 maggio 2012 contro i Dodgers, che fu anche la prima da lanciatore partente. Il 24 agosto 2012 come battitore, colp\u00ec la sua prima valida. Concluse la stagione con 23 presenze nella MLB (22 da partente) e 10 nella Tripla-A.\nNel 2013 gioc\u00f2 nella MLB solamente 3 partite come partente e venne schierato 8 volte come rilievo. Disput\u00f2 6 partite nella minor league, 5 nella Tripla-A e una nella classe A-avanzata.\nL'11 settembre 2014 contro i Marlins, Fiers colp\u00ec con una palla veloce in volto il battitore avversario, Giancarlo Stanton, che venne ricoverato in ospedale. Nel lancio seguente colp\u00ec alla mano Reed Johnson, subentrato a Stanton come sostituto battitore. Entrambi il lanci vennero chiamati dall'arbitro come strike, poich\u00e9 i battitori tentarono di colpire la palla. Il battitore successivo, il terza base Casey McGehee, alz\u00f2 la voce contro l'arbitro per protestare, ma Fiers pens\u00f2 che McGehee ce l'avesse con lui quindi rispose che non lo aveva fatto apposta, questo malinteso caus\u00f2 tensione e i giocatori di entrambe le squadre uscirono dal dugout verso il campo. Successivamente, Fiers su scus\u00f2 con Stanton e il 12 settembre venne multato per aver causato tensione in campo, rispondendo a McGehee. Gioc\u00f2 14 partite nella MLB (10 da partente) e 17 nella Tripla-A.\nIl 7 maggio 2015, Fiers divenne il 73\u00ba lanciatore della MLB a registrare un inning immacolato, eliminando per strikeout tre battitori consecutivamente in nove lanci complessivi. Ottenne il risultato nel quarto inning contro i Dodgers. La stagione 2015, fu la prima completa nella MLB per Fiers, che venne schierato in 31 partite, in tutte tranne una, come partente.\nHouston Astros.\nIl 30 luglio 2015, i Brewers scambiarono Fiers e Carlos G\u00f3mez con gli Houston Astros per Brett Phillips, Domingo Santana, Josh Hader e Adrian Houser.\nIl 21 agosto 2015 contro i Dodgers, Fiers lanci\u00f2 la sua prima partita completa, realizzando un no-hitter.\nNel 2017, Fiers gioc\u00f2 in 29 partite della stagione regolare, ma non venne schierato in nessuna partita durante il post-stagione. Al termine delle World Series, gli Astros divennero campioni e Fiers ottenne, come il resto dei giocatori, il suo primo anello del campionato. Divenne free agent subito dopo.\nDetroit Tigers e Houston Astros.\nL'8 dicembre 2017, Fiers firm\u00f2 un contratto annuale del valore di 6 milioni di dollari con i Detroit Tigers. Si infortun\u00f2 durante gli allenamenti primaverili e salt\u00f2 la partita inaugurale della stagione. L'8 aprile esord\u00ec con i Tigers contro i White Sox, lanciando per sei inning senza concedere punti e ottenne la vittoria.\nIl 6 agosto 2018, i Tigers scambiarono Fiers con gli Oakland Athletics per un giocatore da nominare in seguito. Vennero inviati successivamente ai Tigers due giocatori di minor league, Nolan Blackwood il 18 agosto e Logan Shore il 19 settembre. Divenne free agent a fine stagione e rinnov\u00f2 con gli Athletics il 24 dicembre, con un contratto biennale.\nIl 7 maggio 2019, Fiers realizz\u00f2 il secondo no-hitter di carriera, contro i Reds. Fu il 300\u00ba no-hitter nella storia della MLB.\nNel novembre 2019, rivel\u00f2 che nel 2017 gli Astros utilizzarono una videocamera piazzata dietro l'esterno centro per rubare i segnali del ricevitore avversario indirizzati al lanciatore. Questa dichiarazione scaten\u00f2 lo scandalo dei segnali rubati.\nNel 2021, inizi\u00f2 la stagione nella lista degli infortunati e successivamente a maggio, lanci\u00f2 per soli 9.1 inning in due partite, a causa di un infortunio al gomito destro che lo costrinse ad abbandonare in anticipo il campionato."}
{"id": "8508118", "revid": "287204", "url": "https://it.wikipedia.org/wiki?curid=8508118", "title": "Creazione del mondo (disambigua)", "text": ""}
{"id": "8508119", "revid": "1005847", "url": "https://it.wikipedia.org/wiki?curid=8508119", "title": "Charles Tannock", "text": "Biografia.\nNegli anni 1976-1980 studi\u00f2 al Balliol College di Oxford. Nel 1983 ha conseguito una laurea in medicina presso la facolt\u00e0 di medicina del Middlesex Hospital presso l'University College di Londra. Nello stesso anno, ha conseguito un master presso l'Universit\u00e0 di Oxford. Nel 1988 \u00e8 diventato membro del Royal College of Psychiatry. Negli anni 1995-1999 \u00e8 stato consulente nel campo della psichiatria e docente onorario senior presso il Clinical Hospital and Medical Academy di Londra.\nDal 1998 al 2000 \u00e8 stato consigliere comunale di Kensington e Chelsea. Nel 1999 \u00e8 stato eletto per la prima volta al Parlamento europeo. Nel 2004, 2009 e 2014 si ricandida e viene rieletto.\n\u00c8 autore di pubblicazioni nel campo della psichiatria. Nel 2000 gli fu assegnato l'onorificenza di Comandante dell'Ordine dei Santi Maurizio e Lazzaro della dinastia italiana di Casa Savoia. Nello stesso anno divenne cittadino onorario di Londra e nel 2006 divenne Cavaliere dell'Ordine al merito dell'Ucraina."}
{"id": "8508120", "revid": "1546219", "url": "https://it.wikipedia.org/wiki?curid=8508120", "title": "Discipline (Desmond Child)", "text": "Discipline \u00e8 il primo e unico album in studio del cantautore e produttore discografico statunitense Desmond Child, pubblicato nel 1991."}
{"id": "8508123", "revid": "1310927", "url": "https://it.wikipedia.org/wiki?curid=8508123", "title": "Paulo Roberto Gonzaga", "text": "Carriera.\nHa giocato nella massima serie dei campionati brasiliano e giapponese."}
{"id": "8508126", "revid": "965985", "url": "https://it.wikipedia.org/wiki?curid=8508126", "title": "Fear (Toad the Wet Sprocket)", "text": "Fear \u00e8 il terzo album in studio del gruppo musicale statunitense Toad the Wet Sprocket, pubblicato nel 1991."}
{"id": "8508140", "revid": "76963", "url": "https://it.wikipedia.org/wiki?curid=8508140", "title": "Kristoff St. John", "text": "Gi\u00e0 noto come attore bambino negli anni settanta, ha una lunga ed ininterrotta carriera alla televisione, dove \u00e8 ricordato soprattutto come interprete, dal 1991 al 2019, del ruolo di Neil Winters nella soap opera della CBS \"Febbre d'amore\" (\"The Young and the Restless\"), che gli \u00e8 valsa due Emmy Awards e dieci NAACP Image Awards.\nBiografia.\nKristoff St. John nasce nel 1966 a New York. Trascorre la sua infanzia a Bridgeport in Connecticut e quindi a Los Angeles in California. Sia il padre, Christopher St. John che la madre lavoravano nel mondo dello spettacolo. \nCome attore bambino Kristoff St. John fa il suo debutto televisivo ad otto anni in un episodio della serie \"That's My Mama\" (1975). Ha quindi un ruolo ricorrente nella serie \"Big John, Little John\", trasmessa su NBC nel 1976-77. Partecipa ad episodi di altre serie, da \"Happy Days\" nel 1976 a \"Wonder Woman\" nel 1977. Si segnala soprattutto come interprete del giovane Alex Haley nella miniserie della ABC \"Radici - Le nuove generazioni\" (\"Roots: The Next Generations\", 1979) e quindi nel cast principale della serie \"La gang degli orsi\" (\"The Bad News Bears\", 1979-80). \nRispetto alle generazioni precedenti, la televisione offre ora pi\u00f9 possibilit\u00e0 di lavoro a giovani attori afroamericani. Nel caso di St. John, la transizione da attore bambino a ruoli di giovane adulto avviene cos\u00ec senza interruzione negli anni ottanta. Oltre a partecipare a film (\"Sister, Sister\", 1982; \"Finish Line\", 1989) ed episodi televisivi (\"I Robinson\", 1984; \"Tutti al college\", 1988), egli appare nel cast principale di due serie, \"Charlie &amp; Co.\" (1985-86) e \"Generations\" (1989-91), che tra le prime sit-com familiari con un cast interamente afroamericano lo impongono all'attenzione del pubblico e della critica come uno dei giovani attori emergenti del periodo.\nNel 1991 St. John trova il successo nel ruolo di Neil Winters in \"Febbre d'amore\" (\"The Young and the Restless\"), vincendo nel 1992 il Daytime Emmy Award come miglior giovane attore in una serie drammatica. Sar\u00e0 questo solo il primo di una lunga serie di riconoscimenti per il suo ruolo, per il quale collezioner\u00e0 ben dieci NAACP Image Awards e un altro Emmy Award nel 2008. St. John interpreta il personaggio per ben 25 anni; mai nessun attore afroamericano era apparso cos\u00ec a lungo in una serie televisiva.\nNel contempo Kristoff partecipa come ospite in numerose altre serie televisive, talora intervenendovi nel ruolo di se stesso (\"Tutti odiano Chris\", 2009).\nGli ultimi anni di vita di St. John sono segnati da tragici eventi. Nel 2014 suo figlio Julian muore suicida dopo una lunga malattia mentale. Ci\u00f2 provoca nell'attore stesso seri problemi depressivi e una dipendenza all'alcool che ne minano inesorabilmente la salute.\nL'ultima apparizione di Kristoff come Neil Winters and\u00f2 in onda il 6 febbraio 2019. Kristoff era deceduto solo pochi giorni prima. Con lui muore anche il suo personaggio. Il suo posto non sar\u00e0 preso nella serie da alcun altro attore. Alla fine di aprile, al pubblico fu rivelato che Neil (cos\u00ec come il suo interprete) era morto di infarto."}
{"id": "8508143", "revid": "123880835", "url": "https://it.wikipedia.org/wiki?curid=8508143", "title": "Museo Civico Alpino &quot;Arnaldo Tazzetti&quot;", "text": "Il Museo Civico Alpino \"Arnaldo Tazzetti\" \u00e8 un museo sito nel Comune di Usseglio. \u00c8 l'ente capofila e coordinatore del progetto Museo Diffuso \"Valle di Vi\u00f9\".\nOspita collezioni di manufatti di interesse artistico, archeologico ed etnografico e collezioni di scienze naturali.\nSede.\nIl Museo \u00e8 inserito all'interno del Antico Complesso Parrocchiale di Usseglio, composto dalla chiesa di epoca romanica (a pianta longitudinale, con tre navate, abside semicircolare e torre campanaria annessa), dal porticato denominato \"Ala del mercato\", dall'ex edificio del comune e scuola elementare maschile (dove sono collocate le collezioni museali) e dalla Cappella della Confraternita, ora sede delle mostre temporanee allestite in estate dal Museo.\nCollezioni.\nIl Museo \u00e8 costituito da diverse raccolte di manufatti e reperti:\nAttivit\u00e0.\nIl Museo ha promosso e continua a promuovere collaborazioni con istituzioni piemontesi quali l'Accademia Albertina di Belle Arti, il Museo del Cinema, la fondazione Accorsi-Ometto e l'Universit\u00e0 di Torino. \nSono annualmente ospitate esposizioni temporanee a tema artistico, dedicate sia a figure locali, sia a personaggi rilevanti sul piano nazionale.\n\u00c8 inoltre impegnato in attivit\u00e0 di studio e di ricerca volte alla tutela del patrimonio naturale e culturale del territorio.\nCollegamenti esterni.\nSito ufficiale su \"www.vallediviu.it\"\nVisita virtuale del Museo, su \"museomineralifossili.it\""}
{"id": "8508167", "revid": "3732", "url": "https://it.wikipedia.org/wiki?curid=8508167", "title": "Gran Premio motociclistico dell'Emilia-Romagna", "text": "Il Gran Premio motociclistico dell'Emilia-Romagna \u00e8 una delle prove che fa parte del motomondiale.\nNel 2020 a causa della pandemia di COVID-19 la Federazione Internazionale di Motociclismo ha modificato il calendario originale previsto per la stagione 2020, cancellando alcuni GP, posticipandone altri e inserendone alcuni nuovi (come il Gran Premio di Andalusia con sede al circuito di Jerez il 26 luglio, il Gran Premio di Stiria con sede al circuito del Red Bull Ring il 23 agosto, il Gran Premio di Teruel con sede al circuito di Arag\u00f3n il 25 ottobre e il Gran Premio d'Europa, che ritorna in calendario dopo 25 anni, con sede al circuito di Valencia l'8 novembre). Nel novero di queste revisioni al calendario, viene introdotto un secondo GP corso sul Misano World Circuit Marco Simoncelli con denominazione di GP dell'Emilia-Romagna e Riviera di Rimini, le gare si sono svolte il 19 ed il 20 settembre 2020, una settimana dopo il Gran Premio di San Marino.\nIl Gran Premio venne riconfermato per la seconda edizione, il 19 agosto 2021, dopo la cancellazione del Gran Premio della Malesia per problematiche legate alla pandemia di COVID. La denominazione ufficiale venne confermata l'11 settembre successivo."}
{"id": "8508196", "revid": "113640654", "url": "https://it.wikipedia.org/wiki?curid=8508196", "title": "V\u00e9hicule automatique l\u00e9ger", "text": ""}
{"id": "8508212", "revid": "965985", "url": "https://it.wikipedia.org/wiki?curid=8508212", "title": "A Bit of What You Fancy", "text": "A Bit of What You Fancy \u00e8 il primo album in studio del gruppo musicale britannico The Quireboys, pubblicato nel 1990."}
{"id": "8508215", "revid": "965985", "url": "https://it.wikipedia.org/wiki?curid=8508215", "title": "Bitter Sweet &amp; Twisted", "text": "Bitter Sweet &amp; Twisted \u00e8 il secondo album in studio del gruppo musicale britannico The Quireboys, pubblicato nel 1993."}
{"id": "8508221", "revid": "1924342", "url": "https://it.wikipedia.org/wiki?curid=8508221", "title": "No ma\u00f1ana", "text": "No ma\u00f1ana (reso graficamente NO MA\u00d1ANA) \u00e8 un singolo del gruppo musicale statunitense Black Eyed Peas e del cantante dominicano El Alfa, pubblicato il 12 giugno 2020 come terzo estratto dall'ottavo album in studio dei Black Eyed Peas \"Translation\".\nVideo musicale.\nIl videoclip \u00e8 stato reso disponibile il 13 giugno 2020, un giorno dopo l'uscita del brano."}
{"id": "8508222", "revid": "124893508", "url": "https://it.wikipedia.org/wiki?curid=8508222", "title": "Antonio Taglioni", "text": "Biografia.\nLaureatosi in farmacia all'universit\u00e0 di Bologna, ma dotato di una solida preparazione umanistica, si dedica presto al teatro e alla ricerca drammaturgica e librettistica italiana del Sei-Settecento.\nNel 1973 cura la regia di \"Didone abbandonata\" di Pietro Metastasio, rivista nel 1992 per il Teatro Rossini di Lugo con Pier Luigi Cervellati (autore anche del restauro architettonico degli spazi). Nel 1974 ritrova durante ricerche d\u2019archivio la partitura inedita de \"La Laurinda ovvero Il Biante\" di Alessandro Stradella (1643-1682) e cura la revisione critica del libretto e della parte letteraria dell'opera. Brivido erudito, l'anno scorso, alla Biblioteca Estense di Modena. 'Ricercatore drammatico\", forse tentato come ogni detective di inediti e di enigmi cartacei dal gusto sottile dell'apocrifo, Antonio Taglioni scopre \"sommersa dall'evidenza\" una partitura dello Stradella. \"Era l\u00e0, alla portata di tutti\", dice infatti Taglioni, con enigmatica indulgenza verso quanti si sono lasciati sfuggire tanto boccone\" (Antonio Debenedetti, 1977)\"La Laurinda ovvero Il Biante\" sar\u00e0 messa in scena al Festival dell'Infiorata di Genzano nel giugno del 1977 dopo alcune revisioni. Scrive Antonio Debenedetti sul \"Corriere della Sera\" (1977): \"dopo il primo rinvenimento [Taglioni] \u00e8 venuto a capo di un secondo manoscritto, procedendo cos\u00ec a opportuni confronti (possibili varianti ecc.\") [...] Dirige, in antico abito turchesco, [Herbert] Handt. Il quale, occorre aggiungere, ha proceduto anche alla revisione e elaborazione della partitura.\" Aggiunge Ermanno Garganti su \"Paese Sera\":il revisore ha dovuto reinventare il basso continuo nei recitativi, ovviare a lacune dei manoscritti: Stradella non indica per esempio gli strumenti da usare o la musica da eseguire in alcuni passi dell'operina: Handt ha dovuto servirsi di altre musiche stradelliane. Del \"Biante\" sono giunte a noi, in ogni caso, le pagine pi\u00f9 rilevanti: gi\u00e0 in esse, che sviluppano modelli della musica di Monteverdi e di Cavalli, si scopre la prima forma di recitativo e dell'aria con il da capo.Nel 1974 partecipa con la ricerca drammaturgica e la traduzione dei testi alla realizzazione dello spettacolo-laboratorio \"Soprannaturale, potere, violenza, erotismo in Shakespeare\", un collage di Taglioni e Giancarlo Cobelli (da \"Macbeth\", \"Amleto\", \"Riccardo III\", \"Enrico VI\", \"Romeo e Giulietta\" e dal \"Dottor Faust\" di Christopher Marlowe) per il Teatro Stabile dell\u2019Aquila interpretato, tra gli altri, da Emilio Bonucci, Antonietta Carbonetti, Laura Tanziani e Giancarlo Prati. Nel 1976, durante ricerche d'archivio, ritrova il manoscritto autografo e inedito di \"Elektra\" di Hugo von Hoffmannsthal, scritto in francese per Eleonora Duse, che non lo ha mai rappresentato. Non ci sono dubbi sull'autenticit\u00e0 del testo? Ripeto che si tratta di un manoscritto di pugno di Hoffmannstahl: \u00e8 stato esaminato dagli esperti della Fischer [Verlage] in Germania e dallo stesso prof. [Rudolf] Hirsch. \u00c8 sicuramente del poeta austriaco. Meno chiare sono, invece, le circostanze che impedirono la messa in scena del lavoro. Siamo in grado, per\u00f2, di fornirne una ricostruzione pi\u00f9 che plausibile. Tutto dipese, io credo, dalla rottura del sodalizio tra la Duse e [Edward] Gordon Craig, al quale era stata affidata la realizzazione dei bozzetti per le scene di quella \"Elettra\". I bozzetti, realmente eseguiti, li abbiamo ritrovati a Vienna. Accadde che, in seguito a un malinteso sulle scene che Gordon Craig aveva preparato per un dramma di Ibsen interpretato dalla stessa Duse, si produsse tra il grande scenografo e la celebre attrice un dissenso insanabile, che rese impossibile qualsiasi futuro comune impegno. In quella crisi fu travolta anche l\"'Elettra\" di Hoffmannsthal e del progetto non si fece pi\u00f9 niente. Il manoscritto, non si sa se rest\u00f2 nelle mani della Duse o in possesso di [Giovanni] Pozza, fatto sta che se ne persero le tracce. (Stinchelli 1977)Nel 1978 \u00e8 relatore al convegno di studi \"Hugo von Hoffmannsthal: una \"Elektra\" per la Duse\" organizzato dall'Istituto Austriaco di Cultura in Roma e dall'Istituto Italiano di Studi Germanici con un intervento dal titolo \"Parola e realt\u00e0, l'attualit\u00e0 di Hoffmannsthal per la scena italiana\"; nello stesso anno cura la regia della mai rappresentata \"Elektra\" per la Duse al Teatro Stabile di Bolzano con Piera degli Esposti, Marisa Mantovani e Giselda Castrini (sua compagna nella vita), con scene e costumi di Uberto Bertacca. Nello stesso anno pubblica la traduzione italiana di \"Elektra\", con una sua premessa e testo originale a fronte, presso Mondadori. Per chi si occupa di teatro e dedica gran parte del proprio tempo alla ricerca di testi dimenticati o che, nati per il palcoscenico, non hanno mai potuto raggiungere la loro naturale destinazione, \u00e8 sempre un fatto emozionante \"trovare\" l'opera importante, il grande autore. \u00c8 facile immaginare il mio stato d'animo quando, rovistando nell'ennesimo archivio, mi sono trovato tra le mani un fascicolo manoscritto in lingua francese sommariamente rilegato. Il primo di quei fogli (sessantacinque per l'esattezza), quasi un regolare frontespizio sufficiente a intuire l'importanza del reperto, riportava: \"Hugo von Hoffmannsthal / Elektra / Trag\u00e9die en un acte / Traduction / Exemplaire unique, pour servir \u00e0 / Madame Duse / H.H.\" Sempre del 1978 sono le collaborazioni con le stagioni liriche del Teatro dei Rassicurati di Montecarlo (Lucca) e con il Festival Internazionale di Marlia nelle Ville Lucchesi, con le regie liriche di \"Elisir d\u2019amore\" di Gaetano Donizetti, de \"La serva padrona\" nelle edizioni di Giovanni Battista Pergolesi e di Giovanni Paisiello, dirette da Herbert Handt, con scene e costumi di Mino Maccari. Nel 1979 cura la regia per il Teatro Stabile di Bolzano de \"Il principe di Homburg\" di Heinrich von Kleist con Ivo Garrani, Paola Mannoni ed Emilio Bonucci e la ripresa di \"Elektra\" per la XII Rassegna Internazionale dei Teatri stabili a Firenze dal titolo \"I greci nostri contemporanei\".\nNel 1980 mette in scena per il Teatro Giulio Cesare di Roma \"La Mandragola\" di Niccol\u00f2 Machiavelli con Adolfo Celi, Gianrico Tedeschi, Aldo Reggiani, Roberto Sturno, Marianella Laszlo e Giselda Castrini. Per la stagione lirica 1980-1981 del Teatro dell\u2019Opera di Genova mette in scena \"I pescatori di perle\" di Georges Bizet con scene e costumi di Gabbris Ferrari, interpretato da Mariella Devia, Carlo de Bortoli e Alberto Noli. Nello stesso anno cura la traduzione e la regia della prima rappresentazione in epoca moderna de \"Il pedante beffato\", l'unica commedia scritta da Cyrano de Bergerac, con Graziano Giusti, Dario Cantarelli, Giselda Castrini, che inaugura al Teatro dei Differenti la stagione del festival Opera Barga.\nDel 1983 sono regia, scene e costumi per la prima rappresentazione in epoca moderna de \"L\u2019empio punito\" (lirica) di Alessandro Melani con la direzione di Herbert Handt. Nel 1984 cura l\u2019adattamento e la regia della prima rappresentazione in epoca moderna de \"L\"\"'Orfeo\" di Angelo Poliziano e Claudio Monteverdi (prosa/lirica) e la regia di \"Madama Butterfly\" di Giacomo Puccini diretta da Filippo Zigante per l\u2019Arena Sferisterio di Macerata, con scene e costumi di Ulisse Santicchi, con Y\u014dko Watanabe e Gianfranco Cecchele. Nel 1985 torna alla prosa con la regia di \"Jacques e il suo padrone\" di Milan Kundera per il Teatro Trianon di Roma, con scene e costumi di Ulisse Santicchi, con Ezio Marano, Gianfranco Varetto e Giselda Castrini. Nel 1986 per il Festival Bisanzio di Rossano cura la regia di \"Mozart e Salieri\" (prosa) di Aleksandr Sergeevi\u010d Pu\u0161kin, con Michele Placido e Filippo Brazza, e il \"Mozart e Salieri\" (lirica) in lingua originale di Nikolaj Andreevi\u010d Rimskij-Korsakov, diretto da Herbert Handt con Gastone Sarti e Enrico Facini, il cui libretto segue fedelmente, con alcuni tagli di lieve entit\u00e0, il testo teatrale della \u201cpiccola tragedia\u201d di Pu\u0161kin. A partire dalla met\u00e0 degli anni Ottanta affianca all'attivit\u00e0 registica quella di direzione artistica, tra cui \u00e8 stata segnalata per rilevanza quella del Teatro Rossini di Lugo:La prima fu \"Il mercato di Malmantile\" di Cimarosa, poi vennero \"La scala di seta\" di Rossini, \"Il Mondo della Luna\" di Galuppi, quindi \"I pazzi per progetto\", \"Le convenienze teatrali\" e \"Betly\" di Donizetti. Ad esse vanno aggiunti ancora \"Catone in Utica\" di Leonardo Vinci e \"Achille\" di Ferdinando Paer. Sono i titoli di quella sorta di piccola utopia realizzata che caratterizza dal 1986 l'attivit\u00e0 del rinato Teatro Rossini di Lugo. Un'attivit\u00e0 dedicata programmaticamente, per volont\u00e0 del suo direttore Antonio Taglioni, all'esplorazione di quella sterminata produzione operistica che, dopo aver costituito il nerbo della vita musicale italiana dei secoli scorsi, non \u00e8 potuta approdare al rango fortunato di opera di repertorio. Ed ecco allora spiegata questa gragnuola di titoli, per buona parte in prima esecuzione moderna, inediti e sconosciuti a tutti. (Montecchi 1990)Nel 1987 cura la regia lirica di \"Il ciarlatano\" di Domenico Puccini (1772-1815) diretto dal maestro Herbert Handt. Dal 1987 al 1992 curer\u00e0 la regia di molti spettacoli per Accademia Perduta/Romagna Teatri, tra i quali \"L\u2019impresario delle Smirne\" di Carlo Goldoni con Claudio Casadio, Ruggero Sintoni e \"La dodicesima notte\" di William Shakespeare con Claudio Casadio e Giorgio Giusti. Nel 1991 scrive la sceneggiatura di due episodi della serie televisiva \"Vita di padre\" (Rodolfo Sonego \u00e8 l'autore del terzo) per Gianni Cavina: tre telefilm di un'ora e mezzo ciascuno, prodotti da Leo Pescarolo e Guido De Laurentiis.\nNel 1996 per il Teatro Alighieri di Ravenna \u00e8 direttore artistico della produzione de \"L\u2019Aviatore Dro\" di Francesco Balilla Pratella, andata in scena al Teatro Rossini di Lugo con la direzione di Gianandrea Gavazzeni e scene, costumi e regia di Sylvano Bussotti. Per il centro Petra Lata - Arte Spazio Immagine di Roma cura l\u2019adattamento e la \"mise en espace\" di \"Tristano\" di Thomas Mann, tratto dal racconto omonimo, con Edoardo Siravo, Giselda Castrini e Patrizia Prati, e nel 1997 la regia de \"Le Baccanti\" di Euripide, con musiche di Matteo D\u2019Amico, coreografie di Anna Catalano, scene e costumi di Ulisse Santicchi, interpretato da Giselda Castrini, Antonio Francioni, Giulio F. Janni e Piero Caretto.\nDirezioni artistiche.\nAntonio Taglioni ha affiancato all'attivit\u00e0 registica la direzione artistica di diversi teatri, sia di prosa sia lirici:\n1986-1987: Teatro Trianon, Roma (prosa)\n1986: I\u00b0 Festival Bisanzio, Rossano (opera, prosa e danza)\n1983-1996: Pavaglione Estate, Lugo di Romagna (opera e danza, produzioni in collaborazione con Arena Sferisterio di Macerata e con Aterballetto Centro Regionale della Danza)\n1986-1996: Teatro Rossini, Lugo di Romagna (opera da camera, barocca, settecentesca e contemporanea)\n1997-1999: Petra Lata - Arte Spazio - Immagine, Roma (promozione e confronto-incontro fra i vari linguaggi)\nRiconoscimenti.\n2003: l\u2019Accademia degli Imperfetti di Meldola (FC) gli conferisce il premio Hesperia alla memoria per aver promosso l\u2019arte e la cultura nella sua regione.\n2006: in occasione del ventesimo anniversario della riapertura del Teatro Rossini, il Lugo Opera Festival dedica l'edizione di quell'anno \"a Tonino Taglioni, indimenticabile regista e uomo di teatro, che di questa autentica rinascita \u00e8 stato un indiscusso protagonista\"\n2007: l\u2019amministrazione comunale di Lugo di Romagna, in riconoscimento per quanto fatto per la riapertura dopo decenni di abbandono del Teatro Rossini,dedica una lapide in suo ricordo nell'atrio dell\u2019edificio.\nBibliografia.\nAAVV. \"Vent'anni in scena. Teatro Rossini Lugo\", Lugo Opera Festival, Lugo 2006"}
{"id": "8508248", "revid": "1543377", "url": "https://it.wikipedia.org/wiki?curid=8508248", "title": "Aleksej Luk'janjuk", "text": ""}
{"id": "8508253", "revid": "767487", "url": "https://it.wikipedia.org/wiki?curid=8508253", "title": "Luka Bloom", "text": "Anche il fratello Christy Moore \u00e8 un cantante e musicista."}
{"id": "8508256", "revid": "287204", "url": "https://it.wikipedia.org/wiki?curid=8508256", "title": "Eugenio I di Bisanzio", "text": " Le cronologie patriarcali non concordano sulla durata del suo episcopato, poich\u00e9 il periodo varia da cinque fino a venticinque anni. "}
{"id": "8508258", "revid": "125938182", "url": "https://it.wikipedia.org/wiki?curid=8508258", "title": "Top Dieci", "text": "Top Dieci \u00e8 un programma televisivo italiano di genere variet\u00e0 in onda dagli Studi televisivi Fabrizio Frizzi su Rai 1 dal 14 giugno 2020 con la conduzione di Carlo Conti.\nIl programma.\nDopo l'interruzione de \"La Corrida\" in seguito alla pandemia di COVID-19, Carlo Conti presenta un variet\u00e0 in cui, nel corso delle puntate, due squadre composte ciascuna da tre personaggi televisivi si sfidano su classifiche di ogni genere legate alla cultura italiana: passando dalla musica allo sport, dall'attualit\u00e0 al cinema, dalla TV alla storia, il programma cerca di tracciare un preciso identikit dell'Italia per proporre una riflessione su ci\u00f2 che questo Paese \u00e8 stato e che sar\u00e0.\nI nomi delle squadre sono collegati ad un elemento particolare che accomuna i concorrenti. Ad ogni risposta esatta la squadra guadagna un punto, mentre se indovina la prima della classifica ne guadagna due. La squadra che al termine del programma totalizza il maggior numero di punti individuando gli elementi e le posizioni corrette delle \"hit parade\" \u00e8 proclamata vincitrice della puntata.\nOgni classifica \u00e8 anticipata da una clip che introduce l'anno protagonista, inserendo nella giusta cornice i vari avvenimenti che l\u2019hanno caratterizzato.\nIn studio sono presenti anche alcuni ospiti che, intervistati dal conduttore, raccontano quali sono le classifiche della propria vita insieme ad altre curiosit\u00e0, il tutto includendo l'accompagnamento di emozionanti filmati di repertorio.\nA differenza della prima edizione, in cui per mostrare abiti d\u2019epoca sono stati utilizzati i manichini, nella seconda edizione sono presenti modelle e modelli in carne ed ossa. La seconda edizione, inoltre, \u00e8 arricchita dalla presenza di alcuni ospiti musicali a sorpresa che eseguono in studio le canzoni vincitrici di qualche \"top ten\".\nAnche i telespettatori da casa hanno la possibilit\u00e0 di costruire, per mezzo dei social, la loro classifica su un tema presentato all'inizio di ogni puntata e il cui risultato \u00e8 svelato al termine della stessa nell'ultima prova con i concorrenti. Il variet\u00e0 si presenta, in tal modo, come un\u2019occasione per confrontarsi su un tema particolare, per ricordare o semplicemente per sfidarsi a chi ha maggiore intuito.\nIn seguito alle norme di sicurezza dovute alla pandemia di COVID-19, la prima edizione del programma non prevede la presenza del pubblico (del quale si sentono tuttavia applausi registrati), dell'orchestra e del balletto. Nella seconda edizione, invece, sono presenti diciotto persone non inquadrate che possono suggerire in caso di dubbio sulle classifiche. Inoltre, all\u2019interno dello Studio sono adottate tutte le misure di sicurezza previste, come quello del distanziamento tra i partecipanti.\nIl programma \u00e8 stato ideato da Carlo Conti e scritto insieme a Pasquale Romano, Emanuele Giovannini, Leopoldo Siano e Ivana Sabatini con la collaborazione ai testi di Mattia Bravi.\nMessa in onda.\nLa prima edizione \u00e8 andata in onda dal 14 giugno al 3 luglio 2020 per quattro puntate di venerd\u00ec (ad eccezione della prima puntata, che \u00e8 andata in onda di domenica).\nLa seconda edizione \u00e8 andata in onda dal 23 aprile al 29 maggio 2021 per sei puntate di venerd\u00ec (ad eccezione dell'ultima puntata, che \u00e8 andata in onda di sabato).\nLe prove.\nI concorrenti di ogni puntata partecipano a varie tipologie di prove:"}
{"id": "8508261", "revid": "965985", "url": "https://it.wikipedia.org/wiki?curid=8508261", "title": "Eleven Kinds of Loneliness", "text": "Eleven Kinds of Loneliness \u00e8 un album in studio della cantante britannica Tanita Tikaram, pubblicato nel 1992."}
{"id": "8508263", "revid": "1318658", "url": "https://it.wikipedia.org/wiki?curid=8508263", "title": "Pandemia di COVID-19 in Libia", "text": "Il primo caso della pandemia di COVID-19 in Libia \u00e8 stato confermato il 24 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nMarzo.\nPrima della pandemia di coronavirus, il sistema sanitario della Libia era gi\u00e0 sull'orlo del collasso, dato il caos che ha prevalso nel paese dal 2011. Le fazioni in guerra nella guerra civile libica hanno ignorato le ripetute suppliche delle Nazioni Unite per un cessate il fuoco durante la pandemia.\nIl governo di accordo nazionale (GNA) riconosciuto a livello internazionale, con sede a Tripoli, e il governo rivale sotto Khalifa Haftar, con sede nella Libia orientale, hanno entrambi preso provvedimenti per controllare la diffusione di COVID-19, attraverso la chiusura di scuole, mercati e alcuni imprese. Le forze di Haftar hanno tentato di prendere Tripoli, la capitale libica, in un'offensiva iniziata nell'aprile 2019.\nIl 24 marzo, la Libia ha confermato il suo primo caso di COVID-19, si trattava di un uomo di 73 anni che era tornato nel paese all'inizio di marzo da un viaggio in Arabia Saudita.\nIl 30 marzo, il GNA ha annunciato il rilascio di 466 detenuti a Tripoli, come parte di uno sforzo per fermare la diffusione del virus nelle carceri.\nAprile.\nIl 2 aprile, la Libia ha confermato la sua prima morte COVID-19, una donna algerina di 85 anni.\nIl 5 aprile, Mahmoud Jibril, 68 anni, che era a capo del Consiglio nazionale di transizione ad interim nel 2011, \u00e8 morto dopo aver contratto il COVID-19 al Cairo, in Egitto.\nIl 6 aprile, le forze al comando di Khalifa Haftar hanno lanciato un attacco missilistico contro l'ospedale Al Khadra, uno dei pi\u00f9 grandi ospedali di Tripoli, nell'attacco sono stati feriti sei operatori sanitari e si \u0117 danneggiato quasi tutto l'ospedale, dove 300 pazienti, tra cui due pazienti COVID-19, erano in trattamento. Questa era la terza volta che le forze di Haftar attaccavano le strutture mediche durante l'assedio intensificato di Tripoli. L'Ufficio delle Nazioni Unite per il coordinamento degli affari umanitari ha condannato l'attacco, ha dichiarato che si trattava di una \"chiara violazione del diritto internazionale umanitario ... \u00c8 inaccettabile in un momento in cui l'assistenza sanitaria e gli operatori sanitari sono fondamentali nella nostra lotta contro una pandemia globale\". L'ufficio ha affermato che \"Questa insensata escalation deve cessare affinch\u00e9 le autorit\u00e0 sanitarie e le agenzie di aiuto possano rispondere al COVID-19 e continuare a raggiungere le persone che necessitano di assistenza umanitaria urgente\". Gli attacchi missilistici contro l'ospedale hanno continuato il giorno seguente.\nIl 7 aprile, la Libia orientale ha confermato il suo primo caso. Al 7 aprile, la Libia aveva confermato 20 casi di COVID-19, principalmente nella Libia occidentale.\nIl 15 aprile, il governo di Accordo Nazionale ha imposto un coprifuoco di 24 ore per un periodo di 10 giorni a partire dal 17 aprile."}
{"id": "8508267", "revid": "965985", "url": "https://it.wikipedia.org/wiki?curid=8508267", "title": "Lovers in the City", "text": "Lovers in the City \u00e8 un album in studio della cantante britannica Tanita Tikaram, pubblicato nel 1995."}
{"id": "8508273", "revid": "965985", "url": "https://it.wikipedia.org/wiki?curid=8508273", "title": "The Best of Tanita Tikaram", "text": "The Best of Tanita Tikaram \u00e8 un album di raccolta della cantante britannica Tanita Tikaram, pubblicato nel 1996."}
{"id": "8508275", "revid": "1602064", "url": "https://it.wikipedia.org/wiki?curid=8508275", "title": "Hassi Messaoud (campo petrolifero)", "text": "Hassi Messaoud Oil Field \u00e8 un giacimento petrolifero situato nella provincia di Ouargla. Fu scoperto nel 1956 da SN REPAL e sviluppato da Sonatrach. \nIl giacimento petrolifero \u00e8 gestito e di propriet\u00e0 di Sonatrach. Le riserve totali comprovate del giacimento petrolifero Hassi Messaoud sono circa 6,4 miliardi di barili (870 \u00d7 10 6 tonnellate) e la produzione \u00e8 centrata su ."}
{"id": "8508289", "revid": "965985", "url": "https://it.wikipedia.org/wiki?curid=8508289", "title": "The Cappuccino Songs", "text": "The Cappuccino Songs \u00e8 il sesto album in studio della cantante britannica Tanita Tikaram, pubblicato nel 1998.\nTracce.\nTracce Bonus (Regno Unito)\nTracce Bonus (Italia)\nTracce Bonus (Giappone)"}
{"id": "8508298", "revid": "74801", "url": "https://it.wikipedia.org/wiki?curid=8508298", "title": "Bernard V. Bothmer", "text": "\u00c8 considerato uno dei pi\u00f9 influenti egittologi della seconda met\u00e0 del Novecento.\nBiografia.\nI primi anni in Germania.\nBernard von Bothmer nasce il 12 ottobre del 1912 a Charlottenburg, Berlino, figlio maggiore di Wilhelm von Bothmer e di Marie Julie Auguste Karoline, baronessa di Egloffstein. Bernard von Bothmer \u00e8 il fratello maggiore di Dietrich von Bothmer, che \u00e8 stato un importante storico dell'arte.\nFrequenta l'Universit\u00e0 di Berlino e l'Universit\u00e0 di Bonn, dove studia Egittologia con la guida del professor Kurt Sethe, prima di diventare assistente curatore nel dipartimento di arte egizia nello Staatliche Museen di Berlino nel 1932, invitato da Heinrich Sch\u00e4ffer, direttore dello stesso museo. Qui, grazie al rapporto che instaura con Hans-Wolfgang M\u00fcller, nasce il suo grande interesse per l'arte egizia, e la passione per la fotografia della stessa.\nDurante la Seconda Guerra Mondiale e il trasferimento negli Stati Uniti (1938-1946).\nNel 1938, luterano, oppositore del regime Nazista, Bernard von Bothmer lascia la Germania e raggiunge dapprima la Francia. Nel 1939 si sposta in Svizzera e nel 1941 approda negli Stati Uniti, dove si arruola nell'esercito durante la Seconda Guerra Mondiale e di cui diventa cittadino, cambiando il suo nome in Bernard V. Bothmer. Svolge l'attivit\u00e0 militare, prima, presso l'Office of War Information e il War Department, poi nell'Army Intelligence in Europa fino al 1946.\nBoston, la prima spedizione in Egitto e \"The Corpus of Late Egyptian Sculpture\" (1946-1955).\nDopo la guerra, inizia a lavorare per il Museum of Fine Art di Boston, come Assistant del Department of Egyptian and Ancient Near Eastern Art. Nel 1949 riceve un'importante sovvenzione dall'American Philosophical Society per andare in Egitto, al fine di familiarizzare con il Museo del Cairo, i siti archeologici, e specialmente visitare e studiare i luoghi dove dal 1905 fino all'inizio della Seconda Guerra Mondiale, l'Harvard University - Museum of Fine Arts Egyptian Exepedition, conosciuta come HU-MFA, aveva condotto i suoi scavi. L'esperienza ha come risultato la pubblicazione postuma nel 1991 della prima edizione di \"Egypt 1950\", un diario giornaliero che copre i tre mesi di viaggio dal 31 dicembre 1949 al 2 aprile 1950, in pi\u00f9 a 305 pagine di descrizioni, osservazioni archeologiche e altro materiale inedito fino a quel momento. \nDopo il suo primo viaggio ritorna ripetute volte in Egitto, tanto che 1951 diviene membro dell'ARCE, e dal 1954 al 1956 ne ricopre il ruolo di direttore e diviene il pi\u00f9 prolifico contribuente del nuovo NARCE.\nNel 1951 sposa Geraldine Samuelson, sua prima moglie con cui ha una figlia Marina Simmons.\nA Boston inizia anche la sua prolifica carriera di pubblicazioni egittologiche, tra cui due importanti articoli riguardanti l'identificazione di frammenti di antichi monumenti largamente conosciuti: il primo riguardava un rilievo (\"Ptolemaic Reliefs, I. A Granite Block of Philip Arrhidaeus\", BMFA 50, no. 280, 1952, pp. 19-27) il secondo una statua (\"Membra Dispersa. King Amenhotep II Making an Offering\", BMFA 52, no. 28, 1954, pp. 11-20). Identificare questo tipo di legami, specialmente nella statuaria, diviene uno dei suoi principali interessi. Nello stesso periodo elabora, inoltre, una serie di scritti che si soffermano su diversi temi tra cui i pi\u00f9 importanti riguardano il simbolismo, l'architettura e l'arte egizia come espressione della religione, come prova nella sua revisione (JNES, 11, 1952, pp.151-152) di Schewaller de Lubicz, \"Le temple dans l'homme\" e nei suoi commenti, in una pubblicazione del Boston's Mycerinus Triad (BMFA 48, no.271, 1950, pp. 10-7), sulle somiglianze tra le caratteristiche facciali del reale e del divino nell'iconografia religiosa.\nNei primi anni del 1950, quando \u00e8 ancora a Boston, Bernard V. Bothmer inizia anche quello che diventer\u00e0 il focus principale della sua vita scolastica: lo studio della scultura egizia, specialmente statuaria, del periodo tardo e lo sviluppo di un archivio, che includeva milioni di fotografie e altra documentazione riguardante le sculture del periodo tardo e oggi conservato proprio al Brooklyn Museum: \"The Corpus of Late Egyptian Sculpture\". Hans-Wolfagang M\u00fcller viene coinvolto nel progetto per la sua competenza nella scultura reale, e Herman De Meulenaere (di Bruxelles) come esperto di iscrizioni. La collaborazione al \u201cCorpus\u201d tra Herman De Meulenaere e Bernard V. Bothmer continuer\u00e0 fino alla morte di quest'ultimo, e Bruxelles, infatti, \u00e8 un'altra ubicazione del materiale del \"Corpus\".\nNel 1955 termina la sua attivit\u00e0 presso il Museum of Fine Arts di Boston.\nAl Brooklyn Museum (1956-1982).\nNel 1956 viene nominato Associate Curator del Department of Ancient Art del Brooklyn Museum.\nNel 1960, il Brooklyn Museum, prepara una mostra speciale intitolata \"Egyptian Sculpture of the Late Period: 700 BC to AD 100\" il cui catalogo viene compilato da Bernard V. Bothmer in collaborazione con Herman De Meulenaere e Hans\u2013Wolfgang M\u00fcller. Il catalogo, ristampato con alcune aggiunte e correzioni nel 1969, rimane la principale pubblicazione sulla \"Late Period Statuary\".\nNello stesso anno diviene anche professore associato di Egittologia presso l'Institute of Fine Arts di New York.\nNel 1963 venne nominato direttore del Brooklyn Museum.\nA Brooklyn, Bernard V. Bothmer pu\u00f2 coltivare anche un'altra delle sue passioni: l'editoria. Viene coinvolto sia nella scrittura che nella pubblicazione del catalogo della mostra \"Five Years Collecting Egyptian Art. 1951-56 (1956)\" e questa sar\u00e0 solo la prima di molte pubblicazioni di egittologia che pubblicher\u00e0, in alcuni casi con l'assistenza di Elizabeth Riefstahl, ma pi\u00f9 spesso con quella di Emma Swan Hall. Si cura inoltre di affidare la pubblicazione degli scritti all'Istituto \"Wilbour Fellowships\" e \"Wilbour Monographs\" al fine di rendere accessibili agli studenti le monografie ad un prezzo pi\u00f9 contenuto.\nIntanto continua a partecipare, con un ruolo di comando nell'organizzazione, a mostre importanti, tra cui da citare \"Akhenaten and Nefertiti\" nel 1973, co-sponsorizzato dal Brooklyn Museum e dal Detroit Institute of Arts, \"Africa in Antiquity: the Arts of Ancient Nubia and The Sudan\", da lui pensata con la collaborazione di Steffen Wenig nel 1978 e organizzata dal Brooklyn Museum con la partecipazione degli studiosi della Staatliche Museen di Berlino/DDR. Questo suo coinvolgimento \u00e8 molto significativo anche dal punto di vista del contributo alla museografia; egli infatti diventa un maestro nella disposizione di oggetti a loro vantaggio rispetto, ad esempio, alla loro posizione nelle vetrine e la loro illuminazione.\nCome curatore, Bernard V. Bothmer, \u00e8 invece attivo nell'acquisire oggetti tramite acquisti, regali, prestiti, ed \u00e8 per il suo occhio perspicace e per il suo duro lavoro che il Brooklyn Museum ha un numero significativo di opere d'arte nella sua collezione egizia.\nNel 1977 l'Institute of Fine Arts di New York lo nomina professore ordinario, carica che mantiene fino al 1982, anno in cui lascia anche la carica di Direttore presso il Brooklyn Museum.\nBernard V. Bothmer \u00e8 convinto dell'importanza dell'archeologia nell'accrescere la conoscenza e consapevolezza degli antichi egizi, compresa la conoscenza della loro arte. Per questo motivo collabora nella creazione del progetto \"New York University's Mendes Expedition\" di cui ne diventa il direttore. Il progetto dura otto stagioni di lavoro sul campo a Mendes e a Thmuis tra il 1964 e il 1980. Inoltre \u00e8 uno dei creatori e direttore dell\"Apis House Project\" che ha condotto sei fruttifere stagioni di scavi a Mit Rahina tra il 1981 e il 1986, sotto gli auspici dell'ARCE e per conto dell'Insititute of Fine Art di New York.\nNel 1981 divorzia da Geraldine Samuelson.\nGli ultimi anni (1982-1993).\nNel 1982 viene nominato \"Lila Acheson Wallace Professor\" di antica arte egizia, una cattedra creata in suo onore dai suoi amici e colleghi. Durante il periodo dell'insegnamento continua ad occuparsi dello studio e dell'arricchimento del \"Corpus\". Nello stesso anno sposa in seconde nozze Norma Jean Koplin. \nContinua ad insegnare fino a poche settimane prima dalla sua morte, avvenuta il 21 novembre del 1993, all'et\u00e0 di 81 anni."}
{"id": "8508307", "revid": "1305772", "url": "https://it.wikipedia.org/wiki?curid=8508307", "title": "Caramelo", "text": "Caramelo \u00e8 un singolo del cantante portoricano Ozuna, pubblicato l'11 giugno 2020 come primo estratto dal quarto album in studio \"Enoc\".\nVideo musicale.\nIl video musicale, reso disponibile in concomitanza con l'uscita del brano, \u00e8 stato diretto da Nuno Gomes e girato a Miami.\nRemix.\nIl 17 agosto 2020 \u00e8 stata pubblicata una versione remix del brano realizzata con la cantante colombiana Karol G e il rapper portoricano Myke Towers.\nVideo musicale.\nUn video musicale per il remix \u00e8 stato reso disponibile in concomitanza con la sua uscita.\nSuccesso commerciale.\n\"Caramelo\" ha esordito al 7\u00ba posto della Hot Latin Songs statunitense, diventando il secondo debutto in top ten durante il 2020 del cantante nella classifica. Nella medesima settimana ha accumulato 3,9 milioni di stream e un'audience radiofonica pari a 3 milioni di ascoltatori."}
{"id": "8508308", "revid": "6923", "url": "https://it.wikipedia.org/wiki?curid=8508308", "title": "Nea Moudania", "text": "Nea Moudania () \u00e8 una cittadina della Grecia settentrionale, capoluogo della municipalit\u00e0 di Nea Propontida, nella regione della Macedonia Centrale.\nGeografia.\nNea Moudania \u00e8 situata nella parte settentrionale della penisola Calcidica, lungo le rive del golfo Termaico, a 65\u00a0km a sud-est di Salonicco.\nStoria.\nNea Moudania \u00e8 stata fondata da profughi di etnia greca provenienti principalmente dalla cittadina portuale di Moudania (oggi Mudanya, in Turchia) qui trasferitisi dopo la sanguinosa guerra greco-turca ed il successivo scambio di popolazioni tra i due paesi.\nInfrastrutture e trasporti.\nStrade.\nLa principale via d'accesso a Nea Moudania \u00e8 l'autostrada A24 che unisce Salonicco alla penisola di Kassandra.\nPorti.\nDal porto di Nea Moudania partono traghetti per Salonicco, Sciato e Pefkochori."}
{"id": "8508312", "revid": "125390375", "url": "https://it.wikipedia.org/wiki?curid=8508312", "title": "The Hollow (serie televisiva)", "text": "The Hollow (\"The Hollow\") \u00e8 una serie televisiva animata canadese di avventura e mistero creata da Vito Viscomi. La serie \u00e8 stata presentata in anteprima su Netflix l'8 giugno 2018. La sua seconda stagione \u00e8 andata in onda l'8 maggio 2020.\nTrama.\nStagione 1.\nAdam, Mira e Kai sono tre adolescenti che si svegliano in una stanza senza ricordi di se stessi o degli altri; l'unico indizio della loro identit\u00e0 sono i loro nomi scritti su piccoli foglietti di carta nelle loro tasche. Dopo essere emersi da un bunker sotterraneo si trovano in una foresta profonda e si avventurano per scoprire chi sono e come tornare a casa.\nLungo la strada, incontrano uno strano personaggio che chiamano \"Tizio Strambo\" o \"Stramboide\", che li teletrasporta in diverse regioni ogni volta che chiedono \"aiutaci per favore\". Ogni regione, tuttavia, ospita pericoli e ostacoli che il gruppo fatica a superare, portandoli per\u00f2 a scoprire anche che ciascuno di loro possiede dei superpoteri: Adam ha sia super-forza che super-agilit\u00e0; Mira pu\u00f2 comunicare con gli animali, respirare sott'acqua e nuotare come una sirena; e Kai pu\u00f2 lanciare e manipolare il fuoco, oltre ad essere un genio della meccanica.\nStagione 2.\nAdam, Kai e Mira si svegliano in un luogo visivamente identico alle loro case, ma ipotizzano ancora di trovarsi nel \"Hollow\". Durante l'esplorazione di questo mondo, scoprono individualmente che nessuno ha mai sentito parlare del \"Hollow\". Quando si incontrarono per la prima volta, Adam stava scappando dai suoi bulli d'infanzia, che ancora adesso sono rimasti alla stessa et\u00e0. Si rendono presto conto che tutte le loro pi\u00f9 grandi paure, i bulli per Adam, un pollo gigante per Kai e una bambola di epoca vittoriana per Mira, si sono manifestati nel mondo reale. Mentre combattono queste paure, si rendono conto che posseggono ancora i loro poteri scoperti nel \"Hollow\"."}
{"id": "8508313", "revid": "4175", "url": "https://it.wikipedia.org/wiki?curid=8508313", "title": "Tragedia dell'Ellis Park", "text": ""}
{"id": "8508315", "revid": "1314312", "url": "https://it.wikipedia.org/wiki?curid=8508315", "title": "Android 3.0", "text": ""}
{"id": "8508317", "revid": "1314312", "url": "https://it.wikipedia.org/wiki?curid=8508317", "title": "Android 3.1", "text": ""}
{"id": "8508318", "revid": "1305772", "url": "https://it.wikipedia.org/wiki?curid=8508318", "title": "Sentimental", "text": ""}
{"id": "8508319", "revid": "1314312", "url": "https://it.wikipedia.org/wiki?curid=8508319", "title": "Android 3.2", "text": ""}
{"id": "8508321", "revid": "1314312", "url": "https://it.wikipedia.org/wiki?curid=8508321", "title": "Android 4.0", "text": ""}
{"id": "8508323", "revid": "916580", "url": "https://it.wikipedia.org/wiki?curid=8508323", "title": "Quercus \u00d7 caroppoi", "text": "Quercus \u00d7 caroppoi \u00e8 un albero della famiglia delle Fagacee, rinvenuto nel Salento nei pressi di Carpignano Salentino (Lecce) che sembrerebbe originata dall\u2019ibridazione tra il cerro (\"Quercus cerris\") e la quercia spinosa (\"Quercus coccifera\").\nSi tratta del primo ritrovamento in assoluto di tale ibrido.\nDescrizione.\nPortamento.\nSi tratta di un albero abbondantemente fruttificante, alto circa 8-8,5 m, con portamento slanciato e chioma piramidale.\nCorteccia.\nLa corteccia \u00e8 grigiastra, levigata, con striature longitudinali poco accentuate; di aspetto bicormico, costituito da due distinti tronchi distanti tra loro circa un metro, partenti dal suolo a formare, apparentemente, due alberi distinti e gemelli (polloni principali) e numerosi piccoli getti basali (polloni secondari), che gli conferiscono un aspetto densamente cespuglioso. I due tronchi ed i vari polloni secondari scaturiscono da un grosso ceppo basale troncato a livello del suolo, residuo di antica ceduazione e di non facile osservazione, poich\u00e9 in gran parte occultato dai numerosi getti basali e ricoperto da terriccio e pietre, di circa 300\u00a0cm di circonferenza, con tronco pi\u00f9 largo misurante alla base 109\u00a0cm di circonferenza e il minore 96\u00a0cm.\nFoglie.\nFoglie con picciolo pubescente di 5\u20137\u00a0mm, lamina generalmente increspata, quasi mai pianeggiante, spesso di forma asimmetrica, non di rado vagamente falciforme, lanceolato-acuta, sempreverdi, piuttosto lucide e ruvide al tatto; coriacee con pagina superiore glabra e di colore pi\u00f9 scuro e pagina inferiore pi\u00f9 chiara con nervature ben evidenti tutte con 4-6 lobi dentati e mucronati per lato e ad apice acuto\ne mucronato, ma con mucroni non rigidi e pungenti, con 4-6 lobi dentati e ineguali per lato.\nFiori.\nInfiorescenze unisessuali, i fiori maschili sono raccolti in lunghi amenti penduli, poco vistosi e verdognoli. I fiori femminili, anch'essi poco evidenti, sono situati all'attaccatura delle foglie. Fioritura all'inizio di maggio.\nFrutti.\nLe ghiande hanno sviluppo biennale. Sono solitarie o a due a due, hanno un peduncolo lungo dai 5\nfino a 15\u00a0mm. Sono ovate, appiattite all\u2019apice, dove sono munite di un mucrone apicale. Le cupule, ricoprenti da met\u00e0 ad un terzo della ghianda, con squame rigide ad apice appuntito, arcuate verso il peduncolo.\nDistribuzione e habitat.\nL'unico esemplare \u00e8 stato individuato a Carpignano Salentino, in provincia di Lecce.\nSemina.\nDurante i sopralluoghi alla base dell\u2019albero sono state osservate numerose ghiande in germinazione e diverse plantule nate spontaneamente dalle ghiande germinate, che per\u00f2, a causa della mancanza di spazi idonei e per gli interventi di diserbo nell\u2019oliveto adiacente, non possono svilupparsi indisturbate.\nPresso l\u2019Orto Botanico dell\u2019Universit\u00e0 del Salento \u00e8 stata effettuata una esperienza di semina di ghiande utilizzando un substrato costituito da un mix di torba e agriperlite (2:1).\nStoria del ritrovamento.\nIl 13 settembre 2012, percorrendo la strada provinciale S.P. 3, Carpignano Salentino-Borgagne (LE), Oreste Caroppo, appassionato studioso di querce, notava un insolito albero presente lungo il bordo strada, in prossimit\u00e0 di un basso muretto a secco delimitante un oliveto. L\u2019area, caratterizzata\ndalla prevalente coltura dell\u2019olivo, \u00e8 a 46 m s.l.m., di aspetto pianeggiante, presenta ai margini stradali numerosi arbusti ed esemplari arborescenti di quercia spinosa (\"Quercus coccifera\") con i quali l\u2019esemplare mostrava stretta somiglianza, ma differiva a prima vista per il portamento della chioma slanciato in verticale, di forma piramidale ad apice appuntito, anzich\u00e9 pi\u00f9 o meno globoso e per la forma alquanto atipica delle foglie."}
{"id": "8508324", "revid": "965985", "url": "https://it.wikipedia.org/wiki?curid=8508324", "title": "Sentimental (Tanita Tikaram)", "text": "Sentimental \u00e8 il settimo album in studio della cantante britannica Tanita Tikaram, pubblicato nel 2005."}
{"id": "8508325", "revid": "113642169", "url": "https://it.wikipedia.org/wiki?curid=8508325", "title": "Patrick Snijers", "text": ""}
{"id": "8508326", "revid": "1314312", "url": "https://it.wikipedia.org/wiki?curid=8508326", "title": "Android 4.1", "text": ""}
{"id": "8508328", "revid": "1314312", "url": "https://it.wikipedia.org/wiki?curid=8508328", "title": "Android 4.2", "text": ""}
{"id": "8508330", "revid": "1314312", "url": "https://it.wikipedia.org/wiki?curid=8508330", "title": "Android 4.3", "text": ""}
{"id": "8508333", "revid": "1314312", "url": "https://it.wikipedia.org/wiki?curid=8508333", "title": "Android 4.4", "text": ""}
{"id": "8508335", "revid": "1314312", "url": "https://it.wikipedia.org/wiki?curid=8508335", "title": "Android 5.0", "text": ""}
{"id": "8508337", "revid": "1314312", "url": "https://it.wikipedia.org/wiki?curid=8508337", "title": "Android 5.1", "text": ""}
{"id": "8508338", "revid": "1305887", "url": "https://it.wikipedia.org/wiki?curid=8508338", "title": "Otamatomo", "text": ""}
{"id": "8508340", "revid": "1314312", "url": "https://it.wikipedia.org/wiki?curid=8508340", "title": "Android 6.0", "text": ""}
{"id": "8508341", "revid": "1314312", "url": "https://it.wikipedia.org/wiki?curid=8508341", "title": "Android 6", "text": ""}
{"id": "8508342", "revid": "1314312", "url": "https://it.wikipedia.org/wiki?curid=8508342", "title": "Android 7", "text": ""}
{"id": "8508344", "revid": "1314312", "url": "https://it.wikipedia.org/wiki?curid=8508344", "title": "Android 7.0", "text": ""}
{"id": "8508345", "revid": "1314312", "url": "https://it.wikipedia.org/wiki?curid=8508345", "title": "Android 7.1", "text": ""}
{"id": "8508346", "revid": "1314312", "url": "https://it.wikipedia.org/wiki?curid=8508346", "title": "Android 8", "text": ""}
{"id": "8508348", "revid": "1314312", "url": "https://it.wikipedia.org/wiki?curid=8508348", "title": "Android 8.0", "text": ""}
{"id": "8508349", "revid": "1314312", "url": "https://it.wikipedia.org/wiki?curid=8508349", "title": "Android 8.1", "text": ""}
{"id": "8508360", "revid": "1314312", "url": "https://it.wikipedia.org/wiki?curid=8508360", "title": "Android R", "text": ""}
{"id": "8508370", "revid": "57342", "url": "https://it.wikipedia.org/wiki?curid=8508370", "title": "Lino Oldrini", "text": "Biografia.\nTitolare di uno degli studi legali pi\u00f9 importanti della citt\u00e0 di Varese, venne candidato alla carica di sindaco della citt\u00e0 dalla Democrazia Cristiana pur non essendo iscritto al partito. A lui si deve in collaborazione con Giovanni Borghi l'ideazione del Palazzetto dello Sport della citt\u00e0 che gli \u00e8 stato intitolato. Mor\u00ec durante lo svolgimento della carica."}
{"id": "8508372", "revid": "1310927", "url": "https://it.wikipedia.org/wiki?curid=8508372", "title": "Elizeu Ara\u00fajo de Melo Batista", "text": "Carriera.\nHa giocato nella massima serie dei campionati brasiliano, portoghese, thailandese e malese."}
{"id": "8508388", "revid": "465169", "url": "https://it.wikipedia.org/wiki?curid=8508388", "title": "Alexey Lukyanuk", "text": ""}
{"id": "8508416", "revid": "767487", "url": "https://it.wikipedia.org/wiki?curid=8508416", "title": "Lucala", "text": "Il Lucala (in portoghese \"Rio Lucala\") \u00e8 un fiume dell'Angola, affluente di destra del Cuanza, il pi\u00f9 lungo del Paese africano.\nNasce nella provincia di U\u00edge, scorre poi in quella di Malanje e sfocia nel Cuanza nella Provincia di Cuanza Nord, pochi chilometri a valle della citt\u00e0 di Dondo. Lungo 430\u00a0km, \u00e8 navigabile per 200\u00a0km circa.\nLungo il suo corso superiore si trovano le cascate di Calandula."}
{"id": "8508418", "revid": "4252", "url": "https://it.wikipedia.org/wiki?curid=8508418", "title": "Neofito VII", "text": ""}
{"id": "8508419", "revid": "4252", "url": "https://it.wikipedia.org/wiki?curid=8508419", "title": "Callinico IV", "text": ""}
{"id": "8508421", "revid": "1160255", "url": "https://it.wikipedia.org/wiki?curid=8508421", "title": "Bruno Miguel Moreira de Sousa", "text": "Carriera.\nGiocatore.\nInizi giovanili.\nNato a S\u00e3o Jo\u00e3o da Madeira, nella Grande Oporto, Bruno Miguel inizia a giocare a calcio nella rappresentativa locale della , con cui disputa due stagioni da \"senior\" dal 2001 al 2003, prima di accasarsi al nel 2003-2004. Dopo un'esperienza alla , nel 2005 passa al , in seconda divisione, con cui scende in campo 31 volte la prima stagione e rimane fino al 2007.\nUni\u00e3o Leiria.\nNella stagione 2007-2008 riesce a debuttare in Primeira Liga con la maglia dell', giocando 25 minuti della sfida del 26 agosto 2007 pareggiata 1-1 a Coimbra contro l'Acad\u00e9mica. Alla fine dell'annata termina con 16 presenze all'attivo, ma la squadra di Leiria retrocede in Segunda Liga. Alla fine della stagione successiva l'Uni\u00e3o viene promosso nuovamente in massima serie, dove Bruno Miguel vi rimane per altri due anni, terminati con un nono e un decimo posto.\nAstra Ploie\u015fti.\nDopo l'esperienza quadriennale all'Uni\u00e3o, nel 2011-2012, a 29 anni, viene acquistato dai romeni dell'. L'Astra conclude la stagione al dodicesimo posto in campionato e il portoghese gioca 12 partite in Liga I, andando a segno comunque in due occasioni.\nEstoril Praia.\nNell'estate 2012 torna comunque in patria, nelle file dell', di cui diventa lo stopper di terza o quarta scelta. Nel 2013-2014 raggiunge il massimo di presenze in campionato (12), mentre sono otto le apparizioni in Europa League, tra cui quella nella fase a gironi contro i futuri campioni del Siviglia, in cui Bruno Miguel segna il gol della bandiera della sconfitta per 1-2 contro gli andalusi. Rimane ad Estoril fino alla stagione 2015-2016, raggiungendo in quattro anni 26 presenze e tre reti in campionato.\nAcad\u00e9mico de Viseu.\nNel 2016, terminato il contratto con l'Estoril, si accorda con l'Acad\u00e9mico de Viseu, compagine di seconda serie portoghese. Col club di Viseu si ritaglia un posto da titolare e gioca con pi\u00f9 continuit\u00e0. Nella stagione 2016-2017 la squadra termina l'annata salvandosi al diciassettesimo posto, mentre nel 2017-2018 si classifica terza, sfiorando la promozione nel massimo campionato lusitano. In due anni all'Acad\u00e9mico Rui Miguel totalizza 50 presenze complessive in Segunda Liga, senza marcare alcuna rete.\nRitorno all'Uni\u00e3o Leiria.\nNell'estate 2018 il difensore torna all', club in cui aveva gi\u00e0 militato dal 2007 al 2011. Con l'Uni\u00e3o, che ora sverna nel campionato portoghese di terza divisione, raggiunge le semifinali dei play-off promozione. Dalla sua seconda esperienza, Bruno Miguel raccoglie 14 gettoni, mentre se si considera anche il primo periodo con la compagine di Leiria, il difensore ha collezionato 63 presenze e una rete in campionato.\nAlverca e ritiro.\nIl 30 gennaio 2019 Bruno Miguel fa un breve passaggio all', sempre nelle categorie amatoriali, andando a segno una volta in 14 presenze. Alla fine di quest'esperienza rimane senza squadra.\nDopo quasi un anno da svincolato, alla fine del 2019 si ritira dal calcio giocato.\nAllenatore.\nVice-allenatore di Mar\u00edtimo e Famalic\u00e3o.\nTerminata la carriera da giocatore, il 1\u00ba luglio 2020 diventa vice-allenatore del , mentre dall'8 marzo 2021 \u00e8 al , sempre in qualit\u00e0 di secondo allenatore."}
{"id": "8508425", "revid": "6923", "url": "https://it.wikipedia.org/wiki?curid=8508425", "title": "Public.resource.org", "text": "public.resource.org \u00e8 un'organizzazione senza scopo di lucro il cui sito web pubblica 1,8 milioni di pagine relative alla giurisprudenza completa Corte Suprema dal 1754 e tutte le leggi statali statunitensi a partire dal 1950.\nDal 18 febbraio 2008 i contenuti sono stati resi di pubblico dominio e rilasciati senza applicazione del diritto d'autore. Public.Resource.Org \u00e8 divenuta la pi\u00f9 grande biblioteca digitale giuridica ad acceso aperto le cui pagine sono liberamente consultabili in modalit\u00e0 testo integrale.\nL'organizzazione pubblica anche 10.000 immagini sul sito Web di Flickr, di cui 6.000 immagini della Smithsonian Institution sono state rilasciate pubblico dominio o con una licenza Creative Commons.\n\"Fedflix\".\nPublic.Resource.Org raccoglie video del governo degli Stati Uniti vecchi e dimenticati, li digitalizza e li distribuisce gratuitamente online in un progetto chiamato \"FedFlix\". Il video viene acquistato o richiesto da agenzie governative come il National Technical Information Service , vengono digitalizzati e caricati con metadati sui server di YouTube e del sito. La maggior parte di questi video \u00e8 stata prodotta con finanziamenti del governo federale e destinata a scopi educativi. Esiste inoltre una raccolta di 8.700 video di FedFlix nell'Internet Archive.\nIl fondatore Carl Malumud ha dichiarato che i media tradizionali avevano chiesto ripetutamente a YouTube la rimozione di video che in realt\u00e0 appartenevano al Governo e da esso erano state destinate al pubblico dominio.\n\"Yes we scan\".\nNel 2009 fu avviata una petizione di firme per nominare Malamud direttore dell'United States Government Publishing Office. \"Yes We Scan\" \u00e8 divenuto il nome di un insieme di sottoprogetti di Public.Resource.Org che hanno l'obiettivo di digitalizzare e rendere disponibili grandi raccolte di documenti.\nDue anni pi\u00f9 tardi, Public.Resource.org present\u00f2 il progetto \"YesWeScan.org\" al sistema di raccolta delle petizioni del Governo Federale degli Stati Uniti \"We the People\", chiedendo la stesura di un piano per la scansione di tutte le partecipazioni pubbliche del governo federale. David Ferriero rispose alla petizione descrivendo gli sforzi per aumentare la visibilit\u00e0 pubblica degli archivi federali.\nNel 2013, Public.Resource.Org ha organizzato una raccolta fondi per il progetto \"Yes We Scan\" con l'obbiettivo di raccogliere, digitalizzare e rendere disponibili tutti gli standard di sicurezza adottati dai vari governi a livello mondiale. Nel 2010 Public.Resource.Org ha gestito un progetto pilota per liberare i codici di sicurezza pubblica statunitensi in California.\nLicenza video C-SPAN.\nNel 2007 Malamud ha presentato una petizione a C-SPAN, un'emittente via cavo statunitense che trasmette i videodibattiti del Congresso e commercializza i suoi prodotti audiovisivi alle emittenti televisive via cavo e via satellite. I firmatari chiedevano un acceso pi\u00f9 aperto ai suoi contenuti.\nNel febbraio 2007, Nancy Pelosi fu accusata dai suoi oppositori di violazione i copyright per aver pubblicato alcuni videoclip di C-SPAN inerenti la sua persona nel proprio blog istituzionale del sito del Congresso. C-SPAN chir\u00ec alla stampa la posizione reciproca e i singoli casi di violazione, specificando di aver applicato per vent'anni il diritto d'autore su una quota pari all'85-95% del lavoro pubblicato.\nIl restante materiale era stato realizzati nei palazzi della Camera e del Senato con attrezzature governative e pertanto doveva essere qualificato come materiale documentale di pubblico dominio, in quanto opera del governo federale degli Stati Uniti. Un rappresentante di C-SPAN dichiar\u00f2 che \u00ab\u00e8 perfettamente comprensibile per me che le persone si sentano confuse ... (perch\u00e9 la situazione \u00e8 quella) quando un deputato dice qualcosa sul pavimento \u00e8 di dominio pubblico, ma (quando) cammina per strada per un'audizione di commissione o tiene un discorso, non \u00e8 di dominio pubblico. [...] Penso che molte persone non capiscano (che) C-SPAN \u00e8 un'azienda, proprio come la CNN lo \u00e8, ... (e) se non avessimo un flusso di entrate, noi non potremmo mantenere sei \"troupe\" pronte a coprire le audizioni del Congresso\u00bb.\nLa lettera dell'Electronic Frontier Foundation a Brian Lamb di C-SPAN riusc\u00ec a sbloccare la situazione e a far concludere un accordo che rese le registrazioni congressuali molto pi\u00f9 facilmente accessibili al pubblico.\nRicerca accademica.\nNel 2019 ha avviato un progetto con l'Universit\u00e0 \"Jawaharlal Nehru\" di Nuova Delhi e con Sci-Hub per creare un database della letteratura accademica utile ad applicazioni di estrazione delle informazioni, sollevando questioni etiche sul bilanciamento fra diritto d'autore e diritto pubblico alla condivisione della conoscenza per favorire il progresso scientifico."}
{"id": "8508444", "revid": "1409041", "url": "https://it.wikipedia.org/wiki?curid=8508444", "title": "Gansu Wind Farm", "text": ""}
{"id": "8508448", "revid": "1480390", "url": "https://it.wikipedia.org/wiki?curid=8508448", "title": "Sydney Tower", "text": ""}
{"id": "8508457", "revid": "126076", "url": "https://it.wikipedia.org/wiki?curid=8508457", "title": "Bigzeus/The Hollow (serie televisiva)", "text": ""}
{"id": "8508466", "revid": "113643271", "url": "https://it.wikipedia.org/wiki?curid=8508466", "title": "Battisti-Mogol", "text": ""}
{"id": "8508479", "revid": "1310927", "url": "https://it.wikipedia.org/wiki?curid=8508479", "title": "Alexandre Hauw", "text": "Carriera.\nHa giocato nella massima serie dei campionati francese e portoghese, e nella seconda divisione francese."}
{"id": "8508485", "revid": "298229", "url": "https://it.wikipedia.org/wiki?curid=8508485", "title": "Adria Santos", "text": ""}
{"id": "8508487", "revid": "436907", "url": "https://it.wikipedia.org/wiki?curid=8508487", "title": "Vita vera mixtape", "text": "Vita vera mixtape \u00e8 il terzo mixtape del rapper italiano Tedua, pubblicato il 5 giugno 2020 dalla Epic Records."}
{"id": "8508502", "revid": "965985", "url": "https://it.wikipedia.org/wiki?curid=8508502", "title": "Quench", "text": "Quench \u00e8 il sesto album in studio del gruppo musicale britannico The Beautiful South, pubblicato nel 1998."}
{"id": "8508508", "revid": "1409041", "url": "https://it.wikipedia.org/wiki?curid=8508508", "title": "Whitelee Wind Farm", "text": ""}
{"id": "8508511", "revid": "1444345", "url": "https://it.wikipedia.org/wiki?curid=8508511", "title": "Stepping Stone", "text": ""}
{"id": "8508518", "revid": "300067", "url": "https://it.wikipedia.org/wiki?curid=8508518", "title": "Jef Van Der Jonckheyd", "text": "Carriera.\nMilit\u00f2 nelle squadre di Ostenda, Anversa e Lovanio. Si ritir\u00f2 dall'attivit\u00e0 agonistica nel 2012 a seguito di un grave infortunio. Successivamente divenne Team Manager della squadra nazionale belga."}
{"id": "8508525", "revid": "6923", "url": "https://it.wikipedia.org/wiki?curid=8508525", "title": "Out-Law.com", "text": "Out-Law.com \u00e8 un sito di notizie e informazioni giuridiche, sviluppato dallo studio internazionale Pinsent Masons, specializzato nei settori dell'energia, infrastrutture, servizi finanziari, immobiliare e produzione manifatturiera ad alto contenuto di tecnologia. Il sito contiene pi\u00f9 di 15 000 pagine fra notizie aggiornate quotidianamente e circa 500 guide tecniche in inglese che coprono gli sviluppi dottrinali, legislativi e giurisprudenziali del diritto commerciale.\nOut-Law.com \u00e8 prodotto da un team di giornalisti ed \u00e8 liberamente accessibile. Le sue notizie vengono fornite dal sito web, dai feed RSS e di Twitter.\nNato nel 2000 come risorsa online per le aziende tecnologiche, nel 2008, Out-Law.com fu il primo sito di uno studio legale a vincere il premio Webby Award di \"miglior sito web giuridico\". Tre anni pi\u00f9 tardi, fu riorganizzato per coprire tutti gli aspetti del diritto commerciale."}
{"id": "8508527", "revid": "729019", "url": "https://it.wikipedia.org/wiki?curid=8508527", "title": "James Macdonell (generale)", "text": "Biografia.\nNacque a Inverness-shire, Scozia, nel 1751, figlio terzogenito di Duncan Macdonell, 14\u00b0 capo del Clan MacDonell of Glengarry, uno dei pi\u00f9 antichi delle Highlands scozzesi, e di Marjory Grant, figlia di Sir Ludovic Grant. Fu con tutta probabilit\u00e0 educato a Douai, in Francia, dove la nobilt\u00e0 scozzese mandava i propri figli a studiare in una scuola cattolica. Nel 1793 inizi\u00f2 la carriera militare nel British Army come alfiere in una compagnia autonoma. L'anno successivo fu promosso tenente in forza al 78\u00ba Reggimento fanteria, e il 1 dicembre 1795 divenne capitano del 17\u00ba Reggimento Dragoni leggeri, in cui rimase in servizio per nove anni.\nQuando nel 1804 fu costituito il secondo battaglione del 78\u00ba Reggimento, vi entr\u00f2 in servizio con il grado di maggiore, e con esso prest\u00f2 servizio nel Regno di Sicilia distinguendosi particolarmente durante la battaglia di Maida (1806), dove fu decorato con la Army Gold Medal, e poi nella successiva guerra anglo-turca in Egitto durante la spedizione di Alessandria (1807).\nDopo aver prestato servizio in Portogallo nello Stato maggiore del generale Arthur Wellesley (futuro Duca di Wellington) per due anni, nel 1811 si trasfer\u00ec in servizio nelle Coldstream Guards, combattendo durante tutte le fasi della guerra peninsulare, venendo promosso tenente colonnello, e poi nei Paesi Bassi settentrionali nel corso del 1814.\nLa notte prima della battaglia di Waterloo il generale Wellington lo mand\u00f2 con le Coldstream Guards a occupare il castello di Hougoumont, una posizione chiave che mantenne, resistendo agli schiaccianti attacchi francesi, durante la prima parte della battaglia. Quando le truppe francesi si stavano facendo strada nel cortile, egli, aiutato dal sergente James Graham, chiuse e tenne le porte con la pura forza fisica. Per questo fatto venne scelto da Wellington per il premio di 1.000 sterline come \"uomo pi\u00f9 coraggioso dell'esercito britannico\", ma lui insistette per condividere la somma con il suo sottufficiale.\nPrest\u00f2 servizio con le Coldstream Guards fino al 1830 quando, dopo la promozione al maggiore generale, fu inviato in Irlanda. Creato knight bachelor nel 1837, rimase al comando del distretto militare di Armagh (Irlanda del Nord) fino al 1838.\nDivenuto Cavaliere Commendatore dell'Ordine del Bagno, nell'aprile 1838, fu mandato in Canada per comandare la brigata guardie inviata li insieme a Lord Durham nel maggio dello stesso anno. Dopo un mese dal suo arrivo nel Qu\u00e9bec, come ufficiale al comando del locale distretto, il 28 giugno Lord Durham lo nomin\u00f2 nel Consiglio speciale, insieme ad altri ufficiali dell'esercito e della marina, per occuparsi dell'ordinanza che dopo la prima ribellione esiliava Wolfred Nelson, e altri sette leader patriotici, alle Bermuda. Rimase membro del consiglio fino a dopo la partenza di Lord Durham il 2 novembre successivo. Subito dopo il suo arrivo contatt\u00f2 un suo parente, il vescovo Alexander McDonell di Kingston, che si rec\u00f2 a Montreal alla fine del mese di giugno per recargli visita. Intrattenne il vescovo dell'\u00cele Sainte-H\u00e9l\u00e8ne e lo present\u00f2 a l'\u00e9lite militare, mentre a sua volta lui, insieme al vescovo e ad altri ufficiali britannici, visit\u00f2 varie istituzioni cattoliche romane e cen\u00f2 con Joseph-Vincent Quiblier e altri sacerdoti del S\u00e9minaire de Saint-Sulpice a Montreal. Nel mese di luglio il vescovo McDonell lo accompagn\u00f2 in visita nella contea di Glengarry, dove il generale pass\u00f2 in rivista i quattro reggimenti dei Glengarry Highlanders, rivolgendosi a loro nel loro nativo gaelico.\nAll'inizio del mese di novembre scoppi\u00f2 una seconda ribellione nel basso Canada, e da Montreal Sir John Colborne gli ordin\u00f2 di marciare con le Grenadier Guards, insieme ad altri reparti dell'esercito, a sud del fiume San Lorenzo, sul quartier generale degli insorti a Napierville, allora sotto il comando di Robert Nelson. Egli comandava l'ala destra dell'armata composta dalle Grenadier Guards, dal 7\u00ba Reggimento Ussari, e dal 71\u00ba Reggimento fanteria, mentre il maggiore generale John Clitherow comandava l'ala sinistra. Dopo che Napierville fu attaccata, la sua divisione attravers\u00f2 la zona circostante la citt\u00e0 catturando i ribelli e bruciando le case dei noti leader, come quella dei fratelli Boyer di Douglasburg (Coin-Douglas). I soldati del Royal Montreal Cavalry erano di solito da lui istruiti su quali case si voleva far bruciare. Il saccheggio attuato da parte delle truppe al suo comando and\u00f2 fuori controllo a causa degli iniziali ordini di Colborne di fare vivere le truppe con quello che trovavano in zona, un deliberato invito al saccheggio. Solo dopo che il tenente colonnello George Cathcart gli disse che non poteva \"sacrificare la disciplina dei miei uomini\" permettendo loro di vivere al di fuori della legge, ed egli, che era sostanzialmente d'accordo con il suo punto di vista del suo subordinato, proib\u00ec tassativamente tale pratica, ma, tuttavia, ci volle ulteriore tempo prima che il saccheggio cessasse del tutto.\nRimase al comando delle truppe a sud del San Lorenzo fino al febbraio 1839, quando ritorn\u00f2 al suo incarico nel distretto di Quebec. Gli fu poi offerto l'incarico di Tenente governatore dell'Alto Canada, lasciato da Sir George Arthur nel 1841, ma lo rifiut\u00f2, preferendo rimanere nel Quebec con le Grenadier Guards. Prest\u00f2 servizio in Canada fino al 1842 quando, con la promozione del tenente generale, torn\u00f2 in Inghilterra dove divenne successivamente colonnello comandante dapprima del 79\u00ba Reggimento fanteria (1842-1849), e poi del 71\u00ba Reggimento fanteria (1849-1857). Promosso generale nel 1854, divenne Cavaliere di Gran Croce dell'Ordine del Bagno nel 1855, e si spense a Londra il 15 maggio 1857."}
{"id": "8508530", "revid": "1409041", "url": "https://it.wikipedia.org/wiki?curid=8508530", "title": "El Marquesado Wind Farm", "text": ""}
{"id": "8508531", "revid": "22475", "url": "https://it.wikipedia.org/wiki?curid=8508531", "title": "Il mondo che vogliamo", "text": "Il mondo che vogliamo (\"Handeln statt Hoffen\") \u00e8 un libro del 2019 scritto da Carola Rackete con il contributo di Anne Weiss.\nIl libro \"\u00e8 un appello (...) a cambiare stile di vita e a fare qualcosa per contrastare il cambiamento climatico\".\nI proventi del libro sono devoluti all'associazione Borderline Europe, che lotta per i diritti dei rifugiati."}
{"id": "8508532", "revid": "123380094", "url": "https://it.wikipedia.org/wiki?curid=8508532", "title": "Bambini di \u0141\u00f3d\u017a", "text": "I bambini di \u0141\u00f3d\u017a sono stati gli oltre 20.000 bambini presenti durante la seconda guerra mondiale tra le 200.000 persone rinchiuse nel ghetto di \u0141\u00f3d\u017a, uno dei maggiori ghetti nazisti istituiti in Polonia per confinarvi la popolazione ebraica della citt\u00e0 e dei dintorni. I bambini furono decimati dalle terribili condizioni di vita, dalla fame, dalle malattie e quindi dalle deportazioni nei campi di sterminio di Chelmno e Auschwitz. Quando \u0141\u00f3d\u017a fu liberata il 19 gennaio 1945 tra gli 877 ebrei sopravvissuti in loco si contarono solo 12 bambini. Pochi altri tornarono dalle deportazioni.\nLa storia.\nIl ghetto di \u0141\u00f3d\u017a, con oltre 200.000 abitanti, \u00e8 stato per grandezza il secondo tra i ghetti nazisti istituiti dal Terzo Reich in Polonia, dopo quello di Varsavia. Situato entro i confini della citt\u00e0 di \u0141\u00f3d\u017a, fu inizialmente inteso nel 1940 come un campo solo temporaneo di raccolta per ebrei. Divenne un importante centro industriale a basso costo di manodopera per la Germania nazista ed in special modo per l'esercito tedesco, fino alla sua completa liquidazione nell'estate del 1944.\nImmediatamente dopo l'occupazione tedesca del settembre 1939, la popolazione ebraica della citt\u00e0 fu sottoposta a misure vessatorie, espropriazioni e violenze. Le tre grandi sinagoghe monumentali della citt\u00e0 furono incendiate e distrutte nel novembre 1939. La confisca di ogni residua propriet\u00e0 ebraica e il trasferimento degli ebrei residenti entro i confini del ghetto cominci\u00f2 agli inizi del febbraio 1940 e fu completato entro la fine di aprile dello stesso anno, in un clima crescente di terrore e di violenza. Il primo maggio 1940 il ghetto fu ufficialmente sigillato, circondato da filo spinato e sorvegliato da guardie armate. \nAll'inizio le autorit\u00e0 di autogoverno ebraico si sforzarono di mantenere una certa apparente normalit\u00e0 per gli oltre 20.000 bambini del ghetto. A differenza di quanto avveniva a Varsavia, le autorit\u00e0 naziste permisero lo svolgimento dell'anno scolastico 1940-41. Sia pure in condizioni di grande precariet\u00e0 circa 40 scuole accolsero oltre 14.000 studenti, garantendo loro anche un pasto giornaliero. Il 23 settembre 1941 in occasione del capodanno ebraico e della riapertura delle scuole, gli studenti firmarono un album di auguri a Mordechai Chaim Rumkowski, presidente dello Judenrat. Ma non ci sarebbe stato un altro anno scolastico. Lo stesso giorno, le autorit\u00e0 tedesche comunicarono l'arrivo di altre migliaia di persone nel ghetto gi\u00e0 sovraffollato. Tutte le scuole dovettero essere chiuse per ospitarli. Nuove disposizioni sottoposero l'intera popolazione abile al lavoro coatto ed anche i bambini in grado di lavorare dovettero fare la loro parte. I corsi di avviamento professionale divennero l'unica occasione i cui i bambini poterono ricevere una qualche istruzione.\nNel novembre 1941 agli oltre 20.000 bambini ebrei rinchiusi nel ghetto si aggiunsero, in una sezione speciale, anche 2.689 bambini rom deportati a \u0141\u00f3d\u017a con le loro famiglie. Le loro condizioni di vita furono - se possibile - ancora peggiori di quelle riservate alla popolazione ebraica. \nCome gli adulti e pi\u00f9 degli adulti, i bambini soffrirono le terribili condizioni di vita del ghetto. Centinaia di loro moriranno di fame, freddo e malattia. Il peggio tuttavia doveva ancora venire. Agli inizi del 1942 cominciarono le deportazioni verso il campo di sterminio di Chelmo, dove una volta giunti a destinazione i deportati erano uccisi con esalazioni di monossido di carbonio all'interno di speciali autocarri. I primi ad essere liquidati furono i rom, inclusi tutti i bambini. Si succedettero quindi vari trasporti che interessarono un totale di oltre 55.000 persone giudicate improduttive, tra cui numerose famiglie con bambini. Entro l'estate non era pi\u00f9 un mistero nel ghetto la sorte di morte che attendeva tutti i deportati.\nNel giugno 1942 transitarono per il ghetto di \u0141\u00f3d\u017a anche i 105 bambini del villaggio di Lidice in Cecoslovacchia, raso al suolo come rappresaglia per l'uccisione del governatore nazista Reinhard Heydrich ad opera della resistenza. 23 di questi bambini furono selezionati per essere dati in adozione a famiglie \"ariane\" tedesche nell'ambito del Progetto Lebensborn. I rimanenti 82 furono deportati e assassinati nel campo di sterminio di Che\u0142mno.\nUna scarna nota nelle cronache del ghetto redatte clandestinamente dalle autorit\u00e0 ebraiche del ghetto segnala in data 31 luglio 1942 \"la cessazione delle ultime vestigia dell'insegnamento ... la sospensione di tutte le lezioni, i discorsi e le conferenze ancora tenute nella sala di incontro per i giovani ... la fine di ogni programma di educazione nel ghetto\",\nIl sacrificio dei bambini.\nIl destino dei bambini del ghetto si pose prepotentemente all'attenzione generale quando nel settembre 1942 i nazisti richiesero alle autorit\u00e0 ebraiche di autogoverno del ghetto di selezionare altre 15.000 persone da inviare alla morte. Si scaten\u00f2 un acceso dibattito per decidere chi sarebbe dovuto partire. Il Juden\u00e4lteste, presidente del Judenrat, Mordechai Chaim Rumkowski, dopo aver esaminato le diverse opzioni, rimase sempre pi\u00f9 convinto che l'unica speranza di sopravvivenza fosse il mantenere un'elevata produttivit\u00e0 per il \"Reich\" e di conseguenza, il 4 settembre 1942, indirizz\u00f2 il seguente discorso agli abitanti del ghetto:\nIn seguito a questa decisione pressoch\u00e9 tutti i 6.000 bambini di et\u00e0 inferiore ai 10 anni ancora presenti nel ghetto furono consegnati alle autorit\u00e0 naziste per la deportazione e uccisione nel Campo di sterminio di Che\u0142mno, assieme agli anziani di et\u00e0 superiore ai 65 anni. Il ghetto venne trasformato in un immenso campo di lavoro dove la sopravvivenza degli 80.000 superstiti dipendeva esclusivamente dalla capacit\u00e0 lavorativa. Tutti i bambini di et\u00e0 superiore ai 10 anni furono impiegati al pari degli adulti nel lavoro coatto, anche 10-12 ore al giorno. Le misure adottate sembrarono aver sortito l'effetto sperato. Il tasso di mortalit\u00e0 nel ghetto rimase molto elevato, a causa della fame e delle malattie, ma le deportazioni temporaneamente cessarono.\nNel dicembre 1942 una speciale sezione all'interno del ghetto fu riservata a circa 1.600 detenuti nel campo di concentramento per bambini polacchi di \u0141\u00f3d\u017a (il cosiddetto Kinder-KZ Litzmannstadt o campo di via Przemys\u0142owa) che raccolse bambini polacchi non-ebrei, tra gli 8 e i 16 anni, orfani o i cui genitori erano in prigione, oppure abbandonati, o arrestati per piccoli crimini. Anche se il campo non era finalizzato allo sterminio, le condizioni di vita erano durissime. I giovani detenuti lavoravano dalla mattina alla sera, proprio come facevano i loro coetanei nel ghetto. I bambini cucivano vestiti, costruivano scarpe di paglia, ripulivano gli zaini e raddrizzavano gli aghi. Le ragazze lavoravano nella lavanderia, nella cucina, nell'officina del sarto e nel giardino. Avevano anche gli stessi insegnanti: gli artigiani ebrei, scortati l\u00ec dalle autorit\u00e0 naziste. Almeno 136 di quei bambini morirono di stenti e malattie.\nLa vita dei bambini nel ghetto.\nLa vita dei bambini nel ghetto di \u0141\u00f3d\u017a \u00e8 ampiamente documentata nelle cronache redatte giorno per giorno dal 12 gennaio 1941 al 30 luglio 1944 a cura del Consiglio ebraico del Ghetto, Sono poi rimasti alcuni diari scritti da bambini a illustrare in prima persona le loro esperienze, testi come \"Il Diario di Dawid Sierakowiak\" o quelli di Abram Cytryn o Rywka Lipszyc. Vi sono poi le tante fotografie scattate clandestinamente dai fotografi Henryk Ross e Mendel Grossman. A ci\u00f2 si aggiungono infine le memorie dei pochi bambini sopravvissuti raccolte o pubblicate dopo la guerra (Sara Zyskind, Ruth Minsky Sender, Syvia Perlmutter Rozines). \nQuesti documenti offrono un ritratto vivido e dettagliato dell'esperienza dei bambini all'interno del ghetto di \u0141\u00f3d\u017a e sono considerati tra le testimonianze pi\u00f9 significative dell'Olocausto.\nLa liquidazione del ghetto.\nNell'estate del 1944, con l'avvicinarsi delle truppe sovietiche di liberazione, svan\u00ec anche ogni illusione di sopravvivenza. Ripresero i trasporti per Chelmno e quindi dall'agosto per Auschwitz, che interessarono la quasi totalit\u00e0 degli ultimi 72.000 residenti del ghetto. Per i bambini deportati non vi fu scampo, soltanto alcuni tra i pi\u00f9 grandi e robusti poterono avere una qualche speranza di superare la selezione ad Auschwitz; per i pi\u00f9 si tratt\u00f2 comunque solo di un breve supplemento di vita.\nQuando l'Armata Rossa giunse a \u0141\u00f3d\u017a il 19 gennaio 1945, vi trov\u00f2 vivi soltanto 877 ebrei, tra cui 12 bambini, oltre a circa 900 bambini polacchi detenuti nel campo di prigionia, l'unico a non essere stato liquidato. Pochissimi furono gli adolescenti provenienti dal ghetto di \u0141\u00f3d\u017a che sopravvissero nei campi di sterminio. Degli oltre 20.000 bambini ebrei del ghetto di \u0141\u00f3d\u017a non erano rimaste che poche decine.\nSuperstiti e testimoni.\nLa quasi totalit\u00e0 dei bambini del ghetto di \u0141\u00f3d\u017a perirono di stenti o malattie o assassinati nelle camere a gas a Chelmno ed Auschwitz. Solo pochi di loro sopravvissero nascondendosi in loco o perch\u00e9 selezionati per il lavoro coatto, attraverso le durissime condizioni dei campi di concentramento. Alcuni di essi hanno raccontato le loro esperienze in diari o in libri di memorie redatti dopo la guerra.\nLa memoria.\nI bambini ebrei del ghetto sono oggi ricordati da alcuni murales posti sulle facciate dei pochi edifici del ghetto ancor esistenti e che riproducono immagini di bambini prese da fotografie dell'epoca. Un monumento e varie lapidi sono stati posti anche in memoria dei bambini polacchi che passarono per il campo di concentramento loro riservato."}
{"id": "8508534", "revid": "1318658", "url": "https://it.wikipedia.org/wiki?curid=8508534", "title": "Pandemia di COVID-19 in Nigeria", "text": "Il primo caso della pandemia di COVID-19 in Nigeria \u00e8 stato confermato il 27 febbraio 2020 quando a Lagos \u00e8 risultato positivo al virus un cittadino italiano. Il 9 marzo 2020, \u00e8 stato riportato un secondo caso del virus a Ewekoro, nello stato di Ogun, un cittadino nigeriano che aveva avuto contatti con il cittadino italiano.\nAntefatti.\nIl 28 gennaio, il governo federale della Nigeria ha assicurato ai cittadini del paese la propria disponibilit\u00e0 a rafforzare la sorveglianza in cinque aeroporti internazionali nel paese per prevenire la diffusione del coronavirus: gli aeroporti di Enugu, Lagos, Rivers, Kano e FCT. Lo stesso giorno il Centro per il controllo delle malattie della Nigeria ha annunciato di aver gi\u00e0 istituito un gruppo di lavoro sul coronavirus e di essere pronto ad attivare il suo sistema di gestione delle emergenze in caso fosse emerso un caso in Nigeria.\nIl 31 gennaio, a seguito degli sviluppi della pandemia di COVID-19 nella Cina continentale e in altri paesi del mondo, il governo federale della Nigeria ha istituito un gruppo di preparazione per il coronavirus al fine di mitigare l'impatto del virus se questo si fosse diffuso nel paese. Lo stesso giorno, l'Organizzazione mondiale della sanit\u00e0 ha elencato la Nigeria tra i 13 paesi africani ad alto rischio per la diffusione del virus.\nIl 26 febbraio, un cittadino cinese si \u00e8 presentato al governo dello stato di Lagos riportando di essere stato infettato dal coronavirus. Ricoverato al Reddington Hospital, \u00e8 stato rilasciato il giorno seguente dopo essere risultato negativo.\nCronologia.\nFebbraio.\nIl 27 febbraio, la Nigeria ha confermato il suo primo caso nello stato di Lagos, un cittadino italiano che lavora in Nigeria era tornato il 25 febbraio da Milano, in Italia attraverso l'aeroporto internazionale Murtala Muhammed, si \u00e8 ammalato il 26 febbraio ed \u00e8 stato trasferito nelle strutture di biosicurezza dello stato di Lagos per isolamento e prove.\nMarzo.\nIl 9 marzo \u00e8 stato confermato il secondo caso, un cittadino nigeriano a Ewekoro, nello stato di Ogun, che aveva avuto contatti con il cittadino italiano.\nIl 13 marzo, la Nigeria ha confermato che il secondo caso non aveva pi\u00f9 il virus nel suo sistema e quindi \u00e8 risultato negativo.\nIl 17 marzo, la Nigeria ha confermato il terzo caso nello stato di Lagos, una cittadina nigeriana di 30 anni tornata il 13 marzo dal Regno Unito.\nIl 19 marzo, il governo nigeriano ha anche annunciato che il cittadino italiano che aveva portato il coronavirus in Nigeria si \u00e8 rivelato negativo ed \u00e8 stato dimesso il giorno seguente.\nIl 23 marzo, \u00e8 stata riportata la prima morte, un 67enne Suleiman Achimugu, un ingegnere ed ex amministratore delegato di Pipeline and Products Marketing Company, tornato dal Regno Unito.\nIl 26 marzo, la Nigeria ha annunciato di aver rintracciato 4.370 casi sospetti di virus.\nAprile.\nIl 10 aprile, la Nigeria ha annunciato di aver identificato circa 8.932 persone di interesse e di averne monitorato 220.\nIl 13 aprile, la Nigeria ha annunciato di aver aumentato i test del 50%, fino all'attuale capacit\u00e0 di 1.500 test al giorno, testando circa 6.000 persone e possedendo un totale di undici laboratori di test.\nIl 14 aprile, il governo dello stato di Lagos ha annunciato che i loro funzionari hanno visitato 118.000 famiglie in due giorni, identificando 119 persone con i sintomi del virus nello stato.\nIl 15 aprile, la Nigeria ha annunciato di aver potenziato la capacit\u00e0 di testare 3000 persone al giorno.\nMaggio.\nIl 2 maggio, ci sono state 17 morti.\nIl 14 maggio i casi hanno superato quota 5.000.\nIl 31 maggio i casi hanno superato quota 10.000.\nGiugno.\nL'11 giugno si sono registrati 681 casi in sole 24 ore."}
{"id": "8508535", "revid": "1924342", "url": "https://it.wikipedia.org/wiki?curid=8508535", "title": "Se i rapper fossero noi", "text": "Se i rapper fossero noi \u00e8 un singolo del rapper italiano Shade, pubblicato il 22 dicembre 2015 come primo estratto dell'album \"Clownstrofobia\".\nIl brano vede la collaborazione di Fred De Palma.\nVideo musicale.\nIl video musicale \u00e8 stato postato sul canale YouTube del rapper in concomitanza con la sua pubblicazione del brano."}
{"id": "8508540", "revid": "125654615", "url": "https://it.wikipedia.org/wiki?curid=8508540", "title": "Iniziativa Liberale", "text": "Iniziativa Liberale (in portoghese: \"Iniciativa Liberal\") \u00e8 un partito politico portoghese guidato da Jo\u00e3o Cotrim de Figueiredo. \u00c8 un partito liberale classico che chiede maggiore libert\u00e0 economica, politica e sociale. Ha vinto un seggio alle elezioni legislative del 2019.\nStoria.\nIl partito \u00e8 stato creato come associazione nel 2016 ed \u00e8 stato approvato come partito dalla Corte costituzionale nel 2017. Il partito \u00e8 stato ammesso al Partito dell'ALDE, un partito politico europeo, nel novembre 2017.\nIl partito ha partecipato alle elezioni per la prima volta alle elezioni europee del 2019, ottenendo 29.120 voti, pari allo 0,94%, e non riuscendo a ottenere seggi al Parlamento europeo.\nAlle elezioni legislative del 2019, il partito ha ottenuto un seggio nel Parlamento portoghese attraverso il distretto elettorale di Lisbona, con 67.681 voti, equivalenti all'1,29% dei voti espressi.\nProgramma elettorale.\nNel 2018, Iniziativa Liberale ha approvato il suo primo programma, con lo slogan \"meno Stato, pi\u00f9 libert\u00e0\". Tra le proposte, si aveva l'estensione dell'ADSE (vedi sotto) a tutti i portoghesi, la riduzione del numero di dipendenti pubblici e una maggiore libert\u00e0 di scelta per le scuole.\n2019.\nI principali punti per il programma per le legislative del 2019 prevedevano:"}
{"id": "8508546", "revid": "1314312", "url": "https://it.wikipedia.org/wiki?curid=8508546", "title": "Iniciativa Liberal", "text": ""}
{"id": "8508550", "revid": "123209481", "url": "https://it.wikipedia.org/wiki?curid=8508550", "title": "Siemens Mobility", "text": "Siemens Mobility \u00e8 una societ\u00e0 tedesca della Siemens AG. Attiva dal 1\u00ba agosto 2018. La sede della societ\u00e0 \u00e8 a Monaco di Baviera.\nLa societ\u00e0 ha cinque divisioni:\nStoria.\nDalla creazione della \"Verkehrstechnik\" di Siemens AG nel 1989 sono nate successivamente diverse organizzazioni.\nDalla fine del 2000 la denominazione divenne \"Transportation Systems\" con divisioni: \nDal gennaio 2008 al settembre 2011 la divisione \"Mobility\" (MO) fece parte della Siemens Sector Industry. Da fine 2011 la divisione \"Rail Systems\" (RL) e \"Mobility and Logistics\" (MOL) facenti parti della nuova Siemens Sector Infrastructure &amp; Cities. Dal 2014 le divisioni vennero riunite in \"Mobility\".\nNel 2012 viene acquisita per 1,7 miliardi di Sterline la Invensys Rail.\nFallita fusione con Alstom.\nNel settembre 2017 Siemens AG e Alstom S.A., decidono di unire le proprie competenze. Con il controllo di oltre 50% delle azioni di Alstom, la Siemens prenderebbe il controllo del gruppo Siemens-Alstom S.A.\nLa divisione Mobility verrebbe dissolta nella nuova societ\u00e0 e agirebbe come Siemens Mobility GmbH.\nNel febbraio 2019 la Commissione europea da parere negativo alla fusione tramite Margrethe Vestager.\nTrasporto su ferro.\nNel 1879 Werner von Siemens presenta alla Berliner Gewerbeausstellung la prima serie di elettrotreni. Nel 1881 viene creata la prima linea ferroviaria cittadina elettrificata a Berlino-Lichterfelde, poi nel 1882 con la Elektromote si ha il primo esempio di filobus.\nSiemens &amp; Halske costru\u00ec inoltre il primo elettrotreno commerciale per \"Stra\u00dfenbahn\" della Lokalbahn M\u00f6dling\u2013Hinterbr\u00fchl (SB Tw 1\u201315) e della Frankfurt-Offenbacher Trambahn-Gesellschaft (FOTG). La parte meccanica del telaio della FOTG venne costruita dalla Waggonfabrik P. Herbrand &amp; Cie a Colonia-Ehrenfeld.\nTrasporto locale.\nNel ramo del trasporto locale \"Mass Transit\" vengono prodotti i CitySprinter, VAL, Combino, Avanto, Avenio e ULF cos\u00ec come treni per S-Bahn, U-Bahn e H-Bahn.\nLocomotive.\nIl ramo \"Locomotives\" costruisce la serie 152 e 189 della Deutsche Bahn AG. Per il mercato europeo viene offerto la Vectron e la Smartron.\nTreni.\nIl ramo \"Trains\" offre treni regionali e ad alta velocit\u00e0.\nIl Siemens TS fu il treno ad alta velocit\u00e0 InterCityExpress (ICE 1 e ICE 2) per le Deutsche Bahn AG. Dal 2007 la fabbrica di Krefeld-Uerdingen (Waggonfabrik Uerdingen/ DUEWAG) produce il Velaro\u00a0E per la linea spagnola Barcelona-Madrid. Nel novembre 2005 viene firmato il contratto per la consegna di 60 treni ad alta velocit\u00e0 alla Cina. La piattaforma \u00e8 Velaro e un quarto prodotti in Cina. Nel 2008 viene creata la variante specifica (temperatura \u221250\u00a0\u00b0C, scartamento, altezza in piedi) nota come \"Siemens Velaro RUS\" per la linea russa Ferrovia Mosca-San Pietroburgo e tra Mosca e Ni\u017enij Novgorod.\nUn'altra variante \u00e8 il Desiro, utilizzato in Gran Bretagna dalla South West Trains. Nel 2006 viene costruito il treno per collegare il Airport Rail Link di Bangkok. In Germania opera il \"Desiro Classic\" come serie\u00a0642 (Diesel) per diverse societ\u00e0 di trasporto e il Desiro Mainline elettrico regionale. Questa variante Classic \u00e8 stat anche costruita per Austria, Romania, Ungheria, Bulgaria e Grecia.\nInfrastrutture.\nElettrificazione.\nPer gli elettrotreni Siemens Mobility fornisce componenti.\nAutomazione.\nLa sede della \"Mobility Management\" (gi\u00e0 \"Rail Automation\") \u00e8 la Siemens-Werk Braunschweig, fondata nel 1873 come \"Eisenbahnsignal-Bauanstalt Max J\u00fcdel &amp; Co..\" Produce:\nInoltre prodotti speciali come:\nServizi.\nIl ramo noleggio locomotive (Dispolok) \u00e8 stato nel 2006 venduto alla Mitsui &amp; Co. Ltd. e in leasing con Mitsui Rail Capital Europe il servizio MRCE Dispolok. Continuano i servizi finanziari per grossi progetti.\nPer l'istruzione esiste la \u201eRail Automation Academy\u201c (gi\u00e0 \u201eSchule f\u00fcr Verkehrstechnik\u201c) a Braunschweig e Berlino, e anche la \u201eRolling Stock Academy\u201c, assieme alla \u201eTS\u00a0Academy\u201c.\nPezzi d ricambio vengono offerti in internet su \"Rail Mall\".\nTecnologia ferroviaria.\nIl settore \"Intelligent Traffic Systems\" (ITS) offre prodotti e sistemi per il controllo del traffico. Con i sottosegmenti \"Urban\" e \"Interurban\" e \u201eElectronic Tolling\u201c. Fornisce semafori, impianti per parcheggi.\nProdotti.\nDigital Services\nLocomotive\nEMU e DMU\nPassenger coaches\nLight Rail/Trams\nPeople Mover\nMetro/Subway\nMAGLEV"}
{"id": "8508551", "revid": "1149807", "url": "https://it.wikipedia.org/wiki?curid=8508551", "title": "Hanako-kun - I sette misteri dell'Accademia Kamome", "text": ", noto anche con il titolo internazionale Toilet-Bound Hanako-kun, \u00e8 un manga del 2014 scritto e disegnato da Aida e Iro (AidaIro), pubblicato sulla rivista \"Monthly GFantasy\" della Square Enix.\nTrama.\nCome tutte le scuole, l\u2019Accademia Kamome ha i suoi sette misteri, protagonisti dei pettegolezzi e dei mormorii degli studenti, e uno di questi ha per teatro il bagno delle ragazze al secondo piano del vecchio edificio scolastico. Li vivrebbe Hanako, uno spirito apparentemente in grado di realizzare i desideri di chi lo evoca. Nene Yashiro, matricola amante dell\u2019occulto e alle prese con una cotta disperata, decide di credere alle superstizioni e affidarsi al sovrannaturale. Scoprir\u00e0 che, una volta entrati nel bizzarro mondo degli spiriti, uscirne \u00e8 difficile.\nMedia.\nManga.\nIl manga \u00e8 scritto e disegnato da AidaIro e i capitoli della serie vengono pubblicati su \"Monthly GFantasy\" di Square Enix.\nIn Italia la serie viene distribuita da J-Pop dal 14 ottobre 2020.\nAnime.\nUn adattamento anime \u00e8 stato annunciato da Square Enix il 18 marzo 2019. La serie \u00e8 stata prodotta da Square Enix e realizzazioni delle animazioni affidate allo studio Lerche e diretta da Masaomi Ando, la sceneggiatura \u00e8 stata affidata a Yasushiro Nakanishi mentre la colonna sonora \u00e8 stata curata da Hiroshi Takaki. La prima stagione della serie \u00e8 composta da 12 episodi ed \u00e8 stata trasmessa sui canali di TBS, SUN, CBC e BS-TBS dal 9 gennaio al 26 marzo 2020. La sigla d'apertura si intitola \"No.7\" ed \u00e8 stata cantata dalla Chibaku Sh\u014dnen Band mentre quella di chiusura \u00e8 \"Tiny Light\" interpretata da Akari Kit\u014d.\nAccoglienza.\nDavide Landi di MangaForever recens\u00ec il primo numero del manga, trovando che Iro Aida voleva presentare una trama molto ricca e complessa che gli consentiva di spaziare tra una trama generale che poteva travalicare i singoli numeri e varie trame brevi che invece occupavano le pagina di un singolo capitolo, con un evidente guadagno per il lettore, che si trovava cos\u00ec a scoprire personaggi pi\u00f9 completi e meno individualizzati da una singola caratteristica.\nNel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Hanako-kun\" si \u00e8 classificata all'85\u00ba posto."}
{"id": "8508552", "revid": "339392", "url": "https://it.wikipedia.org/wiki?curid=8508552", "title": "Jibaku shounen Hanako-kun", "text": ""}
{"id": "8508553", "revid": "486946", "url": "https://it.wikipedia.org/wiki?curid=8508553", "title": "Toilet-Bound Hanako-kun", "text": ""}
{"id": "8508574", "revid": "1318658", "url": "https://it.wikipedia.org/wiki?curid=8508574", "title": "Pandemia di COVID-19 in Kenya", "text": "Il primo caso della pandemia di COVID-19 in Kenya \u00e8 stato confermato il 13 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nRisposta del governo.\nIn risposta all'aumento dei casi di coronavirus in Kenya, il 15 marzo il governo del Kenya ha chiuso tutte le scuole e ha ordinato a tutti i lavoratori del settore pubblico e privato di lavorare da casa, ovunque possibile. In seguito furono imposte restrizioni di viaggio per impedire l'ingresso ai non residenti. I cittadini e i residenti kenioti si dovevano auto-mettere in quarantena per un minimo di quattordici giorni.\nIl 22 marzo, in seguito alla conferma di altri otto casi, portando il totale a 16 a livello nazionale, il governo del Kenya ha introdotto misure e direttive aggiuntive per ridurre la diffusione del coronavirus nel paese. Tali misure includevano una sospensione di tutti i voli internazionali in vigore a mezzanotte del 25 marzo, ad eccezione dei voli cargo (tutte le persone che entrano nel paese saranno costrette a sottoporsi a una quarantena presso una struttura governativa). Il governo stabil\u00ec inoltre che qualsiasi persona, compresi alti funzionari governativi, che si trovasse in violazione delle misure di quarantena sarebbe stata messa in quarantena forzatamente a proprie spese. Tutti i bar rimarranno chiusi dal 22 marzo, con i ristoranti autorizzati a rimanere aperti solo per i servizi da asporto. Tutti i veicoli di servizio pubblico (vale a dire, matatus e autobus) hanno dovuto aderire alle linee guida sulla distanza dei passeggeri precedentemente stipulate il 20 marzo. Inoltre, tutti gli incontri pubblici in chiese, moschee, funerali e altrove erano limitati a non pi\u00f9 di 15 persone e i matrimoni furono banditi.\nImpatto socio-economico.\nLe restrizioni ai viaggi hanno ridotto gli incassi e il lavoro delle industrie alberghiere, turistiche e floreali del Kenya. A differenza dei cittadini dei paesi industrializzati, in Kenya alcuni cittadini hanno la possibilit\u00e0 di passare dai lavori delle loro citt\u00e0 ai lavori rurali per il cibo."}
{"id": "8508575", "revid": "117688687", "url": "https://it.wikipedia.org/wiki?curid=8508575", "title": "Enzo Evangelisti", "text": "Biografia.\nNato a Firenze, si trasfer\u00ec ben presto con la famiglia a Milano, dove comp\u00ec tutti i suoi studi, a partire dalle elementari.\nDurante la guerra, fu tenente nei reparti di fanteria da montagna nei Balcani, e dopo l'8 settembre, essendosi rifiutato di aderire, come ufficiale, alle forze nazifasciste, venne internato in un campo di concentramento in Germania, da cui torn\u00f2 molto provato nel fisico e nello spirito. \nSubito dopo la fine della guerra, torn\u00f2 agli studi di glottologia che aveva iniziato prima di essere chiamato alle armi, e si laure\u00f2 con lode il 30 novembre del 1946, con una tesi dal titolo \"Tocharica\", svolta sotto la direzione di Vittore Pisani. Di Pisani egli fu uno degli allievi pi\u00f9 brillanti, ed \u00e8 a lui che, dopo l'uscita dal ruolo del maestro, nell\u2019a.a. 1969-70 venne affidata la cattedra di glottologia dell'Universit\u00e0 degli Studi di Milano, cattedra che egli tenne per un decennio, fino alla prematura scomparsa, avvenuta nel 1980.\nInsieme a tanti altri giovani allievi di Pisani poi affermatisi nell'Accademia nelle pi\u00f9 disparate discipline linguistiche, Evangelisti partecip\u00f2 fin dalla fondazione (18 dicembre 1947) alle attivit\u00e0 del Sodalizio Glottologico Milanese, animandolo con numerose comunicazioni e con un contributo instancabile a tutte le sue attivit\u00e0. Parallelamente, svolse la sua carriera accademica, prima come fu assistente volontario (1946-48), poi come assistente incaricato (1949-1950), e dal 1950 come assistente ordinario. Nel 1950 ottenne la libera docenza in Glottologia. Oltre all'insegnamento di questa disciplina, nel corso del tempo tenne anche Grammatica greca e latina, Storia comparata delle lingue classiche, Filologia germanica e Sanscrito. Dall\u2019a.a. 1974-75 fino alla morte fu anche preside della Facolt\u00e0 di Lettere di Filosofia. Anche durante il decennio del suo insegnamento, come gi\u00e0 era avvenuto col suo predecessore, si vennero formando numerosi allievi che in seguito hanno assunto insegnamenti e incarichi rilevanti nell'Accademia, in Italia e all'estero (Giacomelli 2007: 124).\nLa sua produzione scientifica \u00e8 concentrata, soprattutto nei primi tempi, sullo studio del tocario, lingua che, entrata da poco nell'orizzonte degli studi indeuropei, era al centro di vivaci dibattiti, soprattutto riguardo alla sua collocazione rispetto ai due grandi blocchi \"centum\" e \"satem\". Gli interventi di Evangelisti permisero di delineare con chiarezza l'appartenenza di questo gruppo linguistico all'isoglossa \"centum\" (tipica delle lingue indeuropee occidentali), nonostante la sua posizione geograficamente orientale.\nMa gli interessi linguistici di Evangelisti spaziavano anche su molte e diverse aree linguistiche dell'Indeuropa, in particolare l'area indiana, il che gli permise di individuare insospettati collegamenti tra termini cultuali indiani e latini, come il \"mundus\" (cavit\u00e0 nel suolo che metteva in collegamento col mondo degli inferi), connesso con sanscrito \"ma\u1e47\u1e0dala\" (Evangelisti 1969) od il ruolo del \"pontifex\", confrontato col sanscrito \"t\u012brtha-kara\" (\"facitore del passaggio\"), epiteto, tra l'altro, dei profeti o patriarchi jaina e di Vi\u1e63\u1e47u \u00ab\"che procura il passaggio\" attraverso la vita, cio\u00e8 \"salvatore\"\u00bb (Evangelisti 1969: 50-51)."}
{"id": "8508577", "revid": "363629", "url": "https://it.wikipedia.org/wiki?curid=8508577", "title": "Sistema Yt", "text": "Il sistema Yt, noto anche come sistema Cartwright, \u00e8 uno dei 38 sistemi di gruppi sanguigni dell'uomo. Il sistema Yt \u00e8 caratterizzato da due alleli: Yt(a) (o Yta) e Yt(b) (o Ytb). \nL'antigene di gruppo \u00e8 presente sulla membrana dei globuli rossi, si trova sulla acetilcolinesterasi, un enzima che degrada l'acetilcolina.\nGli anticorpi contro il sistema Yt possono portare a reazioni trasfusionali come l'anemia emolitica."}
{"id": "8508580", "revid": "599013", "url": "https://it.wikipedia.org/wiki?curid=8508580", "title": "Jo\u00e3o Traquina", "text": "Carriera.\nHa giocato 7 partite nella massima serie portoghese."}
{"id": "8508581", "revid": "363629", "url": "https://it.wikipedia.org/wiki?curid=8508581", "title": "Sistema Cartwright", "text": ""}
{"id": "8508583", "revid": "125298625", "url": "https://it.wikipedia.org/wiki?curid=8508583", "title": "Waleramo di J\u00fclich", "text": "Origine.\nWaleramo, secondo la \"Allgemeine Deutsche Biographie\" era il figlio maschio terzogenito del conte di J\u00fclich, Gerardo VI e della moglie, Elisabetta di Brabante, figlia del signore di Vierzon e d'Aarschot, Goffredo del Brabante e della moglie, Giovanna, signora di Vierzon e di Maizi\u00e8res, come ci conferma la \"Histoire g\u00e9n\u00e9alogique des ducs de Bourgogne de la maison de France\".\n&lt;br&gt;Gerardo VI di J\u00fclich, secondo la \"Allgemeine Deutsche Biographie\" era il figlio maschio quartogenito del conte di J\u00fclich, Guglielmo IV e della moglie, Riccarda di Gheldria, figlia del conte di Gheldria e conte di Zutphen, Gerardo III, e di Margherita di Brabante, come ci viene confermato dalla \"Genealogia Ducum Brabanti\u00e6 Heredum Franci\u00e6\", figlia del duca della Bassa Lorena (Lotaringia), duca di Lovanio e duca di Brabante, Enrico I e della moglie, Matilde di Lorena.\nBiografia.\nEssendo il figlio maschio pi\u00f9 giovane, Waleramo fu avviato alla carriera ecclesiastica.&lt;br&gt;Ancor giovane, divenne Prevosto a Liegi e canonico della Cattedrale di Colonia.\nL'ultimo documento di suo padre, Gerardo VI, \u00e8 datato 10 marzo 1328; suo fratello, Guglielmo, gli succedette, nella contea di J\u00fclich, come Guglielmo V il 29 luglio 1328, il conte Guglielmo V, con l'aiuto del re di Francia, Filippo VI di Valois fece consacrare da papa Giovanni XXII, ad Avignone senza essere stato eletto dal capitolo della cattedrale di Colonia.\nWaleramo cerc\u00f2 di estendere i suoi domini, e, per questo si trov\u00f2 a lottare con il conte di Mark, Adolfo II, che lo port\u00f2, nel 1344, per mancanza di denaro, ad un umiliante compromesso con il capitolo della cattedrale.\nSuo fratello, Guglielmo V, che era il cognato di due re, Ludovico IV di Baviera, detto \"il Bavaro\", re di Germania ed Edoardo III, re d'Inghilterra, lo guid\u00f2 politicamente nel governo della arcidiocesi. Waleramo, come Guglielmo fu partigiano di Ludovico il Bavaro, ma in un secondo tempo, probabilmente per la sua cronica mancanza di denaro, appoggi\u00f2 Carlo IV di Lussemburgo, e, il 25 novembre 1346 incoron\u00f2 Carlo, re di Germania, a Bonn, poich\u00e9 la citt\u00e0 di Aquisgrana in cui i re venivano incoronati, era rimasta fedele al re Ludovico. Dopo la morte di Ludovico, Waleramo incoron\u00f2 di nuovo Carlo IV il 25 luglio 1349 ad Aquisgrana.\nPoco dopo la seconda incoronazione di Carlo IV, probabilmente Waleramo and\u00f2 a Parigi come suo inviato dal re Filippo VI, per contrattare un'alleanza contro gli inglesi. Il 14 agosto 1349, forse assassinato, Waleramo mor\u00ec a Parigi, come ci viene confermato anche dalla \"Chronica Comitum de Marka\", che ci informa che fu inumato nel Duomo di Colonia.\nDiscendenza.\nDi Waleramo non si conosce alcuna discendenza"}
{"id": "8508589", "revid": "363629", "url": "https://it.wikipedia.org/wiki?curid=8508589", "title": "Circoscrizione Inghilterra nord-occidentale", "text": "La circoscrizione Inghilterra nord-occidentale \u00e8 stata una circoscrizione elettorale per l'elezione degli europarlamentari del Parlamento europeo spettanti al Regno Unito. Dalle elezioni del 2009 ha eletto 8 parlamentari europei con il metodo D'Hondt della rappresentazione proporzionale della lista dei partiti, fino all'uscita del Regno Unito dall'Unione europea il 31 gennaio 2020.\nStoria.\nA seguito dell'approvazione dell\"'European Parliamentary Elections Act 1999\", l'Inghilterra nord-occidentale costituisce un collegio elettorale da cui vengono eletti i candidati con il metodo D'Hondt. Nelle elezioni che precedono questa legge, i deputati sono stati eletti con il metodo \"first-post-the-post\" (rappresentazione proporzionale della lista dei partiti) nei collegi elettorali con un solo membro. L'attuale collegio elettorale corrisponde alle seguenti precedenti circoscrizioni: Cheshire East, Cheshire West e Wirral, Cumbria e Lancashire North, Greater Manchester Central, Greater Manchester East, Greater Manchester West, Lancashire Central, Lancashire South, Merseyside East e Wigan, Merseyside West, e parti di Staffordshire West e Congleton."}
{"id": "8508593", "revid": "729019", "url": "https://it.wikipedia.org/wiki?curid=8508593", "title": "Vultee P-66 Vanguard", "text": "Il Vultee P-66 Vanguard fu un aereo da caccia monomotore, monoposto e monoplano ad ala bassa, sviluppato dall'azienda aeronautica statunitense Vultee Aircraft nei tardi anni trenta del XX secolo.\nModello originariamente ordinato dalla Svezia, quando nel 1941 gli aerei furono pronti per la consegna, a causa dell'alleanza con la Germania nazista della nazione scandinava, il governo degli Stati Uniti non avrebbe permesso loro di essere esportati. Il lotto venne trattenuto in patria dando loro la designazione ufficiale USAAF P-66 e conservando gli esemplari a scopi difensivi e di addestramento. Alla fine, un gran numero fu inviato in Cina dove furono messi in servizio come caccia con risultati contrastanti.\nStoria del progetto.\nIl Vultee Vanguard fu il prodotto di un'idea concepita alla fine degli anni trenta dalla Vultee Aircraft Division dell'Aviation Manufacturing Corporation per lo sviluppo di quattro modelli, progettati per ricoprire ruoli diversi, da un disegno basato sul concetto di modularit\u00e0, ovvero con parti comuni, ali e parti della fusoliera posteriore e dell'impennaggio, a tutti i diversi modelli.\nL'azienda assegn\u00f2 quattro designazioni di modello: V-48 al caccia monoposto, BC-51 all'addestratore alla caccia basico, B-54 all'addestratore avanzato e BC-54D all'addestratore basico. Alla fine il BC-51 sar\u00e0 adottato dall'Army Air Corps con la designazione BC-3 e il BC-54D con quella di BT-13.\nNel 1938, Richard W. Palmer avvi\u00f2 lo sviluppo dettagliato del progetto per il caccia V-48, caratterizzato da una fusoliera semi-monoscocca con superficie metallica abbinata a un carrello d'atterraggio completamente retrattile, con la propulsione affidata a un motore Pratt &amp; Whitney R-1830, un radiale 14 cilindri doppia stella raffreddato ad aria. Durante la costruzione del primo prototipo fu presa la decisione di allungare l'albero dell'elica e installare una calandra stretta per fornire al velivolo un naso appuntito, soluzione atta a ridurre la resistenza aerodinamica. Il primo velivolo vol\u00f2 nel settembre del 1939 ai comandi del pilota collaudatore Vance Breese, e gli fu assegnato il numero di registrazione \"NX21755\". Al caccia venne assegnato il nome Vanguard (avanguardia in lingua inglese). Il 9 maggio 1940 \nil prototipo si scontr\u00f2 con un Lockheed Sirius durante la manovra di atterraggio nell'aerodromo della Vultee, impatto che recise una gamba del carrello principale. Breese, con abilit\u00e0, riusc\u00ec tuttavia a far atterrare l'aereo, limitando i danni a pochi particolari della cellula. Successivamente il velivolo fu ricostruito ma adottando la cappottatura convenzionale, come impiegato su macchine successive.\nLe prove di volo avevano rivelato infatti che il prototipo soffriva di un problema di raffreddamento del propulsore, che con quel particolare muso allungato riceveva un flusso d'aria inadeguato. Le misure adottate per modificare il condotto di raffreddamento furono di scarsa utilit\u00e0. Dopo aver rivalutato il progetto e notato che l'insignificante riduzione della resistenza non compensava il maggior peso aggiuntivo e i problemi di indirizzamento del flusso d'aria per il raffreddamento, il secondo prototipo, a cui era stato assegnato il numero di modello V-48X e la registrazione NX19999, venne modificato dotandolo una convenzionale cappottatura NACA e il primo dei prototipi modificato di conseguenza in modo simile. Il secondo aereo vol\u00f2 per la prima volta l'11 febbraio 1940. Come risultato delle prove di volo, furono apportate alcune modifiche al progetto, tra cui un aumento sostanziale delle aree delle superfici di coda orizzontali e verticali.\nImpiego operativo.\nIl 6 febbraio 1940, il governo svedese emise un ordine di fornitura per 144 esemplari di Vanguard nella configurazione V-48C. Il prototipo di preserie venne portato in volo per la prima volta il 6 settembre 1940. La versione V-48C era simile alla V-48X, eccetto per l'istallazione di una versione pi\u00f9 recente del radiale R-1830, dotata di migliori prestazioni in alta quota, e per la predisposizione di quattro mitragliatrici calibro installate nei piani alari e due calibro in fusoliera.\nQuando iniziarono ad uscire, pronti per la consegna, i primi esemplari di produzione nel settembre 1941, il governo degli Stati Uniti mise un embargo sull'esportazione del modello in Svezia. All'indomani dell'attacco di Pearl Harbor, a tutti i Vanguard fu assegnata la designazione ufficiale P-66. La produzione termin\u00f2 nell'aprile del 1942. Circa 50 velivoli furono trattenuti dall'esercito per la sua componente aerea (USAAF) e utilizzati principalmente nelle basi di addestramento alla caccia negli Stati Uniti occidentali e furono dispiegati nel 14th Pursuit Group in ruoli difensivi. Sebbene i piloti fossero rimasti colpiti dalla maneggevolezza del P-66, il modello fu considerato meno robusto e la tendenza di andare in ground loop aveva portato alla distruzione di quindici aerei in incidenti in atterraggio.\nIl governo britannico prese possesso di cento P-66 come Vanguard I con l'intenzione di utilizzare il modello come addestratore avanzato in Canada. Tuttavia, dopo aver concluso le prove, i britannici cedettero l'aereo alla Cina, dove 104 Vanguard (inclusi gli esemplari USAAF) furono spediti con il programma Lend-Lease. Inizialmente erano destinati ad equipaggiare il 3rd American Volunteer Group (AVG); tuttavia, dopo l'attacco giapponese a Pearl Harbor furono abbandonati i piani per altri gruppi.\nI cinesi ricevettero i caccia gi\u00e0 assemblati via India entro la fine del 1942; i Vanguards della Chung-Hua Min-Kuo K'ung-Ch\u00fcn avevano insegne e codici seriali USAAF nonch\u00e9 coccarde cinesi e codici seriali Vultee sui modelli di fabbrica. Lo scadente record di combattimenti dei Vanguard in Cina fu dovuto a problemi iniziati durante il trasferimento, in cui un certo numero di Vanguard furono distrutti durante i test in India e altri andarono persi durante il viaggio verso la Cina. I P-66 assemblati furono considerati non in grado di volare e abbandonati a Karachi; ne consegu\u00ec che soli 12 Vanguard arrivarono all'aerodromo di Kunming per il 74th Fighter Squadron del 23rd Fighter Group, ma questa unit\u00e0 ebbe occasione di essere solo sporadicamente utilizzata in combattimento.\nDall'agosto 1943 in poi, due squadroni cinesi del 3rd Group e 5th Group basati ad An-Su ebbero occasione di impiegare i Vanguard in combattimento. Tuttavia molti P-66 vennero distrutti a terra durante gli attacchi giapponesi, mentre molti altri vennero abbattuti per errore da fuoco amico in quanto confusi con i Nakajima Ki-43 \"Oscar\" e Ki-44 \"Tojo\". Sebbene il Vanguard possedesse una velocit\u00e0 massima di , non poteva competere con gli agili caccia giapponesi nelle manovre ad alto numero di g e dovette affidarsi alle tattiche mordi e fuggi contro i giapponesi.\nIl P-66 in servizio nell'aeronautica militare cinese fu in gran parte sostituito dai Curtiss P-40 Warhawk nel 1943. Un certo numero di P-66 Vanguard sopravvissuti furono messi al riparo in grotte a Chongqing, per poterli utilizzare nella successiva guerra civile contro le forze comuniste di Mao Zedong. Nel 1947, secondo quanto riferito, molti esemplari erano ancora nelle loro casse."}
{"id": "8508594", "revid": "61051", "url": "https://it.wikipedia.org/wiki?curid=8508594", "title": "Vultee P-66", "text": ""}
{"id": "8508602", "revid": "298229", "url": "https://it.wikipedia.org/wiki?curid=8508602", "title": "Dance Dance Dance (singolo)", "text": ""}
{"id": "8508604", "revid": "119194404", "url": "https://it.wikipedia.org/wiki?curid=8508604", "title": "Ain Dubai", "text": "Ain Dubai (in italiano \"occhio di Dubai\") \u00e8 la ruota panoramica situata nell'isola Bluewaters di Dubai. \nDescrizione.\nCon i suoi 250 metri, l'Ain Dubai \u00e8 la pi\u00f9 grande ruota panoramica del mondo. Essa trasporta passeggeri alla volta, ed \u00e8 composta da 48 capsule a doppio vetro. Ogni braccio della ruota \u00e8 alto 126 metri."}
{"id": "8508605", "revid": "1634850", "url": "https://it.wikipedia.org/wiki?curid=8508605", "title": "Affricata retroflessa sorda", "text": "L'affricata retroflessa sorda \u00e8 una consonante, usata in alcune lingue parlate. \u00c8 rappresentata con il simbolo [\u0288\u0361\u0282], o talvolta [t\u0282] nell'IPA.\nCaratteristiche.\nLa consonante [\u0288\u0361\u0282] presenta le seguenti caratteristiche:\nOccorrenze.\nIn italiano.\nIn italiano tale fono non \u00e8 presente.\nIn polacco.\nIn polacco tale fono \u00e8 presente ad esempio nella parola \"czas\" \"tempo\" .\nIn russo.\nIn russo tale fono si trova nei dialetti al confine con la Bielorussia. Si presenta ad esempio nella parola \"\u043a\u0438\u0440\u043f\u0438\u0447\" \"mattone\" .\nIn serbo-croato.\nIn serbo-croato tale fono si presenta come un allofono di [t\u0361\u0283]. Si ritrova ad esempio nel termine \"\u010dep\" \"sughero\" .\nIn cinese.\nIn cinese tale fono si presenta nella variet\u00e0 mandarina. Ad esempio si trova nella parola \u4e2d\u6587 \"Zh\u014dngw\u00e9n\" \"lingua cinese\" ."}
{"id": "8508609", "revid": "991694", "url": "https://it.wikipedia.org/wiki?curid=8508609", "title": "PB28", "text": ""}
{"id": "8508610", "revid": "363629", "url": "https://it.wikipedia.org/wiki?curid=8508610", "title": "Sistema Diego", "text": "Il sistema Diego \u00e8 uno dei 38 gruppi sanguigni umani, ed \u00e8 composto da 21 antigeni espressi sulla glicoproteina di banda 3, nota anche come \"Anion exchanger 1\" (AE1); gli antigeni sono ereditati da vari alleli del gene SLC4A1 (\"Solute carrier family 4 member 1\"), situato sul cromosoma 17.\nLa glicoproteina AE1 \u00e8 espressa solo sui globuli rossi e, in forma ridotta, in alcune cellule del rene.\nGli antigeni di gruppo.\nGli antigeni Diego.\nIl sistema Diego prende il nome da una coppia di antigeni, Diegoa (Dia) e Diegob (Dib), che differiscono di un amminoacido nella glicoproteina AE1, corrispondente a una differenza nella sequenza nucleotidica del gene SLC4A1.\nL'antigene Diegoa \u00e8 abbastanza comune nelle popolazioni indigene delle Americhe (in Nord e Sud America) e negli asiatici orientali, mentre \u00e8 molto raro o assente nella maggior parte delle altre popolazioni, a sostegno della teoria secondo cui i due gruppi etnici condividono origini comuni. Dib \u00e8 comune o onnipresente in tutte le popolazioni. Le persone eterozigoti per i due alleli producono entrambi gli antigeni.\nGli anticorpi anti-Dia possono causare una grave malattia emolitica del neonato o gravi reazioni trasfusionali. Gli anti-Dib di solito provocano reazioni pi\u00f9 lievi.\nGli altri antigeni.\nGli antigeni Wright sono un altro paio di antigeni, Wrighta (Wra) e Wrightb (Wrb), che ugualmente differiscono per un aminoacido sulla glicoproteina AE1 e un nucleotide sul gene SLC4A1.\nDiciassette altri antigeni rari sono inclusi nel sistema Diego, poich\u00e9 sono prodotti da mutazioni del gene SLC4A1: essi includono Waldner (Wda), Redelberger (Rba), Warrior (WARR), ELO, Wulfsberg (Wu), Bishop (Bpa), Moen (Moa), Hughes (Hua), van Vugt (Vga), Swann (Swa), Bowyer (BOW), NFLD, Nunhart (Jna), KREP, Traversu (Tra), Froese (Fra) e SW1."}
{"id": "8508613", "revid": "287204", "url": "https://it.wikipedia.org/wiki?curid=8508613", "title": "Sega Soccer Slam", "text": " \nSega Soccer Slam \u00e8 un videogioco sportivo sviluppato da Black Box Games, Visual Concepts e Centerscore e distribuito da SEGA per PlayStation 2, Xbox, Xbox 360 e Nintendo GameCube tra il 2002 e il 2006; nel 2003, \u00e8 uscito su telefono cellulare come \"SEGA Soccer Slam\" esclusivamente in Nordamerica.\nModalit\u00e0 di gioco.\nIl gioco presenta 4 modalit\u00e0 e i 2 minigiochi.\nIl gioco include le seguenti modalit\u00e0:\nIl gioco include i minigiochi \"Hot Potato\" e \"Brawl\"\": il primo consiste nel calciare una palla esplosiva e passarla agli altri personaggi prima che esploda o verranno persi tutti i punti precedentemente accumulati; l'ultimo, invece, consiste nel raccogliere potenziamenti vari per abbattere gli avversari.\nAccoglienza.\nIl gioco \u00e8 stato accolto in maniera generalmente positiva, mantenendosi su voti medio-alti; nonostante ci\u00f2, la versione per PlayStation 2 \u00e8 stata accolta con minore positivit\u00e0.\nL'edizione australiana di Kotaku lo ha citato tra i 10 migliori videogiochi di calcio."}
{"id": "8508629", "revid": "93556", "url": "https://it.wikipedia.org/wiki?curid=8508629", "title": "Dona nobis pacem", "text": "Dona nobis pacem (\"Dona noi la pace\") \u00e8 una cantata scritta da Ralph Vaughan Williams nel 1936 e eseguita per la prima volta il 2 ottobre di quell'anno.\nStoria.\nIl lavoro fu commissionato per celebrare il centenario della Huddersfield Choral Society. Vaughan Williams portr\u00f2 il suo appello per la pace, riferendosi alle recenti guerre, mentre crescevano le paure di una nuova. I suoi testi sono tratti dalla messa, da tre poesie di Walt Whitman, da un discorso politico e sezioni della Bibbia. A.V. Butcher ha analizzato l'uso di Vaughan Williams delle poesie di Whitman in questa composizione.\nL'opera \u00e8 realizzata per coro e grande orchestra, con soprano e baritono solisti. La frase \"Dona nobis pacem\" (\"Dona noi la pace\"), in diversi contesti, punteggia l'intero pezzo.\nStruttura.\nIl lavoro \u00e8 articolato in sei parti, eseguite senza soluzione di continuit\u00e0:\n1. Agnus Dei.\nIl testo latino proviene dall'ultimo movimento della Messa cattolica romana. Il soprano introduce il tema, cantandolo sopra l'orchestra e il coro. Il testo si traduce come \"Agnello di Dio, donaci la pace\".\n2. Beat! Beat! Drums!\nLa seconda sezione \u00e8 basata sulla prima poesia di Whitman. Il testo descrive i tamburi e le trombe della guerra che esplodono attraverso porte e finestre, sconvolgendo la vita pacifica di congregazioni della chiesa, studiosi, coppie di sposi e altri civili.\n3. Riconciliazione.\nIl movimento usa l'intera seconda poesia di Whitman. Il baritono solista introduce la prima met\u00e0 della poesia, che il coro riecheggia e varia. Il baritono continua quindi con il resto della poesia, seguito dal coro che presenta una nuova variante della prima met\u00e0. Alla fine il soprano ripete una variazione del \"Dona nobis pacem\" del primo movimento, svettando in modo inquietante sopra le linee finali del coro.\n4. Canto funebre per due veterani.\nIl movimento usa la maggior parte della poesia di Whitman. Fu composto originariamente nel 1914 e successivamente incorporato in \"Dona nobis pacem\". Qui i tamburi ritornano, ma ora in un canto funebre per il padre e il figlio, \"caduti insieme\", avendo marciato in una \"triste processione\" verso la loro \"nuova doppia tomba\", sovrastata dalla \"luna immensa e silenziosa\". Tuttavia, nonostante tutta la solennit\u00e0, le note di speranza nel poema di Whitman sono impostate come un peana crescente, come per rassicurarci che abbiamo davvero imparato dalla carneficina della prima guerra mondiale.\n5. L'istesso tempo.\nLa quinta sezione, che non ha titolo, inizia con il baritono solista e una citazione dal discorso di John Bright con il quale aveva cercato di prevenire la Guerra di Crimea (\"L'angelo della morte \u00e8 stato all'estero in tutto il paese...\"). Il movimento prosegue con cupe citazioni dal Libro di Geremia, con soprano e coro che intervengono con l'appello di \"Dona nobis pacem\".\n6. Poco animato.\nIl movimento continua quindi con testi pi\u00f9 ottimisti, tra cui una breve ambientazione in inglese dell \"Gloria\". Termina con una coda silenziosa di \"Dona nobis pacem\", introdotta nuovamente dal soprano, aggiungendo il coro per completare il brano. Alcune registrazioni e alcune edizioni dividono l'ultimo movimento in due parti, tra la fine della citazione di Geremia e l'ingresso del baritono con le parole \"O uomo, molto amato, non temere!\""}
{"id": "8508630", "revid": "1005847", "url": "https://it.wikipedia.org/wiki?curid=8508630", "title": "Elezioni presidenziali nella Repubblica di Cina del 1918", "text": " \nLe elezioni presidenziali nella Repubblica di Cina del 1918 si tennero il 4 settembre per la designazione del presidente e del vicepresidente della Repubblica di Cina.\nXu Shichang fu eletto dai due rami dell'Assemblea nazionale che erano controllate dalla cricca di Anhui formata alle elezioni dell'Assemblea nazionale dello stesso anno. \nIl mandato di Feng Guozhang come presidente era scaduto il 10 ottobre 1918. Non cerc\u00f2 la rielezione a condizione che Duan Qirui si ritirasse da primo ministro lo stesso giorno. Xu Shichang, uno statista esperto, fu visto come un mediatore abbastanza neutrale tra le diverse fazioni e tra il Nord e il Sud. \nSebbene la cricca di Anhui (o Anfu Club) abbia promesso la vicepresidenza a Cao Kun, la cricca delle Comunicazioni imped\u00ec il quorum dei due terzi necessario per la sua elezione e lasci\u00f2 l'ufficio vacante. \nIl governo di Canton denunci\u00f2 il nuovo parlamento come illegale e rifiut\u00f2 di riconoscere legittima l'elezione di Xu Shichang. La vecchia Assemblea nazionale eletta nel 1912 raggiunse il quorum il 6 agosto a Canton e dichiar\u00f2 che non avrebbe riconosciuto alcuna attivit\u00e0 della riunione del corpo a Pechino, comprese le elezioni presidenziali o eventuali mandati o accordi presi."}
{"id": "8508631", "revid": "287204", "url": "https://it.wikipedia.org/wiki?curid=8508631", "title": "Alessandro Kara\u0111or\u0111evi\u0107", "text": ""}
{"id": "8508634", "revid": "599013", "url": "https://it.wikipedia.org/wiki?curid=8508634", "title": "Dagui Bakari", "text": ""}
{"id": "8508636", "revid": "1568601", "url": "https://it.wikipedia.org/wiki?curid=8508636", "title": "Lago Osveya", "text": "Il Lago Osveya o Lago Osveyskoye (bielorusso: \u0410\u0441\u0432\u0435\u0439\u0441\u043a\u0430\u0435 \u0432\u043e\u0437\u0435\u0440\u0430 o \u0410\u0441\u044c\u0432\u0435\u0439\u0441\u043a\u0430\u0435 \u0432\u043e\u0437\u0435\u0440\u0430; russo: \u043e\u0437\u0435\u0440\u043e \u041e\u0441\u0432\u0435\u044f o \u041e\u0441\u0432\u0435\u0439\u0441\u043a\u043e\u0435 \u043e\u0437\u0435\u0440\u043e) \u00e8 un lago di acqua dolce nella regione di Vicebsk, nel nord della Bielorussia, vicino al confine con la Lettonia e la Russia. Ha una superficie di 52,8 km2, che lo rende il secondo lago pi\u00f9 grande del paese. Il punto pi\u00f9 estremo della Repubblica bielorussa si trova a pochi gradi pi\u00f9 a nord del lago."}
{"id": "8508643", "revid": "1765139", "url": "https://it.wikipedia.org/wiki?curid=8508643", "title": "Resident Evil Village", "text": "Resident Evil Village (reso graficamente VII.I.AGE RESIDENT EVIL), conosciuto in Giappone con il titolo di (reso graficamente VII.I.AGE BIOHAZARD), \u00e8 un videogioco survival horror sviluppato e pubblicato dalla software house giapponese Capcom per PlayStation 5, PlayStation 4, Xbox Series X/S, Xbox One, Microsoft Windows e Google Stadia il 7 maggio 2021.\n\"Village\" \u00e8 il decimo capitolo della serie principale \"Resident Evil\", ed \u00e8 il sequel diretto di \"\", pubblicato nel 2017.\nIl gioco segue le vicende di Ethan Winters che, dopo un incontro fatale con Chris Redfield, si ritrova in un villaggio invaso da creature mutanti nel tentativo di trovare sua figlia rapita. Sebbene \"Village\" mantenga i principali elementi survival horror della serie, il gioco sembra essere pi\u00f9 orientato all'azione rispetto al suo predecessore.\nTrama.\nAmbientato tre anni dopo gli eventi di \"\", Ethan, Mia e la figlia Rosemary Winters si sono trasferiti in Romania dove vivono sereni dopo gli avvenimenti passati. Tuttavia, una notte, Chris Redfield e una squadra di soldati fanno irruzione nella loro casa, uccidono Mia e rapiscono Ethan e Rosemary. Ethan perde conoscenza e in seguito si sveglia accanto a un camion distrutto, insieme ai soldati che sono stati tutti uccisi. Confuso per il concatenarsi di avvenimenti tanto brutali, Ethan si imbatte in un misterioso villaggio dell'Europa orientale, infestato da creature mutanti e altamente aggressive simili a lupi mannari. Ethan guarda impotente gli abitanti sopravvissuti essere massacrati dai Lycan prima di essere catturato dai capi del villaggio: Madre Miranda e i suoi accoliti Alcina Dimitrescu, Donna Beneviento, Salvatore Moreau e Karl Heisenberg.\nDopo essere sfuggito ai suoi rapitori e aver trovato l'aiuto di un bizzarro e obeso mercante, che si fa chiamare \"il Duca\", Ethan si avventura nel Castello Dimitrescu per trovare Rosemary, riuscendo a sfuggire a Dimitrescu e alle sue figlie. Una volta uccise, Ethan trova uno strano contenitore, e il Duca lo informa che all'interno dello stesso si trova la testa di Rosemary; il bizzarro mercante spiega che Madre Miranda ha diviso Rosemary in quattro parti per un rituale speciale, ma che \u00e8 possibile riportarla in vita rimettendo insieme i quattro contenitori. Determinato a salvare Rosemary, Ethan va alla ricerca delle altre tre parti, in possesso di Beneviento, Moreau e Heisenberg.\nDopo aver ucciso i primi due, Ethan raggiunge Heisenberg nella sua fabbrica, ove questi sta pianificando una ribellione contro Miranda; nonostante Heisenberg gli proponga di usare Rosemary per ucciderla, Ethan rifiuta. Sempre nella fabbrica incontra di nuovo Chris, che gli rivela che la Mia che ha ucciso era in realt\u00e0 Miranda, la quale possiede gli stessi poteri di Eveline e aveva preso l'aspetto di Mia con l'intenzione di rapire Rosemary e farle prendere il posto della sua defunta figlia. Chris aveva tentato di uccidere Miranda per proteggere Ethan, ma non si era reso conto che ella aveva simulato la sua morte, riuscendo nel suo intento e facendo schiantare il camion che trasportava Ethan. Mentre Chris distrugge la fabbrica di Heisenberg, Ethan prende il controllo di un carro armato improvvisato per combattere e infine sconfiggere Heisenberg, venendo raggiunto subito dopo da Miranda, che lo uccide strappandogli il cuore.\nDi fronte alla morte di Ethan, Chris e la sua squadra delle forze speciali soccorrono Mia e attaccano la base di Miranda per salvare Rosemary. Al suo interno Chris trova il Megamicete, la fonte del fungo che ha dato luce a Eveline e che ha mutato Miranda e il villaggio. Nel frattempo, Ethan viene salvato dal Duca, scoprendo che la sua infezione in seguito agli eventi di Dulvey lo ha dotato di poteri rigenerativi. Il Duca trasporta quindi Ethan sul luogo del rituale, dove combatte e sconfigge Miranda, salvando Rosemary. Con il corpo gravemente compromesso in seguito allo scontro con Miranda, Ethan chiede a Chris di scappare dal villaggio con Rosemary, sacrificandosi per far esplodere una bomba piantata sul Megamicete. Mentre Mia piange la perdita di Ethan, Chris e la sua squadra si dirigono verso il quartier generale europeo della BSAA.\nAnni dopo, Rosemary, ora adolescente, visita la tomba di Ethan prima di partire per una missione per conto di un'organizzazione segreta, sebbene sia temuta dagli agenti della stessa, i quali si dimostrano pronti ad eliminarla, mentre una figura misteriosa, in lontananza, si avvicina alla macchina. Grazie alla Photo Mode, \u00e8 possibile notare che quella figura misteriosa \u00e8 il redivivo Ethan Winters, apparentemente sopravvissuto all\u2019esplosione del Megamicete.\nModalit\u00e0 di gioco.\nCome \"Resident Evil 7\", \"Village\" \u00e8 un Survival Horror in prima persona. La mappa di gioco comprende varie \"location\" (tra le quali un villaggio rurale ed un castello, entrambi esplorabili dal giocatore). Il sistema di gestione dell'inventario \u00e8 simile a quello di \"Resident Evil 4\". Il giocatore pu\u00f2 acquistare armi e oggetti dal Duca, il mercante del gioco; si possono anche cacciare alcuni animali nel villaggio e farli cucinare dal Duca; mangiare tali pasti consente al giocatore di ottenere vantaggi come il diminuire i danni subiti durante il blocco degli attacchi nemici. \"Village\" include una modalit\u00e0 multigiocatore online per sei giocatori, \"Resident Evil RE:Verse\". Anche la modalit\u00e0 \"Mercenari\" fa ritorno nel gioco; come nei precedenti capitoli, \"Mercenari\" \u00e8 una modalit\u00e0 di gioco in stile arcade ricca di azione.\nSviluppo.\nIl motore grafico del gioco \u00e8 il RE Engine, lo stesso precedentemente usato per \"Resident Evil 7.\"\nDistribuzione.\n\"Village\" \u00e8 stato annunciato l'11 giugno del 2020, durante l'evento \"reveal\" PlayStation 5. Il 21 gennaio 2021 Capcom annuncia che il titolo sarebbe stato pubblicato anche per console \"old-gen\", nonch\u00e9 la data di pubblicazione, il 7 maggio 2021.\nIl 22 aprile 2021, \u00e8 stato pubblicato da Capcom un video promozionale sulla piattaforma YouTube, nel canale ufficiale giapponese di \"Resident Evil\"; il video, , \u00e8 una parodia della popolare canzone \"Ora T\u014dky\u014d sa Iguda\", eseguita dal famoso cantante giapponese di \"enka\" Yoshi Ikuz\u014d, autore del brano originale. Dalla pubblicazione, il video totalizza oltre un milione di visualizzazioni in meno di 24 ore, entrando anche nelle tendenze di Twitter giapponese. Nel video vengono mostrati spezzoni di \"gameplay\", insieme alla performance del cantante. Il 23 aprile \u00e8 stato pubblicato il \"making of\" del video, dove vengono mostrati i dietro le quinte ed una breve intervista a Yoshi.\nAccoglienza.\nVendite.\nIn data 10 agosto 2021 Capcom comunica che il gioco ha venduto oltre 4.5 milioni di copie nel mondo.\nIn data 27 gennaio 2022 Capcom annuncia che il gioco ha venduto 5,7 milioni di copie vendute nel mondo."}
{"id": "8508649", "revid": "628767", "url": "https://it.wikipedia.org/wiki?curid=8508649", "title": "Deportazioni sovietiche dalla Lituania", "text": "Le deportazioni sovietiche dalla Lituania furono una serie di 35 deportazioni di massa effettuate in Lituania, un paese che fu occupato dall'Unione Sovietica nel 1940 e nuovamente nel 1944, divenendo una repubblica socialista. Almeno 130 000 persone, il 70% delle quali donne e bambini, vennero coattivamente trasferite nei campi di lavoro e in altri insediamenti forzati in regioni remote dell'Unione Sovietica, in particolare nell'Oblast' di Irkutsk e nel territorio di Krasnojarsk. Tra i deportati c'erano circa 4 500 polacchi. Questi dati sugli spostamenti non includono partigiani lituani o prigionieri politici (circa 150 000 persone) spedite nei gulag. Le deportazioni dei civili avevano un duplice scopo: piegare la resistenza alle politiche sovietiche in Lituania e fornire manodopera gratuita nelle aree scarsamente abitate dell'Unione Sovietica. Circa 28 000 prigionieri morirono in esilio a causa delle precarie condizioni di vita: dopo la morte di Stalin nel 1953, furono rilasciati lentamente e gradualmente. Gli ultimi a salutare la Russia lo fecero dieci anni dopo, nel 1963. Circa 60 000 di essi riuscirono a tornare in Lituania, mentre a 30 000 fu proibito di ristabilirsi in patria. Deportazioni analoghe avvennero in Lettonia, Estonia e altre repubbliche dell'Unione Sovietica. La Lituania commemora ogni anno la Giornata del lutto e della speranza il 14 giugno in memoria dei deportati.\nContesto storico.\nNell'agosto del 1939, la Germania nazista e l'Unione Sovietica firmarono il patto Molotov-Ribbentrop, in base al quale avvenne la divisione dell'Europa orientale in sfere di influenza. Gli stati baltici (Lituania, Lettonia ed Estonia) finirono nella zona d'interesse sovietico. L'Unione Sovietica avvi\u00f2 i preparativi per l'occupazione e l'incorporazione dei tre territori. In primis, impose la stipula di trattati di mutua assistenza in base ai quali gli Stati baltici accettarono di consentire l'installazione di basi militari presidiate da soldati sovietici all'interno del loro territorio. Ulteriori passi in avanti furono ritardati dalla guerra d'inverno con la Finlandia. Quando nella primavera del 1940 il conflitto fin\u00ec, l'Unione Sovietica si rifece sentire accusando i paesi baltici di cospirazione antisovietica. La Lituania ricevette un ultimatum il 14 giugno 1940. Seguirono due giorni dopo ultimatum quasi identici a quelli di Lettonia ed Estonia. L'Unione Sovietica chiese di consentire a un numero illimitato di truppe sovietiche di accedere al suolo straniero e di formare un governo pi\u00f9 filo-sovietico. I sovietici provarono a conferire una parvenza di legittimit\u00e0 nel processo di trasformazione degli stati baltici indipendenti in repubbliche socialiste sovietiche. Furono formati governi del popolo filo-sovietici e si tennero elezioni fasulle per istituire i membri dei parlamenti del popolo. L'annessione della RSS Lituana, della RSS Lettone e della RSS Estone avvenne entro il 6 agosto 1940.\nI sovietici assunsero il controllo della vita politica, economica e culturale nei tre stati. Furono rapidamente intraprese politiche gi\u00e0 adottate in precedenza in Russia: nazionalizzazione delle imprese private, riforma agraria in vista della collettivizzazione, soppressione delle organizzazioni politiche, culturali e religiose. L'economia sub\u00ec un rallentamento. Attivisti politici e altre persone etichettati come \"nemici del popolo\" furono arrestati e imprigionati. Nel giugno 1941, circa 17 000 lituani furono deportati durante la prima deportazione. Ulteriori repressioni furono impedite dall'invasione nazista dell'Unione Sovietica. Entro una settimana la Wehrmacht si assicur\u00f2 la Lituania. Inizialmente i tedeschi furono accolti come liberatori dalle popolazioni locali. Bench\u00e9 i lituani contrastarono i tedeschi dopo qualche mese il loro insediamento costituendosi in movimenti partigiani, il pi\u00f9 grande dei quali era il Comitato supremo per la liberazione della Lituania, l'Unione Sovietica venne etichettata comunque come \"nemico pubblico numero uno\".\nNel 1944, la Germania nazista stava iniziando a perdere rovinosamente terreno sul fronte orientale a scapito della Russia sovietica. Nel luglio del 1944, l'Armata Rossa raggiunse i confini lituani nell'ambito dell'Operazione Bagration. Gran parte del territorio lituano fu conquistato durante l'offensiva del Baltico. L'ultima battaglia di Memel termin\u00f2 nel gennaio del 1945. Anticipando il ritorno del terrore sovietico, circa 70 000-80 000 lituani si ritirarono in Germania prima dell'avanzata dell'Armata Rossa. In genere si trattava di attivisti politici e culturali, artisti e scienziati. Trascorrendo i primi anni del dopoguerra come sfollati, alla fine si stabilirono in altri paesi, il pi\u00f9 delle volte negli Stati Uniti. Coloro che rimasero in Lituania furono arruolati nell'esercito (circa 80 000 soldati). I coscritti sfuggirono al progetto unendosi ai partigiani lituani, un gruppo di resistenza antisovietica. Questi gruppi di guerriglieri scatenarono diversi casi di disobbedienza civile e politica, a cui i sovietici risposero effettuando azioni repressive di vario genere.\nProcedure di espulsione.\nVennero disposti soldati, equipaggiamenti e veicoli aggiuntivi al fine di eseguire la deportazione. Tuttavia, le deportazioni furono mantenute rigorosamente segrete. Esisteva un unico ordine emesso pubblicamente da Juozas Barta\u0161i\u016bnas nel febbraio 1946. Gruppi di soldati armati avrebbero circondato una casa bersaglio nel mezzo della notte. Di notte era pi\u00f9 probabile trovare tutti a casa e pi\u00f9 facile non allarmare gli altri residenti. A tutti i familiari all'interno, anche se vi fossero stati neonati e anziani, sarebbe stato ordinato di portarsi dietro del cibo e generi di altre necessit\u00e0 (l'elenco esatto di ci\u00f2 che avrebbe dovuto o avrebbe potuto essere preso variava in base alla destinazione e dipendeva dalla generosit\u00e0 dei soldati). Se qualcuno avesse tentato di resistere o scappare, i fuggiaschi sarebbero stati inseguiti o picchiati. Spesso le famiglie venivano separate e c'erano casi in cui genitori, figli o coniugi venivano segnalati consapevolmente alla stazione ferroviaria per essere deportati con i loro parenti catturati. I treni usavano spesso vagoni per bestiame senza servizi sanitari. Il viaggio durava spesso settimane se non mesi. Le condizioni erano assolutamente precarie e ai passeggeri spesso mancava cibo e acqua. Spesso sui treni si segnalavano decessi, soprattutto bambini e anziani, prima di giungere a destinazione. In un caso, un treno con i deportati deragli\u00f2 uccidendo 19 persone e ferendone 57. Mentre le istruzioni ufficiali (per esempio le istruzioni di Serov del 1941) prescrivevano spesso un trattamento nel rispetto dei deportati, in concreto le persone catturate erano soggette ad abusi ed erano spogliate delle poche cose che potevano portare in valigia.\nLe deportazioni.\nPrima deportazione nel 1941.\nLa prima deportazione di massa fu dettagliatamente pianificata dai sovietici. Antanas Snie\u010dkus, all'epoca direttore del Dipartimento di sicurezza dello stato, ordin\u00f2 i primi arresti politici il 6-7 luglio 1940: come sanzione era prevista la prigionia dei cosiddetti \"elementi antistatali che agitavano contro il governo del popolo\". Alla fine dell'anno si contavano 2 785 arresti. In particolare, furono presi di mira poliziotti, membri dell'Unione dei nazionalisti lituani, l'Unione dei fucilieri lituani e varie organizzazioni cattoliche. In totale, l'NKVD stim\u00f2 fosse necessario registrare 320 000 persone o almeno il 15% della popolazione lituana: se si includono i familiari, si arrivava a considerare circa la met\u00e0 della popolazione. In vista della deportazione, l'NKVD compil\u00f2 elenchi di persone che sarebbero state espulse nel corso della prima parte dell'operazione: per ogni soggetto erano allegate le motivazioni che imponevano l'allontanamento suo e dei suoi familiari oltre che il luogo di residenza. L'elenco veniva costantemente aggiornato. Ad esempio, un rapporto del 13 maggio 1941 segnalava 19 610 persone da arrestare e deportare in campi di prigionia e 2 954 persone (perlopi\u00f9 membri della famiglia degli arrestati) da trasferire in campi di lavoro. Un mese dopo, i numeri cambiarono e si attestavano a arrestati e 13 654 familiari: ci\u00f2 attesterebbe che lo scopo perseguito era allontanare intere famiglie antisovietiche.\nL'operazione inizi\u00f2 nella notte di venerd\u00ec 13 giugno e venne effettuata dagli uomini dell'NKVD e dell'NKGB provenienti da Russia, Ucraina, Bielorussia. Ivan Serov impart\u00ec istruzioni le quali specificavano in dettaglio come i deportati dovevano essere arrestati e poi spediti sui treni. Si specificava inoltre che gli allontanamenti dovevano essere eseguiti il pi\u00f9 furtivamente possibile per ridurre al minimo il panico ed eventuali resistenze. A ciascun gruppo esecutivo composto da quattro membri fu affidato il compito di espellere due famiglie a testa. Sempre secondo il documento ufficiale, ogni famiglia poteva portare con s\u00e9 un peso di massimo di 100\u00a0kg tra cibo, vestiti, scarpe e altri generi di prima necessit\u00e0, ma i sopravvissuti hanno testimoniato che queste istruzioni spesso non venivano seguite. A molte famiglie non fu concesso il tempo previsto dalle disposizioni. Le propriet\u00e0 lasciate dai deportati dovevano essere divise in due categorie: beni personali (vestiti, biancheria, mobili, stoviglie) e no (quadri, investimenti, inventari commerciali, immobili, animali da fattoria, attrezzi agricoli e macchinari). Le prime andavano trasferite a un rappresentante del deportato che avrebbe venduto la propriet\u00e0 e trasferito il denaro ai proprietari originali. Le seconde propriet\u00e0 dovevano essere confiscate e vendute o utilizzate da funzionari sovietici locali. Anche queste istruzioni non furono seguite e si verificarono talvolta fenomeni di saccheggio.\nLe deportazioni proseguirono: il 16 giugno mancavano ancora quasi 1 400 persone all'appello. Dovendo rispettare le previsioni effettuate, i funzionari sovietici arrestarono in fretta altre 2 000 persone il 16-18 giugno. I treni con i deportati si radunarono a Naujoji Vilnia dove gli uomini (con varie scuse con cui si chiedevano nuove ispezioni, domande o documenti da compilare) furono separati dalle loro famiglie e caricati sui treni diretti verso i campi di prigionia. In totale, partirono 17 treni il 19 giugno e raggiunsero le loro destinazioni tra il 30 giugno e il 9 luglio. Un rapporto ufficiale dell'NKVD del 19 giugno indicava 17 485 deportati, ma le statistiche ufficiali erano incomplete e lacunose. Il Centro di ricerca sul genocidio e la resistenza della Lituania ha rintracciato lo spostamento di 16 246 deportati.\nPrime deportazioni postbelliche.\nNel 1944, la Germania nazista si stava ritirando lungo il fronte orientale e le forze sovietiche raggiunsero il territorio della Lituania entro la met\u00e0 del 1944. Nell'ottobre dello stesso anno, alcuni funzionari sovietici, tra cui Sergei Kruglov che avevano contribuito alle deportazioni dei ceceni e degli ingusci, cominciarono a ventilare l'ipotesi di deportare le famiglie dei \"banditi\" - uomini che evitavano la coscrizione nell'Armata Rossa e si univano ai partigiani lituani. Tuttavia, tali misure non avvennero nel corso della guerra. Furono invece subito eseguiti preparativi per espellere i tedeschi lituani, le loro famiglie e anche i parenti meno affini. Il treno con le 1 000 persone caricate a bordo lasci\u00f2 Kaunas il 3 maggio e giunse a destinazione solo a giugno. I deportati fornirono manodopera gratuita alle piantagioni di cotone nella valle del fiume Vah\u0161. A causa delle condizioni di vita particolarmente dure, circa 580 deportati morirono nei primi due anni.\nDopo la fine della seconda guerra mondiale, Mikhail Suslov, presidente dell'Ufficio per gli affari lituani del Comitato centrale del PCUS, present\u00f2 una risoluzione per l'espulsione di 50-60 famiglie da ogni contea. Lavrentij Berija approv\u00f2 la proposta e invi\u00f2 Bogdan Kobulov e Arkady Apollonov a fornire assistenza nelle operazioni. La campagna prese di mira le famiglie lituane dei \"banditi\" e avvenne in contemporanea con un'offerta di \"legalizzazione\" dei partigiani: se si fossero arresi, le loro famiglie sarebbero rimaste incolume. A ogni modo, tali promesse non furono mantenute e gli elenchi dei partigiani legalizzati vennero utilizzati come base per redigere gli elenchi dei deportati. Oltre 6 000 persone furono deportate nel corso di un mese e mezzo. La maggior parte di quelle famiglie aveva gi\u00e0 subito la confisca delle loro propriet\u00e0, pertanto le istruzioni ufficiali sovietiche secondo cui una famiglia avrebbe potuto richiedere fino a 1 500\u00a0kg si rivelarono inutili. Oltre alle truppe dell'NKVD, parteciparono i paramilitari dei battaglioni di distruzione per compiti ausiliari.\nDal 1946 all'inizio del 1948, le deportazioni civili non furono numericamente spropositate. Le deportazioni colpirono partigiani lituani, loro simpatizzanti, kulaki (in lituano: \"buo\u017e\u0117\") e cittadini del ceto medio.\nOperazioni Vesna e Priboi.\nFurono effettuate due grandi deportazioni nel maggio 1948 (nome in codice \"Vesna\") e nel marzo 1949 (nome in codice \"Priboi\"): vennero deportate portando quasi 70 000 persone. Fu il Consiglio dei Ministri dell'Unione Sovietica a ordinare che fossero eseguite. L'operazione Priboi avvenne contemporaneamente nella RSS Lituana, nella RSS Lettone e nella RSS Estone. L'operazione Vesna interess\u00f2 la sola Lituania (probabilmente perch\u00e9 l\u00ec si concentrava il movimento di resistenza pi\u00f9 radicato). Ufficialmente, questa nuova ondata di terrore continu\u00f2 a colpire famiglie e sostenitori dei combattenti della resistenza. In aggiunta ebbe per\u00f2 lo scopo di stroncare la resistenza alla collettivizzazione, che richiedeva che i contadini cedessero la loro terra, il loro bestiame e le loro attrezzature agricole a un kolkhoz (fattoria collettiva).\nL'agricoltore avrebbe lavorato quindi per la fattoria collettiva e sarebbe stato pagato con una quota del prodotto e del profitto dell'azienda agricola in base al numero di giorni lavorativi. Pochissimi contadini aderirono volontariamente al processo poich\u00e9 ci\u00f2 avrebbe comportato l'abbandono della propriet\u00e0 privata per un sistema spesso paragonato adella servit\u00f9 della gleba. Il settore primario costituiva tra l'altro di gran lunga il principale impiego dei lituani.\nPoich\u00e9 la popolazione assistette a precedenti deportazioni e intu\u00ec i segnali di pericolo rappresentati ad esempio dall'arrivo di nuove truppe e di veicoli di trasporto, molti residenti provarono a nascondersi. In Lituania, secondo i registri sovietici ufficiali, circa 13 700 evitarono la cattura. Pertanto, le autorit\u00e0 organizzarono una deportazione ulteriore nell'aprile del 1949: si rintracciarono circa 3 000 persone, etichettate come soggetti pericolosi, trattati come prigionieri e inviati alle miniere d'oro di Bodajbo.\nOperazione Osen e ultime deportazioni.\nSembrava che le deportazioni del 1947-1948 avessero raggiunto i loro obiettivi: il 1949 vide un incremento della collettivizzazione e un ulteriore indebolimento della resistenza armata. Tuttavia, il ritmo della collettivizzazione in Lituania non era ancora cos\u00ec rapido come in Lettonia o Estonia, dove il 93% e l'80% delle aziende agricole erano state collettivizzate entro la fine del 1949. Pertanto, un'ulteriore deportazione su larga scala ebbe luogo nell'ottobre 1951 (nome in codice \"Osen\") e prese di mira in modo specifico kulaki e coloro che non accettarono le fattorie collettive. Circa 20 000 persone furono deportate durante questa operazione. Nel 1952 vennero effettuate cinque trasferimenti di massa, in cui furono allontanate circa 3 000 persone; nel 1953, i familiari di coloro che erano gi\u00e0 state deportati furono portati in Siberia. Dopo la morte di Stalin non furono pi\u00f9 effettuate espulsioni, ma circa 1 000 arresti politici di dissidenti furono effettuati tra il 1954 e il 1986 in Lituania.\nLa quotidianit\u00e0 in esilio.\nCondizioni di vita.\nLe condizioni di vita variavano notevolmente e dipendevano dalla posizione geografica dell'insediamento forzato, dalle condizioni locali e dal tipo di lavoro svolto dai deportati. Anche nei rapporti ufficiali si faceva riferimento alla mancanza di alloggi adeguati; per esempio, un rapporto di Igarka descriveva caserme con tetti che perdevano e senza finestre, letti o biancheria da letto. La maggior parte dei deportati lituani veniva impiegata nel disboscamento e nel trattamento del legno. I deportati non potevano lasciare il luogo di insediamento o cambiare mestiere; per le loro espulsioni non era previsto un termine dopo il quale avrebbero potuto fare ritorno. Coloro che tentarono la fuga o \"evitavano il lavoro\" furono mandati nei campi di prigionia. Tra il 1945 e il 1948, 1 722 lituani tentarono di fuggire e 1 070 tra questi andarono incontro alla cattura nel 1949. Nel 1948, regolamenti pi\u00f9 drastici adottati dal Soviet Supremo dell'Unione Sovietica previdero 20 anni di reclusione per chi scappava e 5 per chi forniva aiuto ai fuggitivi. I bambini nati in esilio vennero classificati come deportati e sottoposti allo stesso trattamento dei genitori, con alcune eccezioni nei casi in cui non tutto il nucleo familiare era partito dalla Lituania.\nA causa delle precarie condizioni di vita, degli eccessivi sforzi fisici durante il lavoro, della mancanza di cibo e di cure mediche, i tassi di mortalit\u00e0 risultarono elevati, specialmente tra i giovani e gli anziani. Sulla base delle registrazioni incomplete e inesatte conservate dall'MVD e MGB, Arvydas Anu\u0161auskas ha stimato che circa 16 500 e 3 500 lituani sono morti rispettivamente nel 1945-1952 e 1953-1958; questo numero non include gli 8 000 decessi delle deportazioni nel 1941. Sulla base di questa ricostruzione, i decessi lituani totali potrebbero aggirarsi intorno ai 28 000. I bambini rappresentavano circa un quarto delle vittime totali.\nRilascio e ritorno in patria.\nLa morte di Stalin nel 1953 fu seguita dal disgelo di Chru\u0161\u010d\u00ebv e dalla destalinizzazione, che comport\u00f2 una liberazione graduale dei deportati e dei prigionieri. Nel luglio del 1954, i bambini deportati di et\u00e0 inferiore ai 16 anni furono rimossi dall'elenco dei deportati e la pena per la fuga fu ridotta da 20 a 3 anni di prigione. La liberazione dei lituani risult\u00f2 lenta. Quando nel 1954 fu annunciata un'amnistia per persone di et\u00e0 superiore ai 55-60 anni, disabili e malati incurabili, una disposizione speciale escludeva i lituani o i membri dell'Organizzazione dei nazionalisti ucraini a per ragioni di \"pubblica sicurezza\" In Lituania, i fascicoli deportati furono pian piano revisionati caso per caso dal Soviet Supremo della RSS Lituana. Gli apparat\u010dik sovietici consideravano i trasferiti una minaccia, soprattutto perch\u00e9 rivendicarono il possesso delle propriet\u00e0 a loro confiscate al momento dell'allontanamento. Per questi motivi il rilascio dei lituani avvenne solo in circostanze limitate, in caso di palesi irregolarit\u00e0 o violazioni.\nNel 1956 e nel 1957, il Soviet Supremo dell'Unione Sovietica autorizz\u00f2 il rilascio di gruppi pi\u00f9 numerosi di deportati, compresi i lituani. Poich\u00e9 si prevedeva tornassero in gran numero, i comunisti locali si interrogarono su cosa sarebbe potuto accadere se i lituani tornati avessero presentato una petizione per riottenere le propriet\u00e0 confiscate. I funzionari sovietici lituani, tra cui Antanas Snie\u010dkus, emanarono ordinanze amministrative che vietavano il rimpatrio in quanto soggetti potenzialmente pericolosi e presentarono una proposta legislativa a Mosca per attuare politiche nazionali in tal senso. Nel maggio del 1958, l'Unione Sovietica rianalizz\u00f2 la sua posizione riguardo ai rimanenti deportati: tutti coloro che non erano coinvolti con i partigiani lituani furono liberati, ma senza il diritto di tornare in Lituania. Gli ultimi lituani restati (i parenti dei partigiani e i partigiani stessi) partirono dalla Russia nel 1960 e nel 1963. La maggior parte dei deportati fu liberata nel maggio 1958 e non torn\u00f2 mai pi\u00f9 in Lituania.\nCirca 60 000 deportati tornarono in Lituania. Tuttavia, dovettero affrontare ulteriori difficolt\u00e0: i loro beni erano andati persi, in condizioni pessime o posseduti da estranei; inoltre, si verificarono fenomeni di discriminazione per chi intendeva ottenere lavoro e garanzie sociali e ai loro figli fu negata l'istruzione superiore. Agli ex deportati, ai membri della resistenza e ai loro figli non fu permesso di integrarsi nella societ\u00e0. Questo contesto port\u00f2 alla costituzione di un gruppo permanente di individui che si opposero al regime e continuarono una resistenza non violenta.\nImpatto sociale e giudizio storiografico.\nLe deportazioni della popolazione civile senza preavviso, processo o motivi fondati rientrarono tra le accuse pi\u00f9 gravi mosse dai baltici contro il regime sovietico. Quando, durante il periodo della glasnost' messa in atto da Gorba\u010d\u00ebv, ai lituani fu concessa una maggiore libert\u00e0 di espressione, onorare la memoria dei deportati fu una delle loro prime richieste. Queste furono presentate durante la prima manifestazione pubblica antisovietica organizzata dalla Lega della Libert\u00e0 lituana il 23 agosto 1987.\nAlcuni lituani ritengono che i deportati debbano ricevere un risarcimento per il lavoro effettuato sotto costrizione esattamente come la Germania ha pagato un risarcimento ai lavoratori forzati nella Germania nazista."}
{"id": "8508650", "revid": "113645422", "url": "https://it.wikipedia.org/wiki?curid=8508650", "title": "Neumagen", "text": ""}
{"id": "8508654", "revid": "599013", "url": "https://it.wikipedia.org/wiki?curid=8508654", "title": "Carlo Bonfanti (ciclista)", "text": ""}
{"id": "8508658", "revid": "287204", "url": "https://it.wikipedia.org/wiki?curid=8508658", "title": "Levitron", "text": "Il Levitron \u00e8 un dispositivo meccanico sviluppato e distribuito in commercio da W. Hones. Esso \u00e8 formato da un magnete a forma di trottola, che pu\u00f2 essere sollevato in modo da fluttuare nell\u2019aria; ondeggia per alcuni minuti intorno ad un punto di equilibrio ubicato al di sopra di una pesante base contenente una lastra di ceramica magnetizzata.\nStoria.\nPer molti secoli la scienza ha ritenuto impossibile la levitazione.\nDurante il XVIII e il XIX secolo alcuni scienziati pensavano che i problemi di base potessero essere superati usando i magneti; tuttavia, il Reverendo Samuel Earnshaw dichiar\u00f2 nel 1842 che la levitazione realizzata usando dei semplici magneti era impossibile (con gli elettromagneti, invece, la levitazione era sicuramente possibile). L'affermazione di Earnshaw divenne nota come il Teorema di Earnshaw, il quale venne dato per buono fino alla fine del XX secolo.\nNel 1980 uno scienziato dilettante americano, R. M. Harrigan cre\u00f2 un dispositivo che sembr\u00f2 contraddire il Teorema di Earnshaw, permettendo una reale levitazione utilizzando semplici magneti.\nLa sua idea fu brevettata e commercializzata sotto il nome di \u201cLevitron\u201d nel 1983 da altri due americani: i fratelli Bill ed Edward Hones.\nIl funzionamento di Levitron.\nSpiegazione generale.\nLa forza antigravitazionale che respinge la trottola dalla piattaforma \u00e8 il magnetismo.\nLa trottola e la pesante lastra contenuta nel sostegno sono magnetizzate in maniera opposta: la base \u00e8 un magnete con il polo nord rivolto verso l'alto e la trottola \u00e8 un magnete con il polo nord rivolto verso il basso.\nIl principio \u00e8 che due poli uguali (per esempio, due nord) si respingono, e due poli opposti si attraggono, con forze direttamente proporzionali alla vicinanza degli stessi.\nSulla trottola sono presenti quattro vettori magnetici. Sul polo nord della trottola vi \u00e8 una repulsione dal nord della base e una attrazione dal sud, mentre sul suo polo sud vi sono un\u2019attrazione dal nord della base e una repulsione dal sud della base. Poich\u00e9 la direzione delle forze \u00e8 determinata dalla distanza, prevale la repulsione nord-nord e la trottola \u00e8 magneticamente respinta. Quindi la trottola resta sospesa per aria nello stesso punto in cui questa repulsione verso l'alto bilancia la forza di gravit\u00e0, orientata verso il basso, cio\u00e8 nel punto di equilibrio dove la forza totale \u00e8 zero.\nLa rotazione di Levitron.\nLa trottola ha la necessit\u00e0 di girare per evitare il ribaltamento. Oltre a far agire una forza sulla trottola nel suo insieme, il campo magnetico della base imprime infatti una forza di torsione sul suo asse di rotazione. Se la trottola non ruotasse, questa forza di torsione magnetica sposterebbe l'asse di rotazione e la capovolgerebbe; a quel punto il polo sud della trottala si orienterebbe verso il basso: la forza dalla base diverrebbe di attrazione, cio\u00e8 nella stessa direzione della forza di gravit\u00e0, e la trottola cadrebbe. Quando la trottola sta girando, la forza di torsione agisce in maniera giroscopica e l\u2019asse non si ribalta, ma si limita a ruotare attorno alla direzione del campo magnetico. Questa rotazione \u00e8 chiamata precessione. \nNel caso di Levitron, l'asse \u00e8 sostanzialmente verticale e la precessione \u00e8 percepibile per mezzo di una vibrazione che diventa sempre pi\u00f9 evidente quando la trottola tende al basso. Questa capacit\u00e0 della rotazione nello stabilizzare una trottola sostenuta magneticamente \u00e8 stata scoperta da Roy M. Harrigan.\nIl motivo per il quale la trottola rimane sospesa e non scivola lateralmente non \u00e8 dovuto esclusivamente all\u2019equilibrio, ma anche alla sua posizione, tanto che un leggero dislocamento orizzontale o verticale potrebbe consentire la creazione di una forza in grado di spostare la trottola dal punto di equilibrio.\nPer Levitron, lo stato di equilibrio \u00e8 difficile da raggiungere. \nEsso \u00e8 reso possibile dal fatto che, se la trottola si muove lateralmente, il campo magnetico della base, attorno al quale l\u2019asse della trottola ruota, muta leggermente dalla posizione verticale. Se la trottola ruotasse scrupolosamente in verticale, la fisica del campo magnetico farebbe perdere lo stato di equilibrio, in conformit\u00e0 al teorema di Earnshaw. Se, infatti, si dispone la trottola al di sopra della base, essa non rimarr\u00e0 in aria, ma si capovolger\u00e0 in modo che i due poli opposti (della trottola e della base) vengano a contatto.\nL'importanza del peso di Levitron.\nIl peso della trottola \u00e8 di fondamentale importanza.\nLa forza di magnetizzazione della base e della trottola stabiliscono l'altezza di equilibrio in cui il magnetismo bilancia la forza di gravit\u00e0. Questa altezza deve essere compresa nella fascia di stabilit\u00e0.\nLa magnetizzazione della base e della trottola possono essere alterate da leggere variazioni di temperatura che provocherebbero un indebolimento del campo. Ad esempio se la temperatura sale, le direzioni degli atomi magnetici cambiano. Nel caso in cui il peso non dovesse venire riadattato per pareggiare, l\u2019equilibrio si sposterebbe fuori dalla fascia di stabilit\u00e0 e la trottola cadrebbe. A causa di questa limitazione, la regolazione risulta particolarmente sensibile. Per questo motivo il peso della trottola deve essere continuamente variato (nell'ordine dello 0,3% del peso della trottola) anche con prove distanti pochi minuti.\nLa caduta della trottola.\nLa trottola ruota saldamente in una fascia compresa tra le 25 e le 30 rivoluzioni al secondo. Risulta totalmente instabile sopra le 35-40 e sotto le 18 rivoluzioni al secondo. Dopo che la trottola viene fatta ruotare, sale, discende e decelera gradualmente a causa dell\u2019attrito prodotto dall'aria. Dopo pochi minuti raggiunge il limite pi\u00f9 basso di stabilit\u00e0 (18 rps) e cade. \nLa durata della rotazione pu\u00f2 essere aumentata collocando la trottola nel vuoto.\nIn alcuni esperimenti eseguiti nel vuoto, la trottola \u00e8 caduta dopo circa 30 minuti. La causa non \u00e8 chiara: potrebbe essere il cambiamento della temperatura a spingere l'equilibrio al di fuori della fascia di stabilit\u00e0, oppure la presenza di alcuni minuscoli rimasugli di instabilit\u00e0 a lungo termine, poich\u00e9 la trottola non ruota abbastanza velocemente; o ancora il fatto che le oscillazioni dell'equipaggiamento del vuoto fanno oscillare il campo e conducono gradualmente la rotazione dell'asse fuori dalla direzione del campo. La levitazione pu\u00f2 essere considerevolmente prolungata soffiando dell'aria verso un collare appropriatamente dentellato e posto attorno alla parte esterna della trottola per conservare la frequenza di rotazione all'interno della fascia di stabilit\u00e0.\nSpiegazione tecnica del funzionamento.\nSupponendo che il dipolo magnetico del polo della parte superiore della trottola formula_1 sia sempre orientato in direzione verticale verso il basso (formula_2) e il campo magnetico repulsivo formula_3 dal magnete di base sia principalmente orientato nella direzione verticale verso l\u2019alto (formula_4) della regione di levitazione, l\u2019energia potenziale formula_5 verr\u00e0 ottenuta con: formula_6dove formula_7 \u00e8 l'energia potenziale gravitazionale e formula_8 \u00e8 la forza di sollevamento del dipolo magnetico.Per ottenere una levitazione stabile, la forza di sollevamento formula_9 deve bilanciare il peso di formula_10 superiore e l\u2019energia potenziale del punto di levitazione deve essere al minimo. Se l\u2019energia \u00e8 al minimo, essa deve avere una curvatura positiva in ogni direzione oppure formula_11, dove formula_12 sono le tre direzioni x,y e z.\nTuttavia, si ha formula_13 in qualsiasi punto dello spazio libero, quindi la condizione minima di energia non pu\u00f2 essere soddisfatta in qualsiasi direzione. Invece di un minimo, nell'energia potenziale c'\u00e8 un punto di sella. Questa \u00e8 solo una conseguenza del fatto che il campo magnetico nella regione di cattura \u00e8 privo di divergenze e rotore.\nCome si usa.\nIl Levitron pu\u00f2 essere molto difficile da usare. Ottenere il perfetto equilibrio della base e della trottola pu\u00f2 richiedere molto tempo. Dopo vari esperimenti svolti in Laboratorio, l'Istituto di tecnologia del Massachusetts (in inglese: Massachusetts Institute of Technology, MIT) ha redatto una serie di istruzioni per facilitare l\u2019utilizzo di questo dispositivo.\nIl livellamento della base di Levitron.\nIl livellamento della base di Levitron deve essere regolato per essere esattamente al livello di gravit\u00e0.\nSe il magnete di base del Levitron non \u00e8 allineato con la forza di gravit\u00e0, la trottola osciller\u00e0 pi\u00f9 volte su uno stesso lato.\nSe la trottola si muove su uno stesso lato, la gamba della base di quel lato va allentata di almeno due giri. Se una gamba \u00e8 alta, \u00e8 possibile abbassare anche le gambe sugli altri due lati.\nOccorre continuare a regolare le gambe della base finch\u00e9 non sono presenti queste 3 condizioni:\nSe si raggiunge il punto 1, \u00e8 il momento di procedere alla scelta del peso della rondella di Levitron.\nSe si raggiunge il punto 2, \u00e8 il momento di regolare l\u2019altezza delle gambe della base leggermente: pu\u00f2 bastare mezzo giro.\nSe si raggiunge il punto 3, il piano per la base del Levitron \u00e8 allineato.\nCorreggere il peso di Levitron.\nNel caso in cui non si sia mai usato Levitron, la prima cosa che si deve fare \u00e8 mettere la trottola sul piatto. Molto probabilmente la trottola del Levitron non si alzer\u00e0 subito dalla base e in questo caso, si deve procedere alleggerendo il peso utilizzando rondelle pi\u00f9 leggere.\nSe al giro successivo, la trottola non si solleva dalla base, bisogna alzare un pochino la base e alleggerire ulteriormente il peso della trottola scegliendo una rondella pi\u00f9 leggera. Se la trottola si solleva dalla base con eccessiva forza, e la base \u00e8 allineata con la forza di gravit\u00e0 (vedi le istruzioni di livellamento), il peso deve essere aumentato a met\u00e0 giro. Occorre continuare questa ricerca binaria fino a quando la trottola non si trova abbastanza distaccata dalla base o si libra per un po' prima di muoversi in direzioni casuali.\nSe la trottola si trova in una di queste condizioni, \u00e8 il momento di variare leggermente il peso. Se la trottola \u00e8 troppo pesante, si pu\u00f2 provare a diminuire di poco il peso con una rondella pi\u00f9 leggera. Se trottola rimbalza sul piatto, probabilmente c\u2019\u00e8 solo bisogno di rimuovere una rondella. Se la trrottola \u00e8 troppo leggera, si pu\u00f2 provare ad aggiungere una rondella. Le rondelle fanno pi\u00f9 differenza di quanto ci si aspetterebbe. Alla fine, si dovrebbe trovare il peso corretto.\nSe non \u00e8 la prima volta che si utilizza il Levitron, bisogna iniziare con la rondella che era in precedenza sulla trottola e utilizzare lo stesso metodo di ricerca descritto nella sezione precedente. Il campo magnetico e il peso necessario dipendono entrambi dalla temperatura. Se \u00e8 una giornata pi\u00f9 fredda, probabilmente occorrer\u00e0 del peso. Se \u00e8 una giornata calda, probabilmente sar\u00e0 necessario rimuovere del peso.\nQuando tutto sar\u00e0 perfettamente bilanciato, la trottola leviter\u00e0 appena sopra il magnete di base.\nEsperimenti svolti con misure standard di Levitron.\nPer le basi che sono quasi tutte formate da materiale magnetico, il rapporto formula_14, momento magnetico per unit\u00e0 di massa, \u00e8 essenzialmente materiale.\nEcco qui descritti alcuni parametri principali per ottenere una trottola sperimentale di Levitron e stazionaria, sia sul magnete di base di Levitron che su un magnete di base circolare regolabile.\nLa trottola senza fusto \u00e8 stata sviluppata in modo che la sua inerzia rotazionale possa essere determinata in modo pi\u00f9 preciso dalla sola geometria. Invece di utilizzare le diverse rondelle, la regolazione si ottiene cambiando lo spazio tra due anelli magnetici che compongono la base. \nL'inerzia rotazionale della trottola del Levitron, con le rondelle, \u00e8 stata determinata usando un filo di torsione.\nSotto sono presentati tre dei casi che Martin D. Simon, Lee O. Heflinger e S. L. Ridgway hanno misurato e confrontato con la teoria lineare e la simulazione al computer.\nIn generale, i risultati sperimentali concordano con la teoria e la simulazione entro il 20%. Nella maggior parte dei casi, l'esperimento non raggiunge il numero di giri al secondo, o limite di frequenza calcolato e, in nessun caso raggiunge il limite di frequenza inferiore.\nEsperimento svolto da T.B. Jones, M. Washizu e R. Gans.\nSintesi delle posizioni calcolate e misurate degli zeri e dei massimi di campo magnetico assiale Bz, pi\u00f9 i limiti degli equilibri stabili della piastra di base Levitron\u00ae in dotazione e con lamiera d'acciaio laminata a freddo di 15 cm quadrati e spessa 6,35 mm.\nI valori qui forniti sono certamente al di sotto del limite massimo"}
{"id": "8508660", "revid": "69794", "url": "https://it.wikipedia.org/wiki?curid=8508660", "title": "Ospedale dei Bambini Vittore Buzzi", "text": "L'Ospedale dei Bambini Vittore Buzzi \u00e8 un ospedale pediatrico di Milano, parte dell'ASST Fatebenefratelli Sacco.\nStoria.\nNel 1886 il medico Raimondo Guaita avvia un piccolo ospedale da 12/14 posti letto dedicato esplicitamente ai bambini che nel 1897 viene dichiarato ente morale dal Re Umberto I di Savoia e viene aperto l'Ospedale dei Bambini, infine, nel 1906.\nNel 1967 Vittore Buzzi fa una generosa donazione all'ospedale, che permette di aprire il terzo blocco, e da quell'anno l'Ospedale gli viene dedicato.\nNel 2005 viene inserita negli Istituti clinici di perfezionamento e con la riforma socio-sanitaria lombarda del 2016, che li abolisce, viene inserito nell'ASST Fatebenefratelli-Sacco. \nNel 2020 viene approvato il progetto d'estensione dell'ospedale con un nuovo reparto di emergenza-urgenza di 10'000 metri quadri."}
{"id": "8508661", "revid": "827882", "url": "https://it.wikipedia.org/wiki?curid=8508661", "title": "Mantecada", "text": "La mantecada (pl. \"mantecadas\") \u00e8 un dolce spagnolo.\nCaratteristiche.\nLa mantecada sono dolci a base di uova, farina, burro e zucchero, hanno una consistenza simile a quella di un pan di Spagna o di un muffin e un sapore che ricorda quello della torta quattro quarti. La forma piatta e quadrangolare del dolce \u00e8 dovuta al fatto che viene cotta sopra un particolare pezzo di carta che prende il nome di \"cajilla\". Le \"mantecada\" non vanno confuse con i \"mantecado\".\nDiffusione.\nLe \"mantecada\" vengono preparate in varie regioni della Spagna ma quelle pi\u00f9 conosciute provengono dalla Spagna nordoccidentale, in particolare dalla citt\u00e0 di Astorga, nella provincia di Le\u00f3n, ove vengono preparate le \"Mantecada de Astorga\", che sono un'Indicazione geografica protetta, e nella vicina regione storica della Maragater\u00eda. Le \"mantecada\" vengono anche distribuite in commercio in formato ridotto nell'America latina.\nVarianti.\nIn Colombia e Venezuela viene preparato un dolce omonimo a base di farina di mais e che viene tagliato a fette subito dopo la cottura."}
{"id": "8508664", "revid": "113645607", "url": "https://it.wikipedia.org/wiki?curid=8508664", "title": "Teniente Primero", "text": ""}
{"id": "8508668", "revid": "1924342", "url": "https://it.wikipedia.org/wiki?curid=8508668", "title": "Dance Dance Dance (Astrid S)", "text": "Dance Dance Dance \u00e8 un singolo della cantante norvegese Astrid S, pubblicato il 5 giugno 2020 come primo estratto dal primo album in studio \"Leave It Beautiful\".\nVideo musicale.\nIl video musicale \u00e8 stato reso disponibile il 6 giugno 2020.\nTracce.\nTesti e musiche di Astrid Smeplass, Jakob Gustaf Hazell, Litens Anton Nilsson e Svante Halldin."}
{"id": "8508676", "revid": "436907", "url": "https://it.wikipedia.org/wiki?curid=8508676", "title": "B12 (singolo)", "text": "B12 \u00e8 un singolo del gruppo musicale statunitense Grey Daze, pubblicato il 12 giugno 2020 come quinto estratto dal terzo album in studio \"Amends\".\nDescrizione.\nIl brano affonda le proprie origini nel 1997, quando fu realizzata una prima versione per il secondo album \"...No Sun Today\". In occasione della registrazione di \"Amends\", i Grey Daze hanno rivisitato completamente la parte musicale avvalendosi della collaborazione di James \"Munky\" Shaffer e Brian \"Head\" Welch, chitarristi dei Korn.\nVideo musicale.\nIl videoclip \u00e8 stato presentato in anteprima attraverso il festival virtuale Download TV, fondato dal Download Festival, e mostra scene dei Grey Daze eseguire il brano in una stanza illuminata da immagini di Bennington e e da immagini tratte dalla copertina di \"Amends\" con altre in cui viene mostrato il processo di registrazione del brano stesso con Shaffer e Welch.\nTracce.\nTesti di Chester Bennington e Sean Dowdell, musiche di Chester Bennington, Sean Dowdell, Mace Beyers e Bobby Benish."}
{"id": "8508705", "revid": "131145", "url": "https://it.wikipedia.org/wiki?curid=8508705", "title": "Onychogomphus", "text": "Onychogomphus \u00e8 un genere di insetti appartenente alla famiglia Gomphidae.\nSpecie.\n\"Onychogomphus\" presenta diverse specie:"}
{"id": "8508706", "revid": "762947", "url": "https://it.wikipedia.org/wiki?curid=8508706", "title": "Sir John in Love", "text": "Sir John in Love \u00e8 un'opera in quattro atti, scritta nel 1928 dal compositore inglese Ralph Vaughan Williams. Il libretto, dello stesso compositore, \u00e8 basato su \"Le allegre comari di Windsor\" di Shakespeare e integrato con testi di Philip Sidney, Thomas Middleton, Ben Jonson, Beaumont e Fletcher. La musica fa uso di melodie folk inglesi, tra cui \"Greensleeves\". Originariamente intitolata \"The Fat Knight\", l'opera fu presentata al Parry Opera Theatre, Royal College of Music, a Londra il 21 marzo 1929. La sua prima esecuzione professionistica fu il 9 aprile 1946 al Teatro Sadler's Wells.\nStoria delle esecuzioni.\nLe rappresentazioni dell'opera sono rimaste rare, comprese le produzioni del 1978 e del 1988 della Bronx Opera (New York) e un'esecuzione in concerto del Barbacane del 1997. Dopo il 1958 l'opera non pi\u00f9 messa in scena nel Regno Unito fino alla produzione 2006 all'English National Opera (ENO), che fu la prima produzione di ENO dell'opera. Nell'agosto 2010 l'Australian Shakespeare Festival, un'iniziativa dell'Universit\u00e0 della Tasmania, tenne un concerto professionale di presentazione dell'opera diretta da Myer Fredman. Il Royal Conservatoire of Scotland ha fatto quattro esecuzioni dell'opera nel maggio 2015. Nel gennaio 2017 la Bronx Opera ha eseguito l'opera come parte della loro stagione del 50\u00ba anniversario.\nTrama.\nAtto 1.\nFuori dalla casa di Page Justice Shallow e Parson Evans sono arrabbiati con Sir John Falstaff e i suoi uomini per aver fatto ubriacare Abraham Snella e avergli rubato il portafoglio. Snella sta cercando di comporre un sonetto per esprimere il suo affetto per Anne Page, ma non riesce a superare la linea \"O dolce Anne Page\". Entra Falstaff, sprezzante della rabbia di Shallow ed Evans nei suoi confronti. Quindi arrivano Anne Page, Mistress Page e Mistress Ford.\nRimanendo fuori, Evans e Shallow cospirano per organizzare un incontro tra Slender e Anne Page e inviare Simple, il servo di Slender, a Mistress Quickly per ottenere la sua assistenza. Anne Page quindi dirige gli uomini a cena. Rimasta sola, medita sul desiderio di sua madre di sposare il Dr. Caius, che non desidera. Arriva per\u00f2 il suo vero amore, Mastro Fenton. Anne Page e Fenton cantano un duetto, ma Mastro Page scaccia Fenton, perch\u00e9 pensa che Fenton sia l\u00ec solo per la dote di Anne Page. Mastro Page \u00e8 lui stesso pi\u00f9 incline a Slender come un buon partito per Anne.\nMentre Fenton si nasconde, appaiono il Dr. Caius, il suo servitore John Rugby e Mistress Quickly. Caius spera nell'assistenza di Mistress Quickly nella conquista di Anne Page. Simple cerca di consegnare la lettera di Slender, ma Caius la intercetta e, dopo averla letta, pensa che anche Evans abbia dei disegni su Anne Page. Dopo che Caius, Rugby e Simple se ne sono andati, Fenton appare e d\u00e0 a Mistress Quickly un anello per Anne e dell'oro per lei stessa, per aiutarlo a conquistare Anne Page. L'oro spinge rapidamente Mistress a posizionare Fenton in cima alla lista dei pretendenti ad Anne Page.\nNella locanda Falstaff nota che sta affrontando un momento difficile per le sue finanze. Ha escogitato un piano per sedurre le Padrone Ford e Page e sottrarre loro denaro. Falstaff scrive lettere d'amore identiche a Mistress Ford e Page, ma i suoi scagnozzi Nym e Pistol si rifiutano di far parte di questo piano. Allora Falstaff istruisce il suo paggio Robin perch\u00e9 consegni le lettere separatamente.\nNym e Pistol decidono a questo punto di informare il Mastro Ford del piano di Falstaff. Ford entra, provando gi\u00e0 gelosia e sospettando della fedelt\u00e0 di sua moglie. Quando Nym e Pistol raccontano a Ford il piano di Falstaff, Ford decide di fare visita a Falstaff sotto mentite spoglie per vedere fino a che punto si \u00e8 spinto Falstaff con il suo piano. Le allegre comari, Mistress Ford e Page, fanno cuc\u00f9 come contrappunto alla rabbia di Ford.\nAtto 2.\n\"Scena 1: una stanza nella casa di Page\"\nA casa di Page, Mistress Page legge la lettera di Falstaff. Arriva quindi Mistress Ford con la sua lettera di Falstaff. Le allegre comari confrontano le lettere e vedono che sono identiche ad eccezione dei nomi. Promettono vendetta contro Falstaff per il suo tentativo di tradimento. Incaricano in fretta Mistress Quickly di consegnare un messaggio a Falstaff che dovrebbe andare a casa di Alice Ford tra le dieci e le undici di quella notte.\n\"Scena 2: Il salotto della Locanda della Giarrettiera\"\nBardolfo annuncia a Falstaff l'arrivo di un visitatore, Mastro \"Brook\", che \u00e8 Ford sotto mentite spoglie. \"Brook\" dice di essere innamorato di Mistress Ford, ma che lei ha una reputazione di fedelt\u00e0. Offre a Falstaff del denaro per vedere se lui pu\u00f2 sedurre Mistress Ford per suo conto. \"Brook\" \u00e8 scioccato nell'apprendere che Falstaff ha gi\u00e0 un appuntamento pianificato con Mistress Ford per quella notte. Dopo che Falstaff se ne \u00e8 andato, Ford si strappa la maschera e si infuria contro l'apparente infedelt\u00e0 della moglie.\nAtto 3.\n\"Scena 1: un sentiero vicino a Windsor\"\nFenton chiede l'assistenza dell'Oste della locanda per conquistare Anne Page. Anne arriva, inizialmente esprimendo alcuni dubbi a causa del passato legame di Fenton con Falstaff, ma lui la convince del suo vero amore. Lei gli racconta del piano di sua madre di sposarla con Caius e del piano di suo padre di sposarla con Slender. La sua intenzione, per\u00f2, \u00e8 quella di sposare Fenton, e l'oste della locanda progetta di trovare un prete per officiare una cerimonia tra di loro.\n\"Scena 2: un campo vicino a Windsor\"\nEntra Caius, con l'intenzione di sfidare Evans a duello per Anne Page. Caius, insieme a Ford, Shallow, Slender e l'oste, incontrano Evans sulla riva del fiume per il duello. Il duello tra Caio ed Evans per\u00f2 si protrae gradualmente, fino a quando l'oste non chiede loro che si perdonino reciprocamente e si riappacifichino andando alla locanda per una pinta. Ford quindi invita la compagnia a casa sua, con l'intenzione di mostrare loro un \"mostro\".\n\"Scena 3: una stanza nella casa di Ford\"\nA casa di Ford le allegre comari, con Mistress Quickly presente, stanno preparando la trappola per Falstaff, sotto forma di un cesto della biancheria. Mistress Ford ordina ai suoi domestici di scaricare il contenuto della cesta in un fossato al suo comando. Tutti, tranne Mistress Ford si nascondono e lei canta \"Greensleeves\" in preparazione all'arrivo di Falstaff. Appare Falstaff, ma prima di poter iniziare seriamente la sua seduzione, Mistress Quickly si precipita ad avvertire Mistress Page che corre verso casa. Mistress Page arriva all'improvviso per far sapere a tutti che Mastro Ford \u00e8 in rotta verso la casa con rabbia gelosa, che per lei fa parte del piano per ingannare Falstaff, tranne per il fatto che Ford \u00e8 davvero sulla strada per la casa, cosa di cui nessuno \u00e8 consapevole. L'unico posto dove Falstaff pu\u00f2 nascondersi \u00e8 il cesto della biancheria. Falstaff si nasconde al suo interno e poi Ford e i suoi seguaci si presentano all'improvviso, alla ricerca del \"mostro\" a cui si era accennato prima. Mistress Ford ordina ai suoi servi di rimuovere il cesto della biancheria, cosa che fanno, sotto grande sforzo a causa del peso di Falstaff. Ford riesce solo a trovare Mistress Page nascosta dietro una tenda.\nAtto 4.\n\"Scena 1: una stanza nella casa di Ford\"\nFord chiede perdono a sua moglie, che lei concede. I Ford e i Page quindi pianificano una vendetta finale su Falstaff, attirandolo nella Foresta di Windsor, dove la leggenda narra che Herne il Cacciatore frequenti la Quercia di e le fate tormentano i viaggiatori inconsapevoli. Mistress Page intende vestirsi da regina delle fate e, con l'aiuto dei bambini locali, derider\u00e0 Falstaff. Mistress Page dice a Caio che Anne indosser\u00e0 il verde, per permettergli di trovarla. A sua volta, Mastro Page informa Slender che Anne indosser\u00e0 il bianco.\n\"Scena 2: La foresta di Windsor\"\nFalstaff ha ricevuto una comunicazione da Mistress Ford per incontrarla alla Quercia di Herne, vestito come Herne il Cacciatore e con indosso le corna, nella speranza di spaventare gli intrusi. Arrivano le allegre comari, ma prima che possa succedere qualcosa tra loro tre, compaiono alcune fate e le allegre comari partono rapidamente. Anne Page, vestita di blu, appare con un gruppo di fate e conduce una danza intorno alla quercia di Herne. Caius e Slendero arrivano ciascuno e cercano rispettivamente una fata vestita di verde e di bianco, che trovano ciascuno e poi partono. Fenton arriva e trova Anne Page e se ne vanno. Le fate prendono in giro Falstaff, fino a quando un corno interrompe l'azione.\nI Ford e i Page entrano in scena e Falstaff si rende conto di essere stato ingannato. Lo prende di buon umore. Mastro Page ora dice che a questo punto Anne \u00e8 sposata con Slender. Slender arriva con la sua nuova \"sposa\", che si rivela essere il giovane William Page sotto mentite spoglie. A sua volta, Mistress Page afferma che Anne \u00e8 ora sposata con Caius. Appare Caius, con la sua \"sposa\", che in realt\u00e0 \u00e8 il paggio di Falstaff, Robin. Fenton e Anne finalmente appaiono e rivelano a tutti che sono ufficialmente sposati. L'opera termina con un coro di riconciliazione."}
{"id": "8508735", "revid": "287204", "url": "https://it.wikipedia.org/wiki?curid=8508735", "title": "Riders to the Sea", "text": "Riders to the Sea \u00e8 una breve opera in un atto di Ralph Vaughan Williams, basata sull'omonima commedia di John Millington Synge. Il compositore complet\u00f2 la partitura nel 1927, ma non fu rappresentata in anteprima fino al 1\u00ba dicembre 1937, al Royal College of Music di Londra. L'opera rimase in gran parte nell'ambito di studenti e dilettanti fino a quando non entr\u00f2 nel repertorio del Teatro Sadler's Wells nel 1953.\nStoria.\nVaughan Williams lasci\u00f2 intatto il testo di Synge, con solo un piccolo numero di modifiche. Sebbene la partitura vocale fosse stata stampata gi\u00e0 dal 1936, quella orchestrale completa non fu pubblicata fino al 1973. Il compositore Edmund Rubbra ha definito quest'opera meno un'opera che un \"dramma parlato elevato in potere emotivo ed espressivit\u00e0 all'ennesima potenza\". Hugh Ottaway e Michael Kennedy hanno commentato i collegamenti musicali tra l'opera e la successiva Sinfonia n. 6 di Vaughan Williams. Caireann Shannon ha notato che Vaughan Williams ha deliberatamente evitato l'uso del canto popolare nella musica e si \u00e8 invece basato sui ritmi inerenti al testo di Synge per la composizione.\nTrama.\n\"Prima dell'inizio dell'opera: Maurya, un'anziana irlandese, ha perso il marito, il suocero e quattro dei suoi sei figli in mare\".\nLe figlie di Maurya, Nora e Cathleen, ricevono la notizia che un corpo che potrebbe essere il loro fratello Michael, il quinto figlio di Maurya, \u00e8 stato portato a riva dalle onde a Donegal, molto pi\u00f9 a nord. Il sesto e ultimo figlio, Bartley, ha in programma di andare alla fiera di Galway per vendere cavalli. Maurya ha paura dei venti marini e supplica Bartley di rimanere, ma Bartley insiste per andare e cavalcher\u00e0 \"sulla cavalla rossa con il pony grigio dietro di lui\". Maurya prevede che al calar della notte non avr\u00e0 figli viventi e le sue figlie la rimproverano per aver mandato via Bartley con una cattiva parola. Maurya insegue Bartley per benedire il suo viaggio. Nora e Cathleen ricevono abiti provenienti dal cadavere dell'annegato che lo conferma come Michael. Maurya torna a casa, sostenendo di aver visto il fantasma di Michael cavalcare dietro Bartley e inizia a lamentarsi della perdita in mare degli uomini della sua famiglia. Nora vede poi gli abitanti del villaggio trasportare un carico, che risulta essere il cadavere di Bartley, che \u00e8 caduto da cavallo in mare ed \u00e8 annegato. Maurya si lamenta: \"Ormai sono andati tutti e non c'\u00e8 pi\u00f9 niente che il mare possa farmi.\""}
{"id": "8508736", "revid": "1870955", "url": "https://it.wikipedia.org/wiki?curid=8508736", "title": "Hugh the Drover", "text": "Hugh the Drover (o Love in the Stocks) \u00e8 un'opera in due atti di Ralph Vaughan Williams su un libretto inglese originale di Harold Child. Nel lavoro ci sono numeri con recitativi. \u00c8 stato descritto come un moderno esempio di ballad opera. I commentatori contemporanei ha osservato l'uso dell'umorismo e il ruolo del coro nell'opera, nel contesto dello sviluppo dell'opera inglese.\nStoria.\nSecondo Michael Kennedy il compositore trasse la prima ispirazione per l'opera da questa domanda a Bruce Richmond, direttore del \"The Times Literary Supplement\", intorno al 1909-1910:\"Voglio organizzare una competizione per la mia nuova opera. Riesci a trovare qualcuno che mi faccia un libretto?\"Vaughan Williams lavor\u00f2 all'opera per diversi anni, prima e dopo la prima guerra mondiale. L'opera non ebbe la sua anteprima fino al 4 luglio 1924 al Royal College of Music di Londra, in spettacoli descritti come \"prove private di abiti\". La \"premi\u00e8re professionale\" si tenne all'Her Majesty's Theatre di Londra il 14 luglio 1924. La prima rappresentazione dell'opera negli Stati Uniti ebbe luogo il 21 febbraio 1928 sotto l'egida della Washington National Opera, una compagnia semi-professionale non collegata alla sua attuale omonima. Tudor Davies cre\u00f2 il ruolo di Hugh in entrambe queste produzioni.\nL'opera fu eseguita dalla Canadian Opera Company professionale a Toronto nel novembre 1929, al Royal Alexandra Theatre di Toronto, accompagnata da una trasmissione radiofonica in diretta dal Royal York Hotel il 13 novembre 1929. Nella trasmissione il commentatore di hockey Foster Hewitt fece la \"radiocronaca\" della sequenza di combattimento. Queste esecuzioni di Toronto furono dirette da Sir Ernest MacMillan, direttore musicale della Toronto Symphony Orchestra dal 1931 al 1955, e presentarono il tenore americano Allan Jones nel ruolo di Hugh. Jones sarebbe presto diventato una star di Hollywood. Vaughan Williams continu\u00f2 a rivedere il libretto e l'opera per il resto della sua vita. La versione finale fu eseguita nel 1956 e pubblicata nel 1959.\nTrama.\nAtto 1.\n\"La periferia della citt\u00e0\"\nSi sta svolgendo una fiera; la gente della citt\u00e0 \u00e8 tutta fuori; i venditori vendono le loro merci. Uno showman presenta un'effigie di Napoleone Bonaparte e fa scatenare la folla in un eccitamento di zelo patriottico.\nMary, la figlia del poliziotto locale, appare con sua zia. Suo padre vuole sposarla con John il macellaio, un uomo grossolano e prepotente che non ama. Quando John prende rudemente il braccio di Mary per attraversare il quartiere fieristico con lei, lei resiste. Lui la minaccia a sua volta, ma quando passa una truppa di ballerini di morris, la folla li segue e John viene trascinato con loro, lasciando Mary sola con sua zia.\nMentre Mary canta dei suoi sogni di libert\u00e0, appare un giovane che le racconta della sua vita sulla strada aperta. \u00c8 Hugh the Drover, un mandriano, che si guadagna da vivere fornendo cavalli per l'esercito. Mary \u00e8 affascinata dalle sue parole e Hugh le dice che era destinato ad amarla. I due dichiarano il loro amore reciproco e si abbracciano.\nLa folla ritorna e lo showman organizza un combattimento a premi, invitando tutti gli uomini a sfidare John il macellaio. Hugh accetta di boxare, ma solo se il premio \u00e8 Mary stessa. Batte John nella gara, solo per averlo accusato malignamente di essere una spia francese. La folla si ribella a Hugh che viene portato via in ceppi.\nAtto 2.\n\"La piazza del paese, la mattina presto\"\nUna truppa di soldati \u00e8 stata inviata per prendere in custodia Hugh. Nel frattempo, rimane prigioniero in ceppi.\nMary viene di soppiatto per salvarlo, dopo aver rubato la chiave dei ceppi a suo padre. Lo libera, ma prima che possano scappare, sentono avvicinarsi John e i suoi compagni. Ognuno si rifiuta di partire senza l'altro ed entrambi si infilano nei ceppi (che sono abbastanza grandi da contenere due), drappeggiando il mantello di Hugh sui loro corpi. Quando vengono scoperti, il padre di Mary la rinnega e John si rifiuta di sposarla.\nArrivano i soldati e il loro sergente riconosce Hugh come un vecchio amico che una volta gli ha salvato la vita. Invece di arrestarlo, lo acclamano come un leale britannico - ma prendono John il macellaio per un soldato e marciano via con lui.\nHugh e Mary si ripetono il loro amore. Hugh chiede a Mary di unirsi a lui e lei all'inizio \u00e8 titubante, perch\u00e9 cos\u00ec la zia Jane la perde. Tuttavia Mary alla fine dice \"s\u00ec\" e lei e Hugh salutano la citt\u00e0 per iniziare la loro vita insieme."}
{"id": "8508737", "revid": "827882", "url": "https://it.wikipedia.org/wiki?curid=8508737", "title": "Sonic Boom (musicista)", "text": ""}
{"id": "8508740", "revid": "1513836", "url": "https://it.wikipedia.org/wiki?curid=8508740", "title": "Da\u00f0i Freyr P\u00e9tursson", "text": ""}
{"id": "8508742", "revid": "358169", "url": "https://it.wikipedia.org/wiki?curid=8508742", "title": "Bianca Erwee", "text": "Nata nella regione del fiume Vaal, Erwee - specializzata nell'eptathlon - \u00e8 stata pi\u00f9 volte campionessa nazionale tra il 2008 e il 2016. Ha gareggiato per il Sudafrica in due Campionati africani, conquistando la medaglia di bronzo in entrambe le occasioni."}
{"id": "8508762", "revid": "4252", "url": "https://it.wikipedia.org/wiki?curid=8508762", "title": "Eraclea di Tracia", "text": ""}
{"id": "8508763", "revid": "4252", "url": "https://it.wikipedia.org/wiki?curid=8508763", "title": "Eraclea Perinto", "text": ""}
{"id": "8508764", "revid": "339392", "url": "https://it.wikipedia.org/wiki?curid=8508764", "title": "Gran Premio motociclistico di Emilia Romagna e della Riviera di Rimini", "text": ""}
{"id": "8508766", "revid": "339392", "url": "https://it.wikipedia.org/wiki?curid=8508766", "title": "Gran Premio dell'Emilia Romagna e della Riviera di Rimini", "text": ""}
{"id": "8508778", "revid": "1091378", "url": "https://it.wikipedia.org/wiki?curid=8508778", "title": "Lina Attalah", "text": "\u00c8 stata caporedattrice del quotidiano \"Egypt Independent\" prima della chiusura dell'edizione stampata nel 2013. \u00c8 attiva nella lotta contro la repressione del giornalismo indipendente da parte del regime dittatoriale di al-Sisi. Il settimanale \"Time\" nel 2017 l'ha definita \"leader della nuova generazione\" e successivamente l'ha inserita nella lista delle 100 persone pi\u00f9 influenti del 2020.\nBiografia.\nAttalah ha studiato al Collegio del Mondo Unito dell'Adriatico a Duino, in provincia di Trieste. Ha studiato giornalismo all'Univerist\u00e0 Americana del Cairo. Ha pubblicato articoli sia per quotidiani egiziani sia per il libanese The Daily Star, sia per l'agenzia di stampa canadese Thomson Reuters.\nAttivit\u00e0 giornalistica.\nNel 2005 si \u00e8 recata nel Darfur, dove si \u00e8 occupata del conflitto in atto in quel Paese per conto della BBC. Ha poi seguito la rivoluzione siriana nel 2011 per conto di Egypt Independent e le elezioni presidenziali iraniane nel 2013 per il Guardian.\nSi \u00e8 occupata di molti fatti importanti in Egitto, ed \u00e8 stata fra i giornalisti picchiati dalle forze di sicurezza mentre seguivano le proteste della rivoluzione del 2011.\nArresti.\nNel novembre nel 2019 \u00e8 stata arrestata e trattenuta per qualche ora, assieme ad altri colleghi di \"Mada Masr\", per aver pubblicato un articolo in cui spiegavano il piano di rimuovere uno dei figli del dittatore al-Sisi dal servizio segreto GIS e trasferirlo all'ambasciata egiziana a Mosca, per evitare che la sua presenza sui media mettesse in cattiva luce il dittatore.\nIl 18 maggio 2020 Attalah \u00e8 stata arrestata mentre si trovava all'esterno del carcere di Tora e stava intervistando la madre dell'attivista Alaa Abd el-Fattah ivi detenuto; Attalah \u00e8 stata rilasciata su cauzione tre ore dopo.\nRiconoscimenti.\nLina Attalah ha ricevuto il Knight International Journalism Award dall'International Center for Journalism di Washington, con una cerimonia che si \u00e8 svolta in videoconferenza nell'ottobre 2020.\nNel 2020 ha ricevuto anche il \"Prize for Independece\" (Premio per il giornalismo indipendente) di Reporter senza frontiere, e l\"'Hermann-Kesten-F\u00f6rderpreis\" della sezione tedesca di PEN International."}
{"id": "8508780", "revid": "1305772", "url": "https://it.wikipedia.org/wiki?curid=8508780", "title": "Discografia dei Clean Bandit", "text": "La discografia dei Clean Bandit, gruppo musicale britannico, comprende due album in studio, due EP e oltre venti singoli, di cui cinque in collaborazione con altri artisti."}
{"id": "8508785", "revid": "123374133", "url": "https://it.wikipedia.org/wiki?curid=8508785", "title": "Bertram Johannes Meier", "text": "Biografia.\nBertram Johannes Meier \u00e8 nato a Buchloe il 20 luglio 1960. \u00c8 cresciuto in una famiglia di confessione mista: suo padre Hans (?-1989) era un cristiano protestante molto impegnato mentre sua madre Erna (1931 o 1932) \u00e8 cattolica. La sua famiglia \u00e8 originaria del Sudetenland e suo padre \u00e8 stato il secondo sindaco di Kaufering. Ha una sorella.\nFormazione e ministero sacerdotale.\nDopo aver superato l'esame di maturit\u00e0, \u00e8 entrato in seminario e ha studiato filosofia e teologia presso l'Universit\u00e0 di Augusta dal 1978 al 1980 e presso la Pontificia Universit\u00e0 Gregoriana a Roma come alunno del Pontificio collegio germanico-ungarico dal 1980 al 1985.\nIl 10 ottobre 1985 \u00e8 stato ordinato presbitero per la diocesi di Augusta a Roma dal cardinale Franz K\u00f6nig. Nel 1988 \u00e8 divenuto membro dell'associazione studentesca universitaria KAV Capitolina Roma. Nel 1989 ha conseguito il dottorato in teologia dogmatica con una tesi sull'opera del vescovo di Ratisbona Johann Michael Sailer. Tornato in patria \u00e8 stato vicario parrocchiale della parrocchia di San Giovanni Battista a Nuova Ulma per qualche mese. Nel 1990 \u00e8 stato ammesso alla Pontificia accademia ecclesiastica, l'istituto che forma i diplomatici della Santa Sede. L'anno successivo ha lasciato l'accademia. Tornato in diocesi \u00e8 stato vicario parrocchiale della parrocchia di San Pietro a Neuburg an der Donau dal 10 marzo 1991, cappellano per la pastorale giovanile del decanato di Neuburg/Donau dal 10 ottobre 1991, parroco della parrocchia di San Giovanni Battista a Nuova Ulma dal 1992 al 1996, consultore di un'associazione cattolica femminile diocesana dal 1\u00ba maggio 1993, membro del consiglio presbiterale dal 1991 al 1996, decano dell'ufficio del decanato di Nuova Ulma dal 15 luglio 1994, decano del decanato di Nuova Ulma dal 25 settembre 1994 e cappellano dell'Universit\u00e0 di Scienze Applicate di Kempten.\nNel 1996 \u00e8 entrato nella Segreteria di Stato della Santa Sede come capo della sezione di lingua tedesca. Fu anche vicerettore del Campo Santo Teutonico, il collegio sacerdotale tedesco di Roma, e docente di teologia dogmatica e teologia ecumenica presso la Pontificia Universit\u00e0 Gregoriana.\nIl 6 luglio 2000 \u00e8 stato nominato cappellano di Sua Santit\u00e0. Il 1\u00ba agosto 2000 \u00e8 stato nominato canonico del capitolo della cattedrale di Augusta e responsabile dell'ufficio per il dialogo ecumenico e interreligioso; la Chiesa mondiale, le missioni e lo sviluppo e gli ordini religiosi e dell'ufficio diocesano per la Pontificia opera per le professioni spirituali (PWB). Il 12 luglio 2001 \u00e8 stato promosso a prelato d'onore di Sua Santit\u00e0.\nDal 2007 al 2014 ha lavorato presso la Conferenza episcopale di Frisinga e nel comitato statale dei cattolici in Baviera. Nel 2007 \u00e8 stato nominato predicatore della cattedrale di Augusta e il 9 luglio 2012 decano della stessa.\nDal 2002 al 2011 \u00e8 stato presidente del gruppo di lavoro delle Chiese cristiane (ACK) di Augusta. Monsignor Meier ha rappresentato le sette diocesi cattoliche bavaresi nel consiglio di amministrazione del Christian Church Working Group (ACK) in Baviera dal 2005 ed \u00e8 stato il suo primo presidente dal 2013 venendo rieletto nel 2017. Dal 2012 \u00e8 stato membro della delegazione di ACK per nomina dalla Conferenza episcopale tedesca.\nNel 2011 \u00e8 stato eletto presidente della Conferenza degli ufficiali religiosi di Germania. \u00c8 stato anche membro della commissione per la Chiesa mondiale della Conferenza episcopale tedesca. Come rappresentante per le funzioni della Chiesa mondiale a livello diocesano, ha rappresentato le diocesi bavaresi per cinque anni.\nNel 2011 \u00e8 stato eletto per un mandato quinquennale all'ufficio di consultore della sottocommissione sulle questioni relative alle missioni della Conferenza episcopale. Sempre nel 2011 il vescovo Konrad Zdarsa lo ha trasferito a capo del III dipartimento diocesano sulla vita della Chiesa. Nel 2014 \u00e8 stato nominato capo del II dipartimento per il servizio pastorale episcopale e direttore dell'hotel congressuale di St. Ulrich. Il vescovo Zdarsa lo nominato anche vicario episcopale per l'ecumenismo e il dialogo interreligioso. Dall'aprile del 2018 \u00e8 stato anche delegato episcopale per il consiglio diocesano e per le funzioni della Chiesa mondiale e direttore diocesano delle Pontificie Opere Missionarie.\nL'8 luglio 2019 il capitolo dei canonici della cattedrale di Augusta lo ha eletto amministratore diocesano.\nMinistero episcopale.\nIl 29 gennaio 2020 papa Francesco lo ha nominato vescovo di Augusta. L'ordinazione episcopale era inizialmente prevista per il 21 marzo ma a causa della pandemia di COVID-19 \u00e8 stata rinviata a tempo indeterminato. Il 25 marzo 2020 papa Francesco lo ha nominato amministratore apostolico \"sede vacante et ad nutum Sanctae Sedis\". Questo gli ha conferito tutti i diritti di un vescovo diocesano che non richiedono la consacrazione. Ha ricevuto l'ordinazione episcopale il 6 giugno successivo nella cattedrale di Augusta dal cardinale Reinhard Marx, arcivescovo metropolita di Monaco e Frisinga, coconsacranti l'arcivescovo Nikola Eterovi\u0107, nunzio apostolico in Germania, e l'arcivescovo metropolita di Bamberga Ludwig Schick. Durante la stessa celebrazione ha preso possesso della diocesi. Come vicario generale ha confermato don Harald Heinrich, gi\u00e0 titolare dell'ufficio sotto il suo predecessore. Il suo capo ufficio \u00e8 suor Anna Schenck, C.J.\nL'assemblea generale della Conferenza episcopale tedesca svoltasi dal 2 al 5 marzo 2020 lo ha eletto membro della II commissione per l'ecumenismo e della X commissione per la Chiesa mondiale.\nHa conseguito la medaglia di San Gerardo della diocesi di Zrenjanin nel 2012 e l'alloro dorato dell'Universit\u00e0 della Varmia e Masuria a Olsztyn nel 2013.\nGenealogia episcopale.\nLa genealogia episcopale \u00e8:"}
{"id": "8508797", "revid": "198277", "url": "https://it.wikipedia.org/wiki?curid=8508797", "title": "Saverio Garonzi", "text": "Biografia.\nGaronzi nasce a Verona il 15 marzo 1910. Nel Dopoguerra, dopo aver fatto il carrettiere e il camionista, diventa venditore di autocarri usati, fino a diventare concessionario per la FIAT a Verona.\nPresidente del Verona.\nA met\u00e0 degli anni '60 diventa presidente del Verona, dopo un periodo di affiancamento con Bonazzi. Nel 1968, con Liedholm in panchina, riporta il Verona in Serie A dopo 10 anni di assenza. I giallobl\u00f9 rimangono saldamente nella massima serie per 6 anni consecutivi. Il 20 maggio 1973, ultima giornata di campionato, Il Verona batte il Milan 5 a 3, consegnando lo scudetto alla Juventus. \u00c8 di questo periodo la costruzione del centro sportivo di Veronello, voluta da Garonzi, che per anni sar\u00e0 la sede degli allenamenti del Verona.\nLa retrocessione per illecito.\nAl termine della stagione 1973-74 il Verona viene retrocesso in Serie B, a causa di una telefonata tra Garonzi e il calciatore del Napoli (ed ex Verona) Sergio Clerici. Garonzi viene sospeso per tre anni.\nIl sequestro.\nLa sera del 29 gennaio 1975 Garonzi viene rapito davanti alla sua abitazione a Borgo Trento. Trattenuto 5 giorni in una localit\u00e0 di montagna, viene rilasciato il 4 febbraio, a Lallio (BG) dopo il pagamento del riscatto di un miliardo.\nIl ritorno in Serie A.\nIl Verona resta in Serie B per una sola stagione. Nella stagione del ritorno in Serie A il Verona raggiunge la finale di Coppa Italia, dove viene sconfitto per 4-0 dal Napoli. Nelle due stagioni successive il Verona raggiunge due salvezze tranquille.\nA Pescara, il 21 gennaio 1979, al termine della partita Napoli-Verona persa per 1 a 0 con un calcio di rigore realizzato da Savoldi, Garonzi entra nello spogliatoio e insulta pesantemente l'arbitro Menicucci, reo a suo dire di aver concesso il rigore. Deferito alla corte disciplinare, presenta le dimissioni da presidente e viene punito dal giudice sportivo con una squalifica di 18 mesi, al quale si aggiunge poi una squalifica analoga della commissione disciplinare, per un totale di 3 anni. Alla fine della stagione mette in vendita il Verona, nel frattempo retrocesso in Serie B.\nUltimi anni al Chievo.\nNei primi anni '80 Garonzi diventa vicepresidente del Chievo, che milita nel campionato Interregionale. \nNel 1986 il Chievo \u00e8 promosso in Serie C2.\nMorte.\nIl 25 marzo 1986 Garonzi muore cadendo dal tetto di un capannone della sua concessionaria FIAT, dal quale stava superivisionando dei lavori."}
{"id": "8508798", "revid": "827882", "url": "https://it.wikipedia.org/wiki?curid=8508798", "title": "Collapse", "text": ""}
{"id": "8508801", "revid": "827882", "url": "https://it.wikipedia.org/wiki?curid=8508801", "title": "Collapse (film)", "text": ""}
{"id": "8508821", "revid": "827882", "url": "https://it.wikipedia.org/wiki?curid=8508821", "title": "Across Five Aprils", "text": ""}
{"id": "8508834", "revid": "1924342", "url": "https://it.wikipedia.org/wiki?curid=8508834", "title": "Nikola Ota\u0161evi\u0107", "text": ""}
{"id": "8508843", "revid": "2134764", "url": "https://it.wikipedia.org/wiki?curid=8508843", "title": "Stefan Balmazovi\u0107", "text": ""}
{"id": "8508844", "revid": "287204", "url": "https://it.wikipedia.org/wiki?curid=8508844", "title": "Irene Hunt", "text": ""}
{"id": "8508847", "revid": "628767", "url": "https://it.wikipedia.org/wiki?curid=8508847", "title": "Jewna", "text": "Viene menzionata nelle fonti scritte una sola volta, nella cronaca di Bychowiec, una fonte non coeva e poco affidabile. Pertanto, alcuni storici mettono in serio dubbio la sua esistenza, sebbene le opere di riferimento moderne la citino tradizionalmente tra i membri della dinastia gediminide.\nUna figura misteriosa.\nNon esistono certezze su quante mogli ebbe Gediminas. La cronaca di Bychowiec ne riporta tre: Vida di Curlandia, Olga di Smolensk e Jewna di Polotsk, di fede ortodossa, al contrario delle prime due pagane, e morta nel 1344 o 1345. Stephen Christopher Rowell afferma che Gediminas avrebbe avuto solo una moglie, una duchessa pagana di origini sconosciute. A sostegno della propria tesi, afferma che se si fosse celebrato un importante matrimonio con una principessa rutena o polacca come Jewna, questo evento sarebbe stato riportato in scritti dell'epoca.\nLa cronaca di Bychowiec racconta che, dopo la morte di Jewna, i fratelli Algirdas e K\u0119stutis divennero scontenti dell'operato di Jaunutis, scelto da Gediminas come suo erede, e lo deposero perci\u00f2 poco tempo pi\u00f9 tardi. Questo episodio \u00e8 stato interpretato nel senso che la posizione gi\u00e0 debole di Jaunutis fosse stata supportata solo fin quando questa non mor\u00ec. Se tale interpretazione fosse esatta, allora testimonerebbe il potere e l'influenza della regina madre nella Lituania pagana."}
{"id": "8508850", "revid": "300067", "url": "https://it.wikipedia.org/wiki?curid=8508850", "title": "Igor Penov", "text": ""}
{"id": "8508852", "revid": "300067", "url": "https://it.wikipedia.org/wiki?curid=8508852", "title": "Filip Put", "text": ""}
{"id": "8508860", "revid": "599013", "url": "https://it.wikipedia.org/wiki?curid=8508860", "title": "Miguel \u00c2ngelo Ferreira de Castro", "text": "Carriera.\nClub.\nNato a Lisbona, inizia a giocare a calcio al Sanjoanense e viene ingaggiato dalle giovanili dello Sporting a 12 anni. Nel 2003-2004 gioca per lo , in Segunda Divis\u00e3o, senza mai scendere in campo con la prima squadra. I \"Le\u00f5es\" lo mandano in prestito alla e alla , quest'ultima militante in Segunda Liga.\nNel 2006 viene ceduto alla che, dopo una stagione, lo presta alla . Nella stagione 2008-2009 ha modo di giocare in Primeira Liga con la Trofense, segnando anche una rete contro il . L'anno dopo gioca al , con cui segna un gol in due partite, prima di passare in prestito all'Olhanense a gennaio.\nNella stagione 2010-2011 Miguel \u00c2ngelo si trasferisce a Cipro, nelle file dell'APOP Kinyras, per poi far ritorno in patria all' dove rimane fino al 2013. Viene allora acquistato dal con cui disputa due stagioni consecutive prima di venire promosso per la Primeira Liga 2015-2016. Il Chaves non tornava in massima serie da 17 anni.\nNel 2016 milita nella , mentre l'anno dopo si trasferisce alla , dove rimane per due stagioni consecutive, prima di disputare la stagione 2019-20 con la . Dal 2020 gioca per l'.\nNazionale.\nMiguel \u00c2ngelo \u00e8 sceso in campo due volte con la nazionale portoghese under-21, la prima delle quali l'8 febbraio 2005 a Rio Maior in un'amichevole vinta 2-0 contro i pari et\u00e0 dell'Irlanda."}
{"id": "8508874", "revid": "599013", "url": "https://it.wikipedia.org/wiki?curid=8508874", "title": "Major Taylor", "text": "Professionista dal 1896 al 1910, vinse il titolo mondiale di velocit\u00e0 nel 1899, sulla distanza del miglio.\nMolto popolare tra fine XIX secolo e inizio XX secolo sia in Nord America che in Europa (nel 1903 fu anche ritratto in copertina dalla rivista italiana \"La Stampa Sportiva\"), si afferm\u00f2 come uno dei primi sportivi afroamericani a ottenere successi a livello mondiale."}
{"id": "8508875", "revid": "62004", "url": "https://it.wikipedia.org/wiki?curid=8508875", "title": "Marshall Walter Taylor", "text": ""}
{"id": "8508876", "revid": "1310927", "url": "https://it.wikipedia.org/wiki?curid=8508876", "title": "Sandro Luiz da Silva", "text": "Carriera.\nHa giocato nella massima serie dei campionati portoghese e kazako."}
{"id": "8508877", "revid": "63727", "url": "https://it.wikipedia.org/wiki?curid=8508877", "title": "BMW M328", "text": ""}
{"id": "8508881", "revid": "767487", "url": "https://it.wikipedia.org/wiki?curid=8508881", "title": "Il'ja F\u00ebdorovi\u010d Tjumenev", "text": "Biografia.\nNacque nel 1855 in una famiglia di commercianti. Tra il 1875 ed il 1876, prese lezioni di musica e composizione da Nikolaj Andreevi\u010d Rimskij-Korsakov, con cui mantenne relazioni amichevoli e collabor\u00f2 scrivendo i libretti delle sue opere \"La fidanzata dello zar\" e \"Pan Voevoda\". Tjumenev compose romanze, musica sacra, l'opera \"Gli eretici\" e tradusse in russo i libretti di diverse opere. Nel 1880 si iscrisse all'accademia russa di belle arti, continuando l'attivit\u00e0 musicale, per diplomarsi nel 1888. Durante la sua formazione conobbe il pittore Andrej Rjabu\u0161kin col quale strinse una lunga amicizia. Comp\u00ec numerosi viaggi in Russia e all'estero e scrisse su cui scrisse dei saggi artistici ed etnografici. Dopo la rivoluzione d'ottobre visse a Leningrado presso il figlio Aleksandr, dove per un certo periodo diresse un negozio di libri usati, diventando un famoso collezionista di libri. Mor\u00ec nel 1927. "}
{"id": "8508883", "revid": "715366", "url": "https://it.wikipedia.org/wiki?curid=8508883", "title": "Il'ja Tjumenev", "text": ""}
{"id": "8508885", "revid": "47767", "url": "https://it.wikipedia.org/wiki?curid=8508885", "title": "Pieve di Meano", "text": ""}
{"id": "8508886", "revid": "767487", "url": "https://it.wikipedia.org/wiki?curid=8508886", "title": "Avenidas Novas", "text": "Avenidas Novas () \u00e8 una \"freguesia\" portoghese e un quartiere di Lisbona. Situata nel centro di Lisbona, Avenidas Novas si trova a sud di Alvalade, a ovest di Areeiro, a est di Campolide e a nord di Santo Ant\u00f3nio. La popolazione nel 2011 era di abitanti."}
{"id": "8508916", "revid": "1534511", "url": "https://it.wikipedia.org/wiki?curid=8508916", "title": "Narimantas", "text": "Biografia.\nPoco si sa dei primi anni della sua vita. Intorno al 1338, l'Orda d'Oro lo fece prigioniero. Il sovrano moscovita, Ivan Kalita, lo riscatt\u00f2 dai tatari e lo tenne a sua volta in ostaggio a Mosca per alcuni anni.\nNarimantas prese le parti di suo fratello Jaunutis quando fu deposto da Algirdas e K\u0119stutis nel 1345. Per evitare di finire ucciso dai suoi fratelli pi\u00f9 giovani, fugg\u00ec da Vilnius nell'autunno del 1344. Narimantas viaggi\u00f2 alla corte di Jani Beg, khan dell'Orda d'oro, chiedendo sostegno contro Algirdas. Anche se non riusc\u00ec ad ottenere il supporto sperato, pare abbia sposato una principessa tatara (probabilmente come seconda moglie). Dopo aver fatto ritorno in Lituania, Narimantas si riconcili\u00f2 con Algirdas; mor\u00ec mentre conduceva la battaglia della Str\u0117va contro i Cavalieri Teutonici il 2 febbraio 1348. Fra i suoi discendenti vi sono i principi Kurakin, Golicyn, Khovanskij e Korecki.\nAccett\u00f2 il sacramento del battesimo nel 1333 o poco prima presso Velikij Novgorod. Ci\u00f2 lo esclude nella successione di suo padre come sovrano dei lituani, nonostante il suo diritto di primogenitura. La Lituania era ancora infatti uno stato che non aveva abbracciato il cristianesimo nel continente europeo.\nFigli.\nSi ritiene che Narimantas ebbe cinque figli, quattro dei quali ereditarono ducati ruteni, mentre uno la Podolia:\nIl genealogista e storico polacco J\u00f3zef Puzyna confuta fortemente l'affermazione secondo cui la discendenza di Narimantas sarebbe nata da una moglie tatara. In particolare, la sua tesi si fonderebbe sul fatto che i nomi dei figli di Narimantas indicano che la madre fosse una donna rutena di fede ortodossa.\nAltri genealogisti ritengono sua moglie fosse Marija, figlia di Tokta (morta nel 1312 circa), khan dell'Orda d'Oro. In alternativa, un'altra teoria vuole che a sposare Narimantas fu Maria Paleologina (nata nel 1297), figlia bastarda di Andronico II Paleologo, imperatore di Costantinopoli.\nPolemonidi.\nNarimantas \u00e8 anche il nome di un membro della dinastia polemonide, una genealogia leggendaria creata nelle cronache lituane del XVI secolo che nobilitasse le origini della famiglia di Mindaugas. Si tratta di un personaggio che per\u00f2 non \u00e8 mai esistito realmente."}
{"id": "8508918", "revid": "12760", "url": "https://it.wikipedia.org/wiki?curid=8508918", "title": "Karl Phillipp Moritz", "text": ""}
{"id": "8508927", "revid": "767487", "url": "https://it.wikipedia.org/wiki?curid=8508927", "title": "The Wraith of Haddon Towers", "text": "The Wraith of Haddon Towers \u00e8 un cortometraggio muto del 1916 diretto e interpretato da Arthur Maude. Gli altri interpreti erano Constance Crawley, Leslie Reed, Beatrice Van.\nIl film viene considerato uno dei primi del filone fantastico horror americano.\nTrama.\nPhillip Drummond viene convocato dall'America in Inghilterra per assistere al capezzale suo zio, il barone Drummond, che sta morendo. All'arrivo al castello dove vive il barone, Phillip scopre di avere un antenato morto da tempo che si chiamava pure lui Phillip Drummond, il cui omicidio un secolo prima \u00e8 ancora un mistero. In una stanza del castello che \u00e8 sempre tenuta chiusa, incontra il fantasma dell'amante del suo antenato. Phillip, da sempre appassionato del paranormale, \u00e8 spinto a contattare ancora il fantasma, venendo cos\u00ec a scoprire che lui stesso \u00e8 la reincarnazione dell'antico Phillip Drummond. Quando sua moglie giunge anche lei dagli Stati Uniti, arriva giusto in tempo per trovare il corpo di Phillip ancora caldo dopo che il suo spirito l'ha lasciato per raggiungere per sempre quello del \"fantasma di Haddon Towers\".\nProduzione.\nIl film fu prodotto dalla Clipper Star Features (American Film Manufacturing Company).\nDistribuzione.\nDistribuito dalla Mutual, il film - un cortometraggio in tre bobine - usc\u00ec nelle sale statunitensi il 1\u00ba gennaio 1916."}
{"id": "8508928", "revid": "767487", "url": "https://it.wikipedia.org/wiki?curid=8508928", "title": "Sandro Silva", "text": "Carriera.\nAttivo nella scena musicale dal 2009, diventa noto grazie ad \"Epic\", in collaborazione con il connazionale dj Quintino, singolo del 2011 in grado di raggiungere la prima posizione nella classifica olandese. Nel 2015 il singolo \"Aftermath\", realizzato anch\u2019esso con Quintino, arriva invece al secondo posto della classifica belga. Nel corso della sua carriera collabora con numerosi artisti gia di fama mondiale come W&amp;W, Thomas Newson, Dimitri Vegas &amp; Like Mike e Steve Aoki (con lo pseudonimo di 3 Are Legends), D.O.D, Futuristic Polar Bears e GTA, ed altri emergenti, come SaberZ, Dimaro, Badd Dimes, Zafrir, Reggio, Arston e Dirtcaps."}
{"id": "8508930", "revid": "3115", "url": "https://it.wikipedia.org/wiki?curid=8508930", "title": "Brian Lamb", "text": "\u00c8 stato il fondatore, presidente esecutivo e amministratore delegato di C-SPAN, un'emittente via cavo americana che copre i dibattiti e i dietro le quinte del Congresso e del Senato degli Stati Uniti.\nPrima di lanciare C-SPAN nel '79, Lamb ha ricoperto vari ruoli nelle comunicazioni tra cui quello di addetto alla policy di telecomunicazione della Casa Bianca e il caporedattore della sede di Washington della rivista \"Cablevision\", oltre ad aver lavorato anche come ufficiale incaricato nella Marina degli Stati Uniti per quattro anni. Lamb ha condotto migliaia di interviste per il suo programma \"Booknotes\" in onda su C-SPAN, distinguendosi per uno stile giornalistico fatto di brevi domande dirette.\n\u00c8 stato decorato con la Presidential Medal of Freedom e la \"National Humanities Medal\".\nBiografia.\nFormazione.\nFino all'et\u00e0 di 22 anni, Brian Patrick Lamb \u00e8 vissuto nella nativa Lafayette, nell'Indiana, lavorando come disc jockey e come batterista in vari gruppi musicali del luogo, e con l'aspirazione di trovare impiego nell'industria del divertimento. Presto mostr\u00f2 la sua attitudine per il mondo della radio-TV: appena diciassettenne fu assunto come disc jockey e commerciale dell'emittente locale WASK (AM). Ebbe cos\u00ec l'opportunit\u00e0 di intervistare musicisti come Louis Armstrong, Duke Ellington, Nat King Cole, Conte Basie e \"The Kingston Trio\", quando ancora frequentava il liceo. Nel 1961, durante il suo primo anno al college, coordin\u00f2 un programma televisivo dal titolo \"Dance Data\", simile ad \" American Bandstand \", il programma di Dick Clark trasmesso dalla ABC.\nCompletata la Jefferson High School, si iscrisse all'Universit\u00e0 Purdue, dove fu iniziato nella confraternita Phi Gamma Delta e quindi nel '63 consegu\u00ec il Bachelor of Arts in retorica.\nServizio militare.\nDopo la laurea alla Purdue, Lamb fu ammesso alla Scuola Allievi Ufficiali della Marina degli Stati Uniti, dove al termine del corso prest\u00f2 servizio per 18 mesi sulla nave cargo d'attacco \"USS Thuban\", per essere poi inviato di stanza al Pentagono nell'ufficio audiovisivo dell'Assistente segretario alla Difesa per gli affari pubblici. Lamb assunse questo ruolo a met\u00e0 della Guerra del Vietnam e fu incaricato di partecipare alle conferenze-stampa con il Segretario alla Difesa Robert McNamara, oltre a gestire le domande delle reti radiofoniche e televisive.\nNel luglio 1967, fu inviato a Detroit per documentare le rivolte locali e incariato di registrare le conferenze stampa del Governatore del Michigan George W. Romney per conto dell'unit\u00e0 di crisi costituitasi alla Casa Bianca. Durante il mandato di Johnson fu nominato membro del servizio sociale interno allo Staff Militare della Casa Bianca (\"White House Military Office\"), ruolo nel quale fece da accompagnatore di Lady Bird Johnson nel corteo nuziale di Chuck Robb e Lynda Johnson. Anni dopo ricord\u00f2:\nLamb pass\u00f2 un totale di quattro anni nella Marina degli Stati Uniti fino a arrivare al grado intermedio di tenente. Di quel periodo avrebbe poi detto che \u00abera stato probabilmente la cosa pi\u00f9 importante che abbia mai fatto\u00bb.\nCarriera professionale.\nNel dicembre 1967, fu assistente personale di Richard Nixon durante la sua campagna per le elezioni presidenziali del 1968, ma non fece ritorno nell'Indiana. Dopo aver lavorato in una stazione televisiva locale di Lafayette, nell'agosto del 1968 trascorse dieci settimane col gruppo chiamato United Citizens per Nixon-Agnew.\nFinita la campagna, fu assunto come reporter di UPI Audio finch\u00e9 nel '69 fu nominato capo addetto stampa del senatore Peter H. Dominick (R-Colo.), quindi capo delle pubbliche relazioni e dell'ufficio stampo del deputato Clay T. Whitehead e, infine, direttore dell'Ufficio per la politica delle telecomunicazioni della Casa Bianca.\nLasciata la Casa Bianca, Lamb torn\u00f2 di nuovo al giornalismo come redattore di una \"newsletter\" bisettimanale intitolata \"The Media Report\". Negli stessi anni, divenne anche capo dell'ufficio di Washington della rivista commerciale \"Cablevision\" per quattro anni, dedicata al settore delle telecomunicazioni. In tale veste, concep\u00ec l'idea di creare un canale via cavo orientato alla vita pubblica.\nNel 1977, Lamb propose ai dirigenti dell'emittente via cavo un piano per creare un canale non commerciale che avrebbe dovuto trasmettere gli atti ufficiali del Congresso. Pi\u00f9 avanti avrebbe dichiarato: \u00abi rischi non erano molto significativi. Nessuno sapeva chi fossi. Se avessi fallito, che problema sarebbe stato?\u00bb. Aprovata nel dicembre 1977, la rete per gli affari pubblici via cavo vide la luce come impresa privata senza fini di lucro avente un consiglio di amministrazione di membri di quadri intermedi di societ\u00e0 operanti nel settore, finanziato da commissioni di affiliazione di societ\u00e0 via cavo. Al momento dell'accensioen degli impianti, la rete contava uno staff di quattro dipendenti, incluso Lamb, e un budget annuale di 450.000 dollari. La prima trasmissione and\u00f2 in onda il 19 marzo 1979, con la copertura in diretta del primo dibattito televisivo della Camera dei Rappresentanti.\nNel 2010, C-SPAN aveva raggiunto un'audience superiore alle 100 milioni di famiglie e la rete dava lavora 275 persone fra la sede di Washington DC e gli archivi di West Lafayette.\nIl palinsesto copriva una variet\u00e0 di tematiche, incluse le conferenze stampa presidenziali e le audizioni del Senato, oltre ad una presenza costante nei palazzi della Camera e del Senato. Nel 2011 C-SPAN era costituita da tre reti: C-SPAN, C-SPAN2 e C-SPAN3, oltre ad un canale radio e una videoteca online che offriva pi\u00f9 di 170.000 ore di filmati di C-SPAN.\nLamb, ex CEO e presidente di C-SPAN nonch\u00e9 presidente esecutivo del suo consiglio di amministrazione, ha descritto la rete come \u00abin ogni possibile modo, l'antitesi della televisione commerciale\u00bb.\nNel marzo 2012, Lamb annuncci\u00f2 di volersi dimettere anche dalla carica di CEO, affidando il controllo a Rob Kennedy e Susan Swain.\nSu C-SPAN, Lamb ha condotto i programmi \"Washington Journal\", \"Booknotes\" e il talk show \"Q&amp;A\", che gli diedero notoriet\u00e0 per uno stile intervista singolare, del quale egli attribu\u00ec il merito a Bill Fraser, professore di radiodiffusione del liceo, che gli haveva insegnato a \u00abstare fuori dai piedi\u00bb mentre conduceva le interviste.\nLamb era solito non parlare mai delle proprie opinioni politiche.\nSecondo la rivista \"The Advocate\", il suo stile giornalistico \u00e8 \"spartano\", definizione avallata dalle parole di Lamb: \u00abtroppi intervistatori si intromettono troppo...cercano di farci credere di essere pi\u00f9 intelligenti della persona che stanno intervistando. Io presumo di non essere pi\u00f9 intelligente e, qualora lo sia, desidero che il pubblico non se ne renda conto\u00bb.\nSe ad esempio un ospite utilizzasse un termine pittoresco come \"coagulazione\", Lamb gli domanderebbe di chiarirne il significato per il pubblico e con lo stesso tono chieder\u00e0 all'ospite quali scuole ha frequentato, i nomi dei figli e le rispettive professioni.\nNei suoi 35 anni alla C-SPAN, Lamb condusse migliaia di interviste, tra le quali 801 puntate di Booknotes, un settimanale dedicato ai libri di saggistica. Il programma and\u00f2 in onda dal 2 aprile 1989 al 4 dicembre 2004, annoverando fra i suoi ospiti i leader della scena politica mondiale, quali: George HW Bush, George W. Bush, Jimmy Carter, Bill Clinton, Mikhail Gorbachev, Richard Nixon, Colin Powell e Margaret Thatcher.\nIl format televisivo era tutto descritto nello slogan \"Un autore, un libro, un'ora\". Lamb ha dichiarato di aver speso per ogni intervista una media di 20 ore passate a documentarsi e provare , anche se in alcuni puntate si \u00e8 trovato a parlare meno di cinque minuti.\nLe trascrizioni delle sue interviste hanno ispirato cinque saggi che rispettivamente si focalizzano sulla scrittura, le biografie di figure della storia americana, le storie della storia americana, il \"personaggio americano\" e la vita di Abramo Lincoln.\nFinito \"Booknotes\", Lamb ide\u00f2 lo show \"Q&amp;A\" (\"Domande e risposte\"), con interviste a personalit\u00e0 di spicco del mondo della politica, della tecnologia, dell'istruzione e dei media, e, sporadicamente, anche qualche autore. Fino al 2008, continu\u00f2 anche a condurre il \"Washington Journal\", il programma di apertura mattutina di C-SPAN.\nNel 2011 Lamb ha don\u00f2 la collezione di libri tratti dalla serie Booknotes, molti contenenti i suoi \"marginalia\", alla collezione di testi rari della George Mason University, per creare un archivio accademico.\nIn qualit\u00e0 di CEO di C-SPAN, Lamb \u00e8 stato coinvolto in questioni relative alla garanzia dell'accesso pubblico ai procedimenti del governo federale e ad una maggiore accessibilit\u00e0 dei media agli atti dei procedimenti legislativi e giudiziari. Lamb si oppose alle disposizioni sul \"must-carry\" del Cable Television Protection and Competition Act del 1992, alla quale attribu\u00ec una perdita/riduzione dell'accesso e degli ascolti di C-SPAN per dieci milioni di americani.\nNel '98, scrisse alla commissione per l'energia e il commercio e alla commissione del Senato per il commercio, la scienza e i trasporti, argomentando contro la legislazione sulle infrastrutture digitali. Durante l'impeachment del presidente Clinton, Lamb scrisse all'allora leader della maggioranza del Senato Trent Lott, esortando il Senato a \u00abmantenere questo processo aperto al pubblico\u00bb e chiedendo formalmente il permesso per la copertura televisiva delle deliberazioni del Senato. Inoltre, scrisse agli speaker dei due rami del Congresso nel '94, nel 2006 e nel 2010, chiedendo l'installazione di telecamere multimediali indipendenti alla Camera al fine di consentire una ripresa audiovisiva pi\u00f9 completa dei dibattiti. Lamb indirizz\u00f2 alcune missive ai primi giudici Rehnquist e Roberts per ottenere la videodiretta delle udienze celebrate innanzi alla Corte Suprema degli Stati Uniti e ad altri tribunali federali.\nVita privata.\nLamb ha trascorso gran parte della sua vita a Washington DC e dagli anni Duemila vive ad Arlington, in Virginia, in compagnia della consorte Victoria Martin che ha sposato nel settembre del 2005. La coppia si era incontrata alla scuola elementare della St. Mary's Cathedral per apparire in pubblico a Washington DC negli anni '70 e infine ricominciare la relazione nel '98.\nLamb non \u00e8 mai stato membro di un partito politico, sebbene abbia lavorato per la campagna repubblicana Nixon-Agnew nel '68. Non risulta registrato n\u00e9 come democratico n\u00e9 come repubblicano. Durante le elezioni presidenziali, ha votato per i candidati dell'intero spettro politico. In un'intervista Lamb ha dichiarato: \u00abho ascoltato entrambe le parti cos\u00ec a lungo che nemmeno io so pi\u00f9 cosa penso\u00bb.\nLo scrittore Christopher Hitchens dedic\u00f2 ad Lamb la sua biografia su Thomas Jefferson pubblicata nel 2005: il frontespizio riporta le parole \u00abper Brian Lamb [...] un bravo democratico e un buon repubblicano, che ha lottato per un elettorato consapevole\u00bb.\nPremi e riconoscimenti.\nInoltre ha ricevuto vari dottorati di ricerca onorari, inclusa l'alma mater Purdue University, che lo premi\u00f2 due volte -nel 1987 e nel 2011- fra i suoi migliori allievi, intitolando a suo nome la facolt\u00e0 di Scienze della Comunicazione, la Brian Lamb School of Communication. Un ultimo PhD arriv\u00f2 nel 2015 dal Gettysburg College, in Pennsylvania."}
{"id": "8508942", "revid": "298229", "url": "https://it.wikipedia.org/wiki?curid=8508942", "title": "Hilaire Onwanlele", "text": ""}
{"id": "8509054", "revid": "547034", "url": "https://it.wikipedia.org/wiki?curid=8509054", "title": "Chivas Rayadas", "text": "Il Chivas Rayadas \u00e8 stata una societ\u00e0 calcistica messicana, con sede a Guadalajara. Si trattava di un club filiale del .\nStoria.\nFondato nel 1993 come squadra riserve del , nel 1994 ha vinto il torneo dedicato alle filiali nel campionato di Tercera Divisi\u00f3n ed il titolo di \"Campe\u00f3n de Campeones\" grazie alla vittoria per 2-1 contro il .\nNel 1995 venne promosso in Segunda Divisi\u00f3n dove raggiunse il , altro club filiale del Chivas. Nella stagione 1995-1996 trionf\u00f2 in Copa M\u00e9xico 2\u00aa Divisi\u00f3n sconfiggendo in finale il Cruz Azul M\u00e9xico ma perse il trofeo Campe\u00f3n de Campeones contro il con il punteggio complessivo di 5-4.\nL'anno seguente vinse il torneo di Segunda Divisi\u00f3n dedicato alle filiali battendo la seconda squadra dall' per 5-4.\nNel torneo Bicentenario 2010 si classific\u00f2 secondo alle spalle dell'\"Universidad del F\u00fatbol\" mentre nel torneo Revoluci\u00f3n 2011 vinse la sua prima Segunda Divisi\u00f3n battendo in finale i \"Bravos\" con un doppio 1-0. In seguito, pur possedendo i requisiti per accedervi, gioc\u00f2 lo spareggio per la promozione in Liga de Ascenso contro il perdendo 4-3 nel computo dei due incontri.\nPrima dell'inizio della stagione 2012-2013 il club cedette la propria franchigia ai \"Linces de Tlaxcala\", riuscendo comunque a trovare un posto in Liga de Nuevos Talentos grazie all'acquisto del \"Colegio Once M\u00e9xico\". Nel 2013-2014 vinse entrambi i titoli di Copa M\u00e9xico de LNT.\nIl 25 maggio 2015 la Federazione messicana annunci\u00f2 che le 18 squadre di Primera Divisi\u00f3n avrebbero dovuto avere una sussidiaria in Liga Premier de Ascenso in modo da trovare una collocazione per i giovani con pi\u00f9 di 20 anni esclusi dai tornei giovanili. Dopo questa decisione il club venne sciolto e contestualmente nacque il \"Club Deportivo Guadalajara Premier\"."}
{"id": "8509076", "revid": "1718925", "url": "https://it.wikipedia.org/wiki?curid=8509076", "title": "P-selectina", "text": ""}
{"id": "8509080", "revid": "1071652", "url": "https://it.wikipedia.org/wiki?curid=8509080", "title": "United States Department of the Army", "text": ""}
{"id": "8509104", "revid": "1833487", "url": "https://it.wikipedia.org/wiki?curid=8509104", "title": "J. Rey Soul", "text": "Nel 2019 \u00e8 entrata nei Black Eyed Peas in qualit\u00e0 di turnista, per poi divenire componente ufficiale l'anno successivo.\nCarriera.\nHa partecipato alla prima edizione di \"The Voice of the Philippines\", esibendosi nella sesta puntata e venendo scelta da apl.de.ap, uno dei componenti dei Black Eyed Peas. Viene eliminata nell'episodio 28 ad un passo dalle semifinali.\nNel 2019 intraprende come ospite una tourn\u00e9e mondiale, assieme al gruppo Black Eyed Peas, e sempre assieme a loro e a Ozuna, partecipa come voce al brano \"Mamacita\", traccia assieme a \"Ritmo (Bad Boys for Life)\", estratti come singoli dall'album della band \"Translation,\" pubblicato il 19 giugno 2020. Nel giugno dello stesso anno J. Rey Soul diventa ufficialmente una delle voci del gruppo. Riceve una candidatura assieme ai BEP al MTV Video Music Awards 2020 per il miglior video latino al video musicale \"Mamacita\"."}
{"id": "8509106", "revid": "599013", "url": "https://it.wikipedia.org/wiki?curid=8509106", "title": "Pablo Mart\u00ednez (calciatore)", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile dell', ha esordito in prima squadra il 17 febbraio 2018 disputando l'incontro di Segunda Divisi\u00f3n pareggiato 1-1 contro il ."}
{"id": "8509110", "revid": "599013", "url": "https://it.wikipedia.org/wiki?curid=8509110", "title": "Mario \u0106u\u017ee", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile della , ha esordito fra i professionisti il 12 marzo 2017 disputando con la seconda squadra della Dinamo l'incontro di Druga HNL pareggiato 0-0 contro l'."}
{"id": "8509146", "revid": "121604", "url": "https://it.wikipedia.org/wiki?curid=8509146", "title": "The Voice of the Philippines", "text": "The Voice of the Philippines (noto semplicemente come The Voice) \u00e8 stato un programma televisivo filippino, in onda dal 2013 su ABS-CBN. Si trattava della versione locale del talent show \"The Voice\", format olandese trasmesso in tutto il mondo e ideato da John de Mol, creatore del \"Grande Fratello\".\nEdizioni.\nPrima edizione (2013).\nLa prima edizione del programma \u00e8 andata in onda dal 15 giugno al 29 settembre 2013 e condotto da Toni Gonzaga. I coach di questa edizione sono Sarah Geronimo, Bamboo Ma\u00f1ala, la voce dei Black Eyed Peas apl.de.ap e Lea Salonga. Il vincitore dell'edizione \u00e8 Mitoy Yonting (Team Lea).\nIl format \u00e8 costituito da tre fasi:\nSeconda edizione (2014).\nLa seconda edizione del programma \u00e8 andata in onda dal 26 ottobre 2014 al 1\u00ba marzo 2015, condotto da Toni Gonzaga confermata per la seconda edizione, affiancata da Luis Manzano. I coach sono Sarah Geronimo, Bamboo Ma\u00f1ala, la voce dei Black Eyed Peas apl.de.ap e Lea Salonga anche loro riconfermati per questa edizione. Il vincitore dell'edizione \u00e8 Jason Dy (Team Sarah)\nIl format \u00e8 costituito da quattro fasi:"}
{"id": "8509210", "revid": "1305887", "url": "https://it.wikipedia.org/wiki?curid=8509210", "title": "Franco Gamba", "text": ""}
{"id": "8509229", "revid": "2091899", "url": "https://it.wikipedia.org/wiki?curid=8509229", "title": "David W. Anthony", "text": "Biografia.\nAnthony ha conseguito un dottorato di ricerca in antropologia presso l'Universit\u00e0 della Pennsylvania; professore emerito di antropologia, \u00e8 specializzato in storia e lingue indoeuropee.\nDal 1987 \u00e8 professore di antropologia all'Hartwick College di Oneonta nello stato di New York. \u00c8 stato anche curatore di antropologia per lo Yager Museum of Art &amp; Culture nel campus dell'Hartwick College.\nHa condotto numerosi scavi archeologici in Ucraina, Russia e Kazakistan.\nUna delle sue principali aree di ricerca, ulteriori rispetto a quelle della linguistica, \u00e8 relativa all'addomesticamento del cavallo.\n\u00c8 noto per aver scritto il libro \"The Horse, the Wheel and Language: How Bronze-Age Riders from the Eurasian Steppes Shaped the Modern World\"."}
{"id": "8509243", "revid": "1305887", "url": "https://it.wikipedia.org/wiki?curid=8509243", "title": "Giliola Cinquetti", "text": ""}
{"id": "8509251", "revid": "88740", "url": "https://it.wikipedia.org/wiki?curid=8509251", "title": "H\u00f4tel Negresco", "text": "L'H\u00f4tel Negresco \u00e8 un albergo di Nizza, situato sulla passeggiata degli Inglesi: prende il nome dal suo fondatore, Henri N\u00e9gresco.\nStoria e descrizione.\nHenri N\u00e9gresco, all'anagrafe Alexandru Negrescu, figlio di un oste, lavor\u00f2 in giovent\u00f9 come pasticciere presso la Casa Capsa a Bucarest. Lasci\u00f2 la Romania e si trasfer\u00ec prima a Parigi, poi a Monte Carlo e infine a Nizza: in questo periodo studi\u00f2 e lavor\u00f2 come maggiordomo per diverse famiglie, tra cui anche i Rockfeller, come \"ma\u00eetre\" d'albergo, per divenire poi direttore del Casin\u00f2 municipale di Nizza. Ebbe l'idea di costruire un albergo di lusso che potesse attirare i clienti pi\u00f9 facoltosi: ottenuti i finanziamenti, grazie anche all'interesse di alcuni magnati del settore automobilistico come De Dion-Bouton e Pierre Alexandre Darracq, assunse l'architetto \u00c9douard Niermans.\nL'albergo venne inaugurato il 4 gennaio 1913: fu edificato su un terreno di circa 6\u00a0500 metri quadrati nei pressi di Villa Mess\u00e9na ed era ispirato nelle forme al Grand Hotel di Madrid. Simbolo dell'albergo divenne la sua cupola tinteggiata in rosa: contava circa 450 camere arredate con mobili di Paul Dumas, era dotato di interruttori elettrici e aspirapolvere e possedeva una sala ellittica in stile Luigi XVI, pavimentata con marmo di Carrara, un tappeto dal costo di oltre 300.000 franchi e un lampadario prodotto dalla Baccarat composto da 16\u00a0800 cristalli, commissionato inizialmente dallo zar Nicola II di Russia, a cui dovette rinunciare a causa della rivoluzione d'ottobre. Nei primi periodi di attivit\u00e0 ebbe un profitto semestrale di oltre 200.000 franchi. Durante la prima guerra mondiale l'albergo fu trasformato in un ospedale: al termine del conflitto, il basso numero di turisti che frequentavano la Costa Azzurra, sommati agli ingenti lavori per ripristinare la struttura, portarono Henri N\u00e9gresco alla bancarotta e l'albergo venne venduto ad una societ\u00e0 belga.\nNel 1928 fu tra i membri fondatori dell'associazione The Luxury Hotels of Europe and Egypt, divenuta poi The Leading Hotels of the World. Nel 1957, l'hotel fu acquistato da Jean-Baptiste Mesnage, la cui moglie aveva da poco subito un intervento chirurgico ed era costretta su una sedia a rotelle: all'epoca il N\u00e9gresco era l'unico hotel a disporre di un ascensore. Mesnage affid\u00f2 l'albergo a sua figlia Jeanne, la quale aveva sposato Paul Augier, un avvocato e politico di Nizza. I nuovi proprietari iniziarono ad arricchirlo con numerose opere d'arte, arrivando ad ospitarne circa 6\u00a0000, tra cui la \"Nana Jaune\" di Niki de Saint Phalle, ritratti di monarchi come quello di \"Luigi XIV\", dipinto da Hyacinthe Rigaud, \"Luigi XV\", \"Napoleone III\" e quello dell\"'Imperatrice Eugenia\", numerosi busti tra cui quello della regina \"Maria Antonietta\", la scultura \"Le Chat\" di Cyril de La Patelli\u00e8re, un'opera di Sacha Sosno, dipinti di Victor Vasarely, la pi\u00f9 grande collezione privata di manifesti di Ren\u00e9 Gruau, un camino monumentale proviene dal castello di Hautefort e il soffitto a cassettoni del XVIII secolo proveniente dal castello di Miolans a Saint-Pierre-d'Albigny. Inoltre Jeanne Augier acquist\u00f2, presso i negozi di antiquariato, mobili per arredare i salotti, le 21 suite e le 96 camere.\nNel 2003, l'H\u00f4tel Negresco venne nominato dal governo francese monumento storico. Dal 4 gennaio al 1\u00ba luglio 2010 fu chiuso per lavori di ristrutturazione in vista dei festeggiamenti del centenario: il quinto piano venne completamente rinnovato, diventando interamente privato, dotato di un ascensore diretto, nove suite, un bar e sala da pranzo. Jeanne Augier, morta senza discendenti nel 2019, decise di lasciare il Negresco e la sua eredit\u00e0 alla fondazione Mesnage-Augier-Negresco, il cui statuto fu depositato in prefettura il 17 aprile 2009: la fondazione concentra la sua attivit\u00e0 sulla difesa degli animali, sull'assistenza alle persone disabili e alla conservazione del patrimonio culturale francese, in particolar modo quella del N\u00e9gresco e delle sue collezioni.\nL'H\u00f4tel Negresco dispone di un totale di 121 camere e 24 suite, un salone di bellezza, una palestra, una spiaggia privata e una boutique di lusso. Ha anche un proprio studio di arte che impiega un restauratore, un marmista, un tappezziere e due ebanisti dell'\u00c9cole Boulle. Nell'albergo non \u00e8 presente una spa o una piscina, ma accetta animali: particolare il caso quando Salvador Dal\u00ed fu ospitato insieme al suo ghepardo. Caratteristico l'abbigliamento dei suoi portieri, tipico del personale dell'alta borghesia del XVIII secolo. All'interno dell'albergo si trova il ristorante Le Chantecler, il quale possiede due stelle nella guida Michelin: l'interno \u00e8 decorato con folletti e mobili in stile rococ\u00f2 ed \u00e8 tinteggiato di colore rosa, lime e limone."}
{"id": "8509253", "revid": "1543377", "url": "https://it.wikipedia.org/wiki?curid=8509253", "title": "Mahmoud Cherif Bassiouni", "text": "Dal 1964 al 2012 \u00e8 stato docente universitario presso la DePaul University ed \u00e8 considerato uno dei massimi esperti nel campo del diritto penale internazionale, lo sviluppo del quale ha influenzato in modo significativo. I riconoscimenti che ha ricevuto comprendono il Premio dell'Aia per il diritto internazionale, i dottorati onorari di varie universit\u00e0, la Gran Croce al merito della Germania e la Legion d'onore francese.\nBiografia.\nCherif Bassiouni nacque a Il Cairo nel 1937 da un diplomatico egiziano e, dopo aver studiato legge in Francia, si arruol\u00f2 nell'esercito egiziano. Nel 1956, fu ferito durante il conflitto militare della crisi di Suez. Dopo un breve lavoro per il presidente Gamal Abdel Nasser, continu\u00f2 i suoi studi all'Universit\u00e0 del Cairo. Fu seguito, nel 1962, da sua madre negli Stati Uniti, dove nel 1964 consegu\u00ec un Juris Doctor presso la Facolt\u00e0 di Giurisprudenza dell'Universit\u00e0 dell'Indiana e due anni dopo un Master of Laws alla \"John Marshall Law School\" di Chicago e, nel 1967, divenne cittadino statunitense. \nSi laure\u00f2 presso la George Washington University nel 1973 con un SJD. Dal 1964 fino alla sua pensione, nel 2012, \u00e8 stato docente universitario presso la DePaul University, dove si \u00e8 specializzato in diritto penale internazionale e nel 1990 \u00e8 stato uno dei fondatori dell\"'International Human Rights Law Institute\", che ha diretto dal 1990 al 1997. Nel 1972, Cherif Bassiouni \u00e8 stato uno dei fondatori dell'International Institute of Higher Studies in Criminal Sciences (ISISC) con sede a Siracusa, in Italia, dove ha ricoperto il ruolo di dirigente dal 1972-1989 e poi di Presidente fino ad oggi. \u00c8 stato anche Segretario Generale dell'Associazione Internazionale di Diritto Penale (L'Association Internationale de Droit Penal), Parigi, Francia, dal 1974-1989 e come Presidente per tre mandati quinquennali dal 1989 al 2004 quando \u00e8 stato eletto Onorario Presidente. Ha anche lavorato come consulente per la sua terra d'origine, l'Egitto, diverse volte, anche alla fine degli anni '70 nei negoziati sugli Accordi di Camp David. Per le Nazioni Unite, \u00e8 stato membro di numerosi comitati e commissioni investigative, tra cui, nel 1978, il comitato di esperti per redigere la Convenzione delle Nazioni Unite contro la tortura, nel 1993/1994 la commissione di esperti per indagare sulle violazioni dei diritti umani nell'ex Jugoslavia e nel 1995 il comitato preparatorio per il Tribunale penale internazionale. \u00c8 morto il 25 settembre 2017 a 79 anni.\nPremi e riconoscimenti.\nPer il suo lavoro, Cherif Bassiouni ha ricevuto il Premio dell'Aia per il diritto internazionale nel 2007 e il Wolfgang Friedmann Memorial Award dalla Columbia University Law School nel 2012. L'Universit\u00e0 di Torino (1981), l'Universit\u00e0 di Pau (1986), la Niagara University (1997), la National University of Ireland, Galway (2001), la Catholic Theological Union (2009), la Case Western Reserve University (2010), la l'Universit\u00e0 di Gand (2011), l'Universit\u00e0 di Tirana (2013) e l'Universit\u00e0 di Salisburgo (2013) gli hanno conferito un dottorato onorario. Nel 2014 gli \u00e8 stata assegnata la medaglia Goler T. Butcher. \nInoltre, \u00e8 stato insignito dell'Ordine al merito della Repubblica italiana nei livelli di Commendatore (1976), Grande ufficiale (1977) e Cavaliere di gran croce (2006), della Grande medaglia d'oro per i servizi alla Repubblica d'Austria (1990), dell'Ordine al merito di Germania (2003), della Legione d'Onore francese e \"comandante\" dell'Ordine delle Palme accademiche."}
{"id": "8509254", "revid": "62748", "url": "https://it.wikipedia.org/wiki?curid=8509254", "title": "M. Cherif Bassiouni", "text": ""}
{"id": "8509265", "revid": "1543377", "url": "https://it.wikipedia.org/wiki?curid=8509265", "title": "Teodolinda Barolini", "text": "Biografia.\nTeodolinda Barolini \u00e8 figlia di Antonio Barolini, lo scrittore italiano che negli anni 50 fu a lungo corrispondente della \"Stampa\" dagli Stati Uniti, e della scrittrice statunitense Helen Barolini. Ha conseguito il B.A. in Lettere classiche al Sarah Lawrence College di New York nel 1972, l'M.A. in Italianistica presso la Columbia University nel 1973 e il dottorato di ricerca in Letteratura comparata alla Columbia University nel 1978. Ha iniziato la carriera accademica come \"Assistant Professor\" di Italianistica all'Universit\u00e0 della California a Berkeley nel 1978. Successivamente si \u00e8 trasferita alla New York University, dove ha insegnato dal 1983 al 1992, ed \u00e8 ritornata alla Columbia University nel 1992, dove \u00e8 stata nominata docente di Italianistica nel 1999 e ha ricoperto il ruolo di Presidente del Dipartimento di Italianistica dal 1992 al 2004 e nuovamente dal 2011 al 2014.\nGli studi di Teodolinda Barolini si focalizzano sulla cultura letteraria italiana del XIII e del XIV secolo, sul suo rapporto con l'antichit\u00e0 classica e sulla sua ricezione nei secoli fino ai nostri giorni. Ha scritto ampiamente su Dante, Petrarca, Boccaccio e sulla lirica medievale. \nHa presieduto la \"Dante Society of America\" dal 1997 al 2003, ed \u00e8 membro di alcune societ\u00e0 scientifiche fra cui l'American Academy of Arts and Sciences (2001), l'American Philosophical Society (2002), la Medieval Academy of America (2000), l'Accademia Olimpica di Vicenza (2015) , l'Accademia Nazionale dei Lincei (2018).\nTeodolinda Barolini \u00e8 Editor in Chief del sito \"Digital Dante\" della Columbia University, che include anche il suo \"Commento Baroliniano\" a tutti i canti della \"Divina Commedia\"."}
{"id": "8509267", "revid": "287204", "url": "https://it.wikipedia.org/wiki?curid=8509267", "title": "51 Worldwide Games", "text": ", noto come Clubhouse Games: 51 Worldwide Classics in America \u00e8 un videogioco rompicapo per Nintendo Switch, sviluppato da NDcube e pubblicato da Nintendo.\nSuccessore di 42 classici senza tempo per Nintendo DS, consiste in una raccolta di giochi di carte, da tavolo e da salotto provenienti da tutto il mondo.\nAlcuni giochi erano stati mostrati con la stessa modalit\u00e0 di gioco nel 2012 durante la presentazione di Wii U all\u2019E3. I campi da golf sono gli stessi di quelli nel gioco Golf per NES.\nModalit\u00e0 di gioco.\nIl gioco consiste in una raccolta di 51 giochi da tavolo pi\u00f9 un simulatore di pianoforte giocabili sia in singleplayer che in multiplayer, locale oppure online.\n\u00c8 anche presente una speciale modalit\u00e0 denominata \u201cmodalit\u00e0 mosaico\u201d, che permette di utilizzare pi\u00f9 Switch assieme per comporre un\u2019immagine che continua da schermo a schermo.\nGiochi disponibili.\nOltre a questi 51 giochi \u00e8 presente anche un simulatore di pianoforte.\nStoria.\nIl gioco \u00e8 stato presentato con un trailer esplicativo durante il Nintendo Direct del 26 marzo 2020. Il gioco \u00e8 uscito tre mesi dopo, il 5 giugno."}
{"id": "8509295", "revid": "22475", "url": "https://it.wikipedia.org/wiki?curid=8509295", "title": "Fred Seibert", "text": ""}
{"id": "8509308", "revid": "1632387", "url": "https://it.wikipedia.org/wiki?curid=8509308", "title": "Random (rapper)", "text": "Biografia.\nNasce in provincia di Napoli, ma cresce a Riccione.\nIl suo album di debutto intitolato \"Giovane oro\" esce il 23 agosto 2018. Il 19 maggio 2019 pubblica il singolo \"Chiasso\", che viene certificato doppio platino e raggiunge la terza posizione nella classifica FIMI. A fine 2019 intraprende una serie di concerti e viene scelto da MTV New Generation come artista del mese. L'11 ottobre 2019 pubblica il singolo \"Rossetto\", in seguito certificato disco d'oro. A novembre \u00e8 ospite nel programma \"Viva RaiPlay!\". Nello stesso mese si esibisce alla Milano Music Week insieme ad altri artisti.\nNel maggio 2020 partecipa al programma televisivo \"Amici speciali\". Il 5 giugno 2020 pubblica il suo primo EP chiamato \"Montagne russe\", che debutta al quinto posto della classifica FIMI. Nello stesso mese \u00e8 ospite e si esibisce nel programma televisivo YO! MTV Raps in onda sul canale MTV.\nNel mese di Luglio 2020 il singolo \"Sono un bravo ragazzo un po' fuori di testa\" viene certificato disco d'oro; il singolo \"Rossetto\" viene certificato disco di platino.\nNel mese di agosto 2020 il singolo \"Sono un bravo ragazzo un po' fuori di testa\" viene certificato disco di platino. Il 18 settembre esce il singolo \"Morositas\" in collaborazione con Federica Carta. Il 9 ottobre esce il singolo \"Ritornerai 2\".\nIl 17 dicembre durante Sanremo Giovani 2020 viene annunciata la sua partecipazione al Festival di Sanremo 2021 come concorrente nella sezione Campioni. Il brano in gara si chiama \"Torno a te\" e si classifica ultimo.\nIl 21 dicembre 2020 l'EP \"Montagne russe\" viene certificato disco d'oro."}
{"id": "8509311", "revid": "122246", "url": "https://it.wikipedia.org/wiki?curid=8509311", "title": "Nantes Rez\u00e9 M\u00e9tropole Volley 2019-2020", "text": "Questa voce raccoglie le informazioni riguardanti il Nantes Rez\u00e9 M\u00e9tropole Volley nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8509317", "revid": "1573940", "url": "https://it.wikipedia.org/wiki?curid=8509317", "title": "Setophaga discolor", "text": "La parula di prateria (setophaga discolor ) \u00e8 un uccello passeriforme appartenente alla famiglia dei Parulidae."}
{"id": "8509318", "revid": "324090", "url": "https://it.wikipedia.org/wiki?curid=8509318", "title": "Convenzione delle Nazioni Unite contro la tortura", "text": "La Convenzione delle Nazioni Unite contro la tortura \u00e8 un trattato di diritto internazionale relativo ai diritti umani, adottato nell'ambito delle Nazioni Unite, volto a prevenire la tortura in tutto il mondo.\nDefinisce, nel suo primo articolo, la tortura come:\nQuesta convenzione richiede agli stati che l'hanno ratificata di adottare misure concrete per prevenire la tortura all'interno dei loro confini e proibisce loro di rimandare le persone nei loro paesi di origine dove rischiano di essere torturate. Ha istituito il \"Comitato delle Nazioni Unite contro la tortura\", responsabile della sua effettiva attuazione, a cui tutti gli Stati firmatari devono riferire sull'incorporazione del diritto internazionale pubblico nelle loro leggi nazionali.\nStoria.\nIl testo della Convenzione \u00e8 stato adottato dall'Assemblea generale delle Nazioni Unite il 10 dicembre 1984 e, dopo la ratifica da parte di 20 stati, \u00e8 entrato in vigore il 26 giugno 1987. Questa data \u00e8 ora considerata la \"Giornata internazionale a sostegno delle vittime della tortura\".\nRatifiche in tutto il mondo.\nNell'ottobre 2019, 169 Stati avevano ratificato questo trattato. Lo stato delle ratifiche della convenzione pu\u00f2 essere consultato sul sito della sezione del trattato delle Nazioni Unite.\nMolti paesi l'hanno ratificato escludendo o modificando l'ambito di applicazione di determinate disposizioni (nel diritto internazionale, questo si chiama \"riserve\"), il che significa che gli Stati firmatari non sono vincolati dagli stessi obblighi legali nei confronti del rispetto di questo accordo.\nProtocollo opzionale.\nQuesta convenzione \u00e8 stata integrata da un protocollo opzionale, votato dall'Assemblea generale delle Nazioni Unite il 18 dicembre 2002 ed entrato in vigore il 22 giugno 2006.\nQuesto protocollo stabilisce un sistema di visite regolari in luoghi in cui si trovano persone private della libert\u00e0, effettuate da organismi indipendenti. Questo sottocomitato per la prevenzione si ispira al Comitato europeo per la prevenzione della tortura e delle pene o trattamenti inumani o degradanti istituito dal Consiglio d'Europa nel 1987.\nLo stato delle ratifiche del protocollo \u00e8 disponibile sul sito web della sezione del trattato delle Nazioni Unite."}
{"id": "8509324", "revid": "1718925", "url": "https://it.wikipedia.org/wiki?curid=8509324", "title": "Frachet", "text": "Il frachet \u00e8 un formaggio, prodotto tipico piemontese. Rientra nell'elenco dei prodotti agroalimentari tradizionali italiani (PAT) del ministero delle politiche agricole alimentari e forestali.\nProcedimento di produzione.\nQuesto formaggio viene preparato utilizzando residui di altri formaggi o ricotte, ai quali vengono aggiunte erbe aromatiche (tra cui rosmarino e cumino selvatico), sale, pepe e altri aromi. Dopo aver amalgamato a mano tutti gli ingredienti, l'impasto viene avvolto all'interno di teli di canapa, che vengono appesi per la fase di stagionatura, che pu\u00f2 durare fino a un mese. Il prodotto finito non ha crosta, ha colore giallo paglierino e forma sferica di circa 11 cm di diametro. Il peso pu\u00f2 variare da 100 a 300 grammi.\nZone di produzione.\nIl frachet viene prodotto in Valsesia, in provincia di Vercelli.\nAbbinamenti.\nViene impiegato come ingrediente per piatti tipici della tradizione piemontese, oppure viene consumato assieme alla polenta. Si abbina a vini rossi corposi."}
{"id": "8509355", "revid": "62004", "url": "https://it.wikipedia.org/wiki?curid=8509355", "title": "Narbonne Volley 2019-2020", "text": "Questa voce raccoglie le informazioni riguardanti il Narbonne Volley nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8509356", "revid": "15756", "url": "https://it.wikipedia.org/wiki?curid=8509356", "title": "Mitologia albanese", "text": "Il folclore Albanese (in albanese: Besimet folklorike shqiptare) comprende le credenze espresse nelle consuetudini, rituali, miti, leggende e racconti degli Albanesi. Gli elementi della mitologia albanese sono di origine paleo-balcanica e quasi tutti sono pagani.\nSi \u00e8 evoluto nel corso dei secoli in una cultura e societ\u00e0 tribale. I racconti e le leggende popolari albanesi sono stati trasmessi oralmente attraverso le generazioni e sono ancora molto vivi nelle regioni montuose di Albania, Kosovo, meridionale Montenegro e occidentale Macedonia del Nord, tra le Arb\u00ebresh\u00eb in Italia e gli Arvaniti in Grecia.\nNella mitologia albanese, i fenomeni, gli elementi e gli oggetti sono attribuiti a esseri soprannaturali. Le divinit\u00e0 in origine non erano persone, ma personificazioni della natura, Animismo. Il pi\u00f9 antico culto attestato degli albanesi \u00e8 il culto del Sole e della Luna. Nelle credenze popolari albanesi, la Terra \u00e8 oggetto di un culto speciale, e un ruolo importante \u00e8 svolto dal Fuoco, considerato un elemento vivo, sacro o divino utilizzato per i rituali, offerte sacrificali e purificazione. Il culto del fuoco \u00e8 associato al culto del sole, al \"Vat\u00ebr (culto del focolare) e al culto della fertilit\u00e0. Besa \u00e8 una pratica comune nella cultura albanese, consistente in un giuramento sul Sole, la Luna, il cielo, la terra, il fuoco, la pietra, la montagna, l'acqua e sul serpente, che sono tutti considerati sacri. Il culto del Sole e della Luna compare anche nelle leggende e nell'arte popolare albanese.\nI miti e le leggende albanesi sono organizzati intorno alla dicotomia di bene e male, la cui rappresentazione pi\u00f9 famosa \u00e8 la leggendaria battaglia tra Drangue e Kulshedra,un conflitto che simboleggia il ritorno ciclico nel mondo acquatico e ctonio della morte, realizzando la cosmica rinascita. I tessitori del Fato, ora o fat\u00ed, controllano l'ordine dell'universo e ne fanno rispettare le leggi.\nUn motivo molto comune nella narrativa popolare albanese \u00e8 la metamorfosi: gli uomini si trasformano in cervi, lupi, gufi; mentre le donne si trasformano in ermellini, cuculi, tartarughe. Tra i corpi principali della poesia popolare albanese vi sono i \"K\u00e2ng\u00eb Kreshnik\u00ebsh\" (\"Canti degli eroi\"), il tradizionale ciclo di epica albanese, basata sul culto leggendario del eroe.\nOrigine.\nL'antica religione illirica \u00e8 considerata una delle fonti da cui si sono evoluti la leggenda e il folklore albanese,che riflette una serie di parallelismi con le antiche greca e romana.La mitologia albanese mostra anche somiglianze con le vicine tradizioni indoeuropee, come l'epica orale con i racconti popolari dei greci, dell'India classica, dell'Inghilterra medievale, della Germania medievale e degli slavi del sud.\nAnche il folclore albanese mantenne la tipica tradizione indoeuropea delle divinit\u00e0 situate sulle montagne pi\u00f9 alte e inaccessibili come il monte Tomorr, divinit\u00e0 del cielo, del fulmine, del tempo e del fuoco sono Zojz, Per\u00ebndi, Shurdh, Verbt, En, Vat\u00ebr, N\u00ebna e Vatr\u00ebs, la leggenda della \"Figlia del Sole e della Luna\" (\"Bija e Han\u00ebs e Diellit\")\nla \"mitologia dell'uccisione di serpenti\" e \"fuoco nell'acqua\" miti (Drangue e Kulshedra), i Fate e Fato dee (Zana, Ora, Fat\u00ed, Mira)e la guardia delle porte degli inferi (il cane a tre teste che non dorme mai).\nCulto.\nLe divinit\u00e0 all'interno di questo culto sono quasi sempre pagane e comprendono creature utilizzate molto spesso come personaggi fantasy, come le due oreadi (\"Nuset\" e \"Malit)\", tradotte alla lettera \"le ninfe delle montagne\", il lupo mannaro \"Karkanxhol\" e il lupo mannaro \"Kacilmic\", l'orco \"Gogol\", l'idra \"Ku\u00e7ed\u00ebr\", la chimera \"Lubi\", le silfidi come \"Shtojzavalle\", le fate (\"Zan\u00eb\"), gli imponenti giganti (\"Baloz, Katall\u00e2\") e gli gnomi come \"Thop\u00e7\".\nAll'interno di questa mitologia sono presenti molteplici metamorfosi a seconda del sesso, ad esempio l'uomo si trasforma in cervo, in orso, in gufo, tutte figure che esaltano gli aspetti positivi del maschio, l'orso \u00e8 simbolo di forza ed imponenza, il cervo \u00e8 simbolo di importanza e il gufo \u00e8 simbolo di saggezza.\nD'altra parte la donna si tramuta in donnola, in cuculo, in tortora, tutte figure che al contrario del maschio servono ad esaltare per lo pi\u00f9 la femmina come una creatura delicata, esile e fragile, e che quindi \u00e8 alla ricerca di un uomo forte che la protegga. \nCome gli uomini anche le divinit\u00e0 si possono trasformare in animali come il vitore, una specie di serpente mitologico, ma al contrario degli esseri umani possono diventare anche esseri umani, per lo pi\u00f9 donne come \"Nana\" e \"Votr\u00ebs\", le madri del focolare. \nS'immolano animali, anche se in passato venivano sacrificate anche le donne, si praticano anche incantesimi per lo pi\u00f9 per rendere impotente una specifica persona, a volte le donne lo facevano per diventare pi\u00f9 potenti dell'uomo.\nLa mitologia albanese \u00e8 una mitologia rituale a comprovare ci\u00f2 ci sono canti di esorcismi e danze per provocare la pioggia, oltre ai canti o alle danze magiche sono presenti anche oggetti folcloristici come gli specchi, amuleti e anelli, inoltre si crede nel malocchio anche detto \"syni i keq,\" nei sogni premonitori, nel potere delle pietre magiche e delle erbe curatrici.\nGli antichi credevano che fosse giusto lanciare pietre contro la luna in eclissi, per spaventare i lupi che la stavano assalendo."}
{"id": "8509358", "revid": "71433", "url": "https://it.wikipedia.org/wiki?curid=8509358", "title": "Il regno (film)", "text": ""}
{"id": "8509372", "revid": "212348", "url": "https://it.wikipedia.org/wiki?curid=8509372", "title": "Stadio Essex Park Randers", "text": ""}
{"id": "8509374", "revid": "212348", "url": "https://it.wikipedia.org/wiki?curid=8509374", "title": "Essex Park Randers", "text": ""}
{"id": "8509375", "revid": "212348", "url": "https://it.wikipedia.org/wiki?curid=8509375", "title": "AutoC Park Randers", "text": ""}
{"id": "8509376", "revid": "212348", "url": "https://it.wikipedia.org/wiki?curid=8509376", "title": "BioNutria Park Randers", "text": ""}
{"id": "8509377", "revid": "212348", "url": "https://it.wikipedia.org/wiki?curid=8509377", "title": "Randers Stadion", "text": ""}
{"id": "8509378", "revid": "125394622", "url": "https://it.wikipedia.org/wiki?curid=8509378", "title": "Indian Super League Golden Glove", "text": "L'Indian Super League Golden Glove \u00e8 un riconoscimento calcistico annuale conferito al miglior portiere nel campionato di Indian Super League.\nIl primo \"Indian Super League Golden Glove\" venne vinto nel 2014 da Jan \u0160eda, giocatore del Football Club Goa."}
{"id": "8509379", "revid": "212348", "url": "https://it.wikipedia.org/wiki?curid=8509379", "title": "Randers Stadium", "text": ""}
{"id": "8509381", "revid": "182193", "url": "https://it.wikipedia.org/wiki?curid=8509381", "title": "St. Barth Commuter", "text": ""}
{"id": "8509398", "revid": "1784492", "url": "https://it.wikipedia.org/wiki?curid=8509398", "title": "Fabio Turchi", "text": "Biografia.\nNato nel capoluogo toscano \u00e8 il figlio dell'ex pugile e campione italiano Leonardo Turchi.\nCarriera.\nDilettanti.\nDebutta nei dilettanti nel 2008 a soli 15 anni e nella sua carriera da dilettante disputa 115 match con sole 7 sconfitte tra cui si annoverano un bronzo ai mondiali giovanili e un argento alla prima edizione delle olimpiadi giovanili perdendo in finale contro il cubano Lenier Pero. Vanta la vittoria di un oro nei pesi massimi leggeri ai Giochi del Mediterraneo di Mersin 2013.\nProfessionisti.\nSoprannominato \"The Stone Crusher\" esordisce nel professionismo il 31 ottobre 2015 vincendo al primo round per KO. Il 23 dicembre 2016 mettendo al tappeto Maurizio Lovaglio conquista il titolo italiano dei massimi leggeri. \nIl 15 luglio 2017 battendo C\u00e9sar David Crenz vince il primo titolo WBC Silver. \nIl 26 aprile 2019 a Firenze disputa il match per il titolo internazionale vacante massimi leggeri WBC contro il finlandese Sami Enbom, incontro che termina al primo round con un ko e regala il titolo al pugile fiorentino.\nL'11 luglio 2019 salta l'incontro previsto con Tommy McCarthy al Foro Italico di Roma per difendere il titolo internazionale WBC dei pesi massimi leggeri, causa dolore al bicipite destro viene sostituito da Francesco Cataldo. L'11 ottobre 2019 a Trento viene organizzato nuovamente l'incontro annullato quattro mesi prima perdendo il titolo per split decision contro il nordirlandese.\nIl 23 ottobre 2020, dopo ben un anno di distanza dalla sconfitta con McCarthy, vince all'Allianz Cloud di Milano il primo titolo internazionale IBF di categoria battendo il lettone Nikolajs Grisunins ai punti. Sempre all'Allianz Cloud di Milano il 16 aprile 2021 vince, sconfiggendo ai punti il francese Dylan Bregeon, la cintura vacante EBU valevole per il titolo di campione dell'Unione europea."}
{"id": "8509409", "revid": "113658593", "url": "https://it.wikipedia.org/wiki?curid=8509409", "title": "Quartiere Omero", "text": ""}
{"id": "8509412", "revid": "1924342", "url": "https://it.wikipedia.org/wiki?curid=8509412", "title": "Copines", "text": "Copines \u00e8 un singolo della cantante francese Aya Nakamura, pubblicato il 24 agosto 2018 come secondo estratto dal secondo album in studio \"Nakamura\".\nVideo musicale.\nIl video musicale \u00e8 stato reso disponibile il 24 agosto 2018, in concomitanza con l'uscita del singolo."}
{"id": "8509417", "revid": "599013", "url": "https://it.wikipedia.org/wiki?curid=8509417", "title": "Gioda", "text": "Il gioda \u00e8 un formaggio e prodotto tipico piemontese. Rientra nell'elenco dei prodotti agroalimentari tradizionali italiani (PAT) del ministero delle politiche agricole alimentari e forestali.\nStoria.\nIl gioda nacque nel 1928 da un'idea del professor Alessandro Gioda, direttore della cattedra ambulante e del comizio agrario di Mondov\u00ec. Egli studi\u00f2 una nuova tecnica di produzione casearia che prevedeva una cottura parziale (o semicottura) delle tome, cio\u00e8 il riscaldamento della pasta dopo la rottura della cagliata, allo scopo di sfruttare le mungiture durante la stagione invernale, creando cos\u00ec un formaggio adatto sia al consumo domestico che al commercio. Questo formaggio veniva prodotto nell'alta Val Tanaro, principalmente nel comune di Alto e nei comuni di Beinette, Monchiero e Fossano.\nProcedimento di produzione.\nAl latte crudo (alla temperatura di 30\u00b0 in inverno e 32\u00b0 in estate) viene aggiunto il caglio di vitello liquido. Successivamente la cagliata viene rotta alle dimensioni di una noce, poi viene riscaldata a 38\u00b0. Segue un riposo di circa 15 minuti, e la pasta viene estratta e inserita negli stampi, dove viene pressata manualmente. Dopo avviene un'ulteriore pressatura, che dura 12 ore, e la salatura a secco. Il prodotto finito ha forma cilindrica, dal diametro di circa 20 cm, con crosta ruvida, molto sottile ed elastica. Il peso pu\u00f2 variare da 1,8 a 2,5 kg. La fase di stagionatura dura circa un mese.\nZone di produzione.\nOggi questo formaggio viene prodotto in tutta la provincia di Cuneo, principalmente nel Monregalese.\nAbbinamenti.\nSi adatta al condimento di risotti, verdure gratinate e alla preparazione di fondute."}
{"id": "8509418", "revid": "120797789", "url": "https://it.wikipedia.org/wiki?curid=8509418", "title": "Birsay", "text": "Birsay \u00e8 una delle principali localit\u00e0 dell'isola scozzese di Mainland, nell'arcipelago delle Orcadi. Fu l'antica \"capitale\" delle isole Orcadi.\nGeografia fisica.\nBirsay si trova lungo la costa settentrionale/nord-occidentale dell'isola di Mainland.\nAl largo di Birsay si estende un'isola tidale, nota come Brough of Birsay.\nStoria.\nL'area in cui sorge Birsay \u00e8 abitata sin dall'Et\u00e0 del Ferro.\nA Birsay fu fondata la prima cattedrale delle isole Orcadi.\nMonumenti e luoghi d'interesse.\nArchitetture religiose.\nChiesa di San Magnus.\nPrincipale edificio religioso di Birsay \u00e8 una chiesa dedicata a San Magnus, eretta nel 1064 dal conte Thorfinn.\nArchitetture civili.\nPalazzo del Conte.\nAltro importante edificio di Birsay \u00e8 il Palazzo del Conte (\"Earl's Palace\"): questo palazzo, ora in rovina, fu eretto fatto tra il 1569 e il 1574 o 1579 ca. per volere di Robert Stewart, I conte delle Orcadi e fu successivamente ampliato negli anni ottanta del XVI secolo."}
{"id": "8509419", "revid": "767487", "url": "https://it.wikipedia.org/wiki?curid=8509419", "title": "Tommy Rustad", "text": ""}
{"id": "8509420", "revid": "1442080", "url": "https://it.wikipedia.org/wiki?curid=8509420", "title": "Chandra Kala Lamgade", "text": " \nBiografia.\nMembro della Nepal Police (primo organo di sicurezza del paese), Lamgade ha esordito internazionalmente ai Giochi dell'Asia meridionale in India nel 2016, l'anno seguente ha preso parte ai Campionati asiatici finendo tredicesima. Nel 2019 ha vinto il titolo nazionale nel lancio del giavellotto e stabilito due nuovi record nazionali, anche nel getto del peso."}
{"id": "8509423", "revid": "15756", "url": "https://it.wikipedia.org/wiki?curid=8509423", "title": "Tommy Cash (rapper)", "text": "Biografia.\nNasce a Tallin nel distretto di Kopli, da una famiglia povera. Ha origini estoni, russe, ucraine e kazake, che gli permisero di essere un poliglotta fin da piccolo.\nIn giovent\u00f9, Thomas era un artista di strada, noto per i suoi graffiti. Inoltre a causa di problemi con la droga \u00e8 stato pi\u00f9 volte espulso da scuola, non riuscendo cos\u00ec ad andare oltre la scuola secondaria.\nCarriera.\nInizia la sua carriera musicale nel 2012, pubblicando i suoi primi tre singoli: \"Old School\", \"Dusk\" e \"Toxic\" sulla piattaforma SoundCloud. Il 7 dicembre, fa il suo primo concerto pubblico durante una sfilata al Peterson Caf\u00e9 di Tallinn.\nNel settembre 2013, pubblica il singolo Guez Whoz Bak, successivamente premiato \"demo dell'anno\" dall'emittente radiofonica Raadio 2. Pochi mesi dopo il 25 febbraio, pubblica l'EP C.R.E.A.M, comprendente tre brani tra i quali \"Guez Whoz Bak\".\nIl 1 novembre, pubblica l'album d'esordio \"Euroz Dollaz Yeniz\" sotto la casa discografica \"A+/\u0421\u0442\u0443\u0434\u0438\u044f \u0421\u041e\u042e\u0417\".\nAll'inizio del 2015, pubblica il singolo \"Prorapsuperstar\" prodotto da Sander Joon e Mikk M\u00e4gi, seguito dalla uscita della canzone \"Give Me Your Money\" e della miniserie \"American Russian\", entrambe in collaborazione con la band russa Little Big.\nIl 21 maggio 2016 durante i Berlin Music Video Award 2016, il video delle canzone \"Give Me Your Money\" viene premiato con il terzo posto per la miglior interpretazione.\nIl 19 luglio, pubblica il singolo di successo \"Winaloto\", mentre durante l'ottobre dello stesso anno annuncia il primo tour europeo iniziato il 4 dicembre, con tappe nei Paesi Bassi, Germania, Polonia, Francia, Regno Unito, Belgio, Austria e Irlanda.\nNel 2017, rappresenta assieme al produttore No\u00ebp il proprio paese agli Eurosonic Noorderslag di Groningen. Nel resto dell'anno pubblica diversi singoli: \"Rawr\" in collaborazione con il rapper austro-giapponese JoJi e \"Cry\" in collaborazione con IC3PEAK.\nNel novembre 2018 pubblica il suo secondo album \"\u00a5\u20ac$\", che ottiene recensioni positive da parte di alcune riviste musicali come Clash e Paper.\nNel 2019, decide in collaborazione con Rick Owens di esporre il proprio sperma al museo d'arte Kumu di Tallinn.. Sempre in collaborazione con quest'ultimo, sfila sulla passerella della collezione SS19 \"Babel\" al Palais de Tokyo a Parigi e un remix del suo singolo del 2018 \"Pussy Money Weed\" viene utilizzato come colonna sonora. Nello stesso anno partecipa come cantante di apertura del \"Goodbye, Farewell Tour\" di Oliver Tree negli Stati Uniti d'America.\nNel gennaio 2020, annuncia il suo primo tour ufficiale in America, con inizio fissato per il 22 marzo. Successivamente, per\u00f2 a causa della pandemia di coronavirus in America il tour \u00e8 stato annullato."}
{"id": "8509431", "revid": "224230", "url": "https://it.wikipedia.org/wiki?curid=8509431", "title": "Flaiano", "text": ""}
{"id": "8509448", "revid": "889336", "url": "https://it.wikipedia.org/wiki?curid=8509448", "title": "Olympique Lyonnais 2015-2016 (femminile)", "text": "Questa voce raccoglie le informazioni riguardanti la squadra femminile dell'Olympique Lione nelle competizioni ufficiali della stagione 2015-2016.\nStagione.\nLa stagione 2015-2016 della squadra femminile dell'Olympique Lione \u00e8 partita con le partenze di \u00c9lise Bussaglia e Lara Dickenmann verso il . Dal arriv\u00f2 l'attaccante Pauline Bremer e dal la giovane promessa del calcio francese Griedge Mbock Bathy.\nIn campionato l'Olympique Lione ha vinto il suo quattordicesimo titolo, il decimo consecutivo. Il campionato \u00e8 stato concluso con 82 punti, frutto di 19 vittorie, 3 pareggi e nessuna sconfitta. La squadra \u00e8 arrivata in finale di Coppa di Francia, superando il per 2-1 e vincendo la sua ottava coppa nazionale.\nIl 26 maggio 2016 l'Olympique Lione ha vinto la UEFA Women's Champions League per la terza volta nella sua storia, battendo in finale le tedesche del dopo i tiri di rigore, essendo i tempi regolamentari e supplementari finiti sul'1-1. Il cammino in coppa \u00e8 stato contrassegnato da 7 vittorie e un solo pareggio nella gara di ritorno dei quarti di finale, e dalla vittoria schiacciante per 7-0 sulle connazionali del nella gara di andata delle semifinali.\nMaglie.\nLe tenute di gioco sono le stesse dell' maschile.\nOrganigramma societario.\nArea tecnica"}
{"id": "8509449", "revid": "767487", "url": "https://it.wikipedia.org/wiki?curid=8509449", "title": "Roland Bombardella", "text": " \nBiografia.\nPartecip\u00f2 ai Giochi olimpici di dove fu eliminato nelle batterie dei 100 metri, mentre sui 200 metri riusc\u00ec a raggiungere le semifinali. Giunse sesto nella prima semifinale, vinta dall'italiano Pietro Mennea, a 7 centesimi dal quarto posto che gli avrebbe garantito l'accesso alla finale.\nFu nominato Sportivo lussemburghese dell'anno per quattro volte consecutive, dal 1975 al 1978."}
{"id": "8509462", "revid": "729019", "url": "https://it.wikipedia.org/wiki?curid=8509462", "title": "Edoardo Facduelle", "text": "Biografia.\nNasce a Firenze da Stefano, avvocato, ed Emma Marchesini, residenti a Montopoli in Val d'Arno. Ha un fratello, Eugenio, minore di due anni. Sposa a Pisa il 24 febbraio 1940 la spagnola Giovanna Anna Piza y Guardiola e non ha figli.\nAssolve il servizio di leva dall'11 settembre 1922 al 3 ottobre 1923 a Tripoli dove il padre, ottenuta la Concessione Agricola Sperimentale n.1, aveva impiantato la prima fabbrica di mattoni della Tripolitania. \nDal 1\u00ba gennaio 1933 fino all'8 settembre \u00e8 Ufficiale in Spe della MVSN. Combatte in Africa orientale e partecipa alla guerra civile spagnola aggregato all'Aeronautica Legionaria-Batterie Controaeree 75/27 mm. ottenendo la promozione a 1\u00b0 Seniore nel 1941 per meriti eccezionali. Al comando della \"13\u00aa Legione Controaerea\", ha la responsabilit\u00e0 della difesa antiaerea della provincia di Livorno.\nNominato Prefetto di II classe, assume in sostituzione di Giannino Romualdi, l'incarico di Capo Provincia di Livorno che mantiene fino al 20 luglio 1944 giorno della liberazione della citt\u00e0 da parte degli americani. \nIl 29 ottobre 1944, con il grado di Generale di Brigata, avvicenda il colonnello Giovanni Riccio quale Capo di Stato Maggiore del Corpo Ausiliario della Squadre d'Azione delle Camicie Nere, struttura militare della RSI. Conclude l'incarico nella sede del Comando Generale di Villa Necchi a Milano.\nIl 16 luglio 1947 viene condannato all'ergastolo per aver costituito un Tribunale di Guerra presieduto da Giuseppe Bartolini, che in rappresaglia ad un attentato a due carabinieri in Rosignano Solvay aveva emesso sentenza di morte mediante fucilazione di un antifascista gi\u00e0 in carcere dal 1943. L'ergastolo, in latitanza, viene estinto per amnistia il 17 settembre 1959. Il Distretto Militare di Pisa il 9 luglio 1985 respinge la domanda di reintegro ad ufficiale.\nA guerra terminata e mantenendo l'intera famiglia la cittadinanza italiana, emigrato con la madre e la moglie spagnola in Argentina, vi installa per tradizione familiare una fabbrica di laterizi. Con visite in Italia dopo il 1959 e fino al 1984, alterna la residenza tra San Juan, ai piedi della zona centrale della Cordigliera delle Ande e Mar del Plata, in provincia di Buenos Aires, luogo di morte per malattia il 4 settembre 1993."}
{"id": "8509478", "revid": "118818441", "url": "https://it.wikipedia.org/wiki?curid=8509478", "title": "Keshari Chaudhary", "text": " \nBiografia.\nAvvinatasi all'atletica leggera giovanissima, Chaudhary a soli 14 anni ha imposto il proprio record nazionale nel salto in alto. \u00c8 seguita una carriera all'interno della nazionale seniores nelle maggiori competizioni regionali e continentali, prendendo parte a due Giochi asiatici consecutivi.\nAttiva in diverse discipline, Chaudhary nel periodo di attivit\u00e0 ha segnato nuovi record nepalesi, migliorandosi di volta in volta, oltre che nel salto in alto anche nei 100 metri ostacoli e nei salti in estensione, vincendo numerosi titoli nazionali."}
{"id": "8509486", "revid": "113660066", "url": "https://it.wikipedia.org/wiki?curid=8509486", "title": "Sauber C8", "text": "La Sauber C8 \u00e8 una vettura da competizione realizzata dalla Sauber appartenente alla categoria dei prototipi di Gruppo C. Partecip\u00f2 con la squadra di Peter Sauber a quattro edizioni della 24 ore di Le Mans dal 1985 al 1988. \u00c8 stata la prima Sauber motorizzata Mercedes."}
{"id": "8509490", "revid": "6923", "url": "https://it.wikipedia.org/wiki?curid=8509490", "title": "Manal Al Dowayan", "text": "Ha esposto le sue opere in diverse mostre tra cui il \"Soft Power\"Show 2012 all'Alan Art Center di Riad, in Arabia Saudita, il \"Journey of Belonging\" del 2013, una mostra personale presso la Athr Gallery di Gedda, in Arabia Saudita, poi nel 2017 i \"\"100 capolavori\" dell' \"Arte araba moderna e contemporanea\"\" a Parigi, in Francia, oltre ad avere le sue opere esposte alla Biennale USA 2014 di Houston, alla P.3 2015: Prospect New Orleans USA Biennial \"Notes For Now\" e alla Biennale di Venezia nella mostra \"\"Future of a Promise\" Exhibition\". Il suo lavoro si estende su molti campi, dalla fotografia all'installazione e si concentra su un'analisi progressiva. Inoltre critica il ruolo delle donne nella societ\u00e0 saudita.\nBiografia.\nAl Dowayan \u00e8 nata nel 1973 a Dhahran, nella costa orientale dell'Arabia Saudita. Ha frequentato l'universit\u00e0, conseguendo un Master in Analisi e progettazione dei sistemi. Ha iniziato la sua carriera lavorando per una compagnia petrolifera prima di dedicarsi a tempo pieno all'arte nel 2010, con cui esamina principalmente le questioni personali e politiche relative ai diritti delle donne nel contesto delle leggi ultra conservatrici dell'Arabia Saudita che includono il divieto di viaggiare, guidare o pronunciare in pubblico il nome di una donna. Manal Al Dowayan Risiede a Londra, in Inghilterra, dove sta lavorando per il master in \"Arte contemporanea nella sfera pubblica\" presso il Royal College of Art di Londra.\nFotografia.\nI primi lavori di Manal Al Dowayan utilizzavano principalmente la fotografia in bianco e nero, cos\u00ec come le immagini della sua collezione \"I AM\", \"Drive-By Shootings\" e \"Nostalgia Carries Us\". Per la collezione \"I Am\" del 2005 si \u00e8 ispirata ad un discorso tenuto dal re Abd Allah dell'Arabia Saudita quando ha conquistato il trono saudita nel 2005, in cui ha sottolineato l'importanza della partecipazione delle donne alla costruzione e all'arricchimento della societ\u00e0 saudita. La controversa dichiarazione \u00e8 stata interpretata in molti modi dalla critica sia a favore che contro i diritti delle donne. Al Dowayan, dopo questa dichiarazione, ha cominciato a fotografare le donne a cui credeva che il re si riferisse, fotografando quindi ingegneri donne, madri e scienziate; il suo lavoro ha promosso la visibilit\u00e0 e l'importanza delle donne dell'Arabia Saudita. Le fotografie della collezione \"Drive-By Shootings\" (2011) mostrano le difficolt\u00e0 che le artiste donne dell'Arabia Saudita affrontano quando la loro vita pubblica \u00e8 fortemente limitata dal governo. In quanto donna, Al-Dowayan non poteva legalmente guidare, ma un uomo guidava la macchina mentre scattava fotografie dal sedile del passeggero del veicolo in movimento. Le immagini sfocate risultanti sottolineano che una donna non pu\u00f2 neanche uscire dall'auto per realizzare la sua arte, ma \u00e8 costretta a mantenere un comportamento adeguato al genere femminile.\nInstallazioni.\nNel 2012 l'installazione di Al Dowayan \u00e8 stato presentato alla mostra di Edge of Arabia \"We Need to Talk\" a Jeddah, in Arabia Saudita. L'esposizione ha evidenziato la necessit\u00e0 di una riforma progressista in Arabia Saudita, come percepito dagli artisti. All'epoca era la mostra pi\u00f9 grande e radicale degli artisti sauditi contemporanei, che correvano il rischio di contraccolpi politici per le loro espressioni artistiche dissidenti. L'opera di Al Dowayan \"Esmi My Name\" \u00e8 composta da perle di legno \"pi\u00f9 grandi della vita\" con i nomi delle donne dipinte su di esse, appese alla corda di lana tessuta dalle donne beduine. Gli arabi sauditi credono che pronunciare il nome di una donna in pubblico sia un tab\u00f9 vergognoso o imbarazzante, gettando nell'oscurit\u00e0 le donne saudite e rimuovendo la loro identit\u00e0 unica, che secondo Al Dowayan \"\u00e8 profondamente legata a diversi elementi della personalit\u00e0 di un individuo e il nome di uno \u00e8 parte integrante tra questi elementi, rendendo pubblici i nomi delle donne\". Il lavoro di Al Dowayan cerca di mettere in discussione, cambiare il ruolo e il trattamento delle donne nella societ\u00e0 saudita. rendendo pubblici i nomi delle donne\". Il lavoro di Al Dowayan cerca di mettere in discussione, cambiare il ruolo e il trattamento delle donne nella societ\u00e0 saudita.\nTra le opere pi\u00f9 note di Al-Dowayan c'\u00e8 \"Suspended Together\" (2011), un'installazione composta da 200 colombe bianche in vetroresina attaccate al soffitto. Su ogni colomba, simbolo tradizionale della libert\u00e0, ha riprodotto un documento di permesso di viaggio che tutte le donne saudite devono avere per viaggiare. Il certificato deve essere rilasciato dal tutore maschio designato, sia esso il padre, il fratello o il marito. I certificati che Al Dowayan scelse di riprodurre le furono inviati da alcune donne saudite. I certificati vanno dai sei mesi ai sessant'anni, elencando i diritti riservati delle donne. Al Dowayan descrive il pezzo: \"In questa installazione di colombe, esploro il concetto di movimento sospeso. Molte donne di spicco saudite, meravigliose scienziate, educatrici, ingegneri, artiste e leader, hanno donato le loro carte per essere incluse in questa opera d'arte. Queste donne stanno aprendo nuove strade e stanno raggiungendo la loro societ\u00e0, ma quando si tratta di viaggiare sono ancora trattate \"come uno stormo di colombe sospese\". \""}
{"id": "8509491", "revid": "121233044", "url": "https://it.wikipedia.org/wiki?curid=8509491", "title": "Samsung Galaxy A20", "text": "Il Samsung Galaxy A20 \u00e8 uno smartphone di fascia medio-bassa prodotto da Samsung, facente parte della serie Samsung Galaxy A.\nCaratteristiche tecniche.\nHardware.\nIl Galaxy A20 \u00e8 uno smartphone con form factor di tipo \"slate\", le cui dimensioni sono di 158,4 \u00d7 74,7 \u00d7 7,8 millimetri e pesa 169 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 b/g/n con supporto a Wi-Fi Direct ed hotspot, di Bluetooth 5.0 con A2DP ed LE, di GPS con BeiDou e GLONASS, NFC (in base al mercato) e di radio FM. Ha una porta USB-C 2.0 ed un ingresso per jack audio da 3.5 mm.\n\u00c8 dotato di schermo touchscreen capacitivo da 6,4 pollici di diagonale, di tipo Super AMOLED con aspect ratio 19,5:9, angoli arrotondati e risoluzione HD+ 720 \u00d7 1520 pixel (densit\u00e0 di 268 pixel per pollice). Le cornici laterali ed il pannello posteriore sono in plastica.\n\u00c8 presente una batteria al litio-polimero da 4000 mAh non removibile dall'utente. Supporta la ricarica rapida fino a 15 watt.\nIl chipset \u00e8 un Samsung Exynos 7884. La memoria interna di tipo eMMC 5.1 \u00e8 di 32 GB, mentre la RAM ha una capienza di 3 GB.\nLa fotocamera posteriore ha un sensore CMOS da 13 megapixel ed uno da 5 MP ultra-grandangolare, \u00e8 dotata di autofocus, modalit\u00e0 HDR e flash LED, in grado di registrare al massimo video Full HD a 30 fotogrammi al secondo, mentre la fotocamera anteriore \u00e8 da 8 megapixel, con registrazione video in HD@30 fps.\nSoftware.\nIl sistema operativo \u00e8 Android, in versione 9.0 \"Pie\", aggiornabile ufficialmente fino ad Android 11.\nHa l'interfaccia utente One UI, in versione 1.1, aggiornabile fino alla versione 3.1.\nCommercializzazione.\nIl dispositivo \u00e8 stato rilasciato ad aprile 2019.\nVarianti.\nGalaxy A20e.\nIl Samsung Galaxy A20e (SM-A202F) \u00e8 una versione europea del Galaxy A20, dal quale differisce principalmente per avere schermo (5,8\") e batteria (3000 mAh) pi\u00f9 piccoli.\nGalaxy A20s.\nIl Samsung Galaxy A20s \u00e8 una versione \"migliorata\" del Galaxy A20, dal quale differisce principalmente per il differente reparto fotografico (tre sensori posteriori, il principale da 13 MP, uno ultra-grandangolare da 8 MP e uno di profondit\u00e0 da 5 MP, per utilizzare effetti come il Bokeh), per il chipset (Qualcomm Snapdragon 450) e per lo schermo maggiorato (6,5\"). Il dispositivo \u00e8 presente sia in taglio da 3/32 GB che da 4/64 GB.\nUtilizza l'interfaccia One UI nella sua variante \"Core\", a differenza degli altri due modelli."}
{"id": "8509496", "revid": "1543377", "url": "https://it.wikipedia.org/wiki?curid=8509496", "title": "Maisoon Al Saleh", "text": " Il suo stile artistico \u00e8 surrealista influenzato dalla cultura moderna e tradizionale degli Emirati. I suoi dipinti raffigurano spesso scheletri di umani e animali.\nBiografia.\nAl Saleh \u00e8 nata nel 1988 a Dubai, dove la sua famiglia viveva in una casa vicino a Sheikh Zayed Road. All'et\u00e0 di 8 anni, ha iniziato a dipingere sulla tela con colori a olio con l'aiuto di sua zia, artista anche lei. Si \u00e8 laureata in Interior design alla Zayed University nel gennaio 2010.\nHa iniziato a dipingere immagini di ossa e scheletri all'et\u00e0 di 16 anni dopo essersi fatta fare una radiografia alla schiena durante un controllo medico. Al Saleh utilizza varie tecniche che includono acrilico su tela, tecnica mista per installazioni e fibra di vetro e tecnica mista per le sue sculture.\nCarriera.\nAl Saleh ha iniziato la sua carriera come artista nel 2008. Nel 2009, ha collaborato con \"Emirati Expressions: Art from the Heart of the Emirates\" alla Emirates Palace's Gallery One. La sua prima mostra personale si \u00e8 tenuta nell'estate del 2010 presso il Maraya Art Center di Sharjah. La sua seconda mostra personale \u00e8 stata intitolata \"The Bright Side of the Bones\" e si \u00e8 tenuta al Dubai Community Theatre and Arts Centre's Gallery of Light nel 2011. Nello stesso anno \"Time Out Dubai ha\" incluso Al Saleh in un elenco de \"I 10 migliori artisti di Dubai\".\nAl di fuori degli Emirati Arabi Uniti, le opere di Al Saleh sono state esposte nel \"Museo macedone di Arte Contemporanea\", nel \"Palazzo Te\", nel \"Centro Cultural Caja Granada\" in Spagna e in numerose esposizioni negli Stati Uniti. Nel 2016 le opere di Al Saleh, con simboli di teschi e ossa, sono state incluse in una mostra collettiva di artisti degli Emirati a Kreuzberg, Berlino, intitolata \"Art Nomads - Made in the Emirates.\"\nOpere.\nUna delle prime vendite di Al Saleh fu un dittico intitolato \"The Couple\" che fu venduto alla Barjeel Art Foundation di Sharja. \"The Couple\" raffigura un maschio e uno scheletro femminile vestito con abiti tradizionali da sposa che si basava su una vera coppia morta.\nIl suo dipinto \"On a Diet\" presenta uno scheletro femminile seduto mentre mangia. \u00c8 un commento sulla dieta, i disordini alimentari e come il desiderio di perdere peso influisce sulle giovani donne negli Emirati Arabi Uniti. \"Mummy and I\" raffigura una madre, coperta da un'Abaya (indumento) nero e una sciarpa mentre stringe il suo bambino. Il dipinto \u00e8 basato su storie di madri quando gli Emirati Arabi Uniti ottennero l'indipendenza nel 1971.\nNel 2010, ha partecipato a una mostra di giocattoli personalizzati presso il \"Dubai International Financial Centre\" come una dei 100 artisti che hanno aggiunto tocchi individuali a una statuina bianca alta 20 cm. La sua aggiunta era uno scheletro che indossava un kefiah e cuffie che rappresentavano la tradizionale danza \"Yowla\".\nNel 2011, la \"Dubai Culture &amp; Arts Authority\" ha commissionato ad Al Saleh un'installazione mista alla \"Sikka Art Fair\".\nAl Saleh fa parte dei 21 artisti che hanno contribuito alla mostra degli \"Emirati Arabi Uniti\" presentata in occasione delle celebrazioni della \"Giornata Nazionale\" del 2012. La mostra ha reso omaggio all'influenza marittima sulla cultura degli Emirati e il contributo di Al Saleh ha visto la raffigurazione di scheletri di pesci.\nNel novembre 2014, Al Saleh ha contribuito a \"Promesse\", una mostra in cui a 16 artisti \u00e8 stato chiesto di riprodurre gli orologi Baume &amp; Mercier. Lo stesso anno, il suo dipinto \"Money Doesnt Float\" della sua mostra \"The Dara Chronicles\" \u00e8 stato messo all'asta alla \"Bonhams\" a Londra.\n\"The Dara Chronicles\".\nNel 2013, Al Saleh ha presentato la sua terza mostra personale, \"The Dara Chronicles\", alla The Ara Gallery nel centro di Dubai. La mostra conteneva dipinti digitali e stampe miste con raggi X e valigie vintage. La mostra \u00e8 stata ispirata dalle storie che ha sentito da suo nonno sull'esplosione di \"MV Dara\" del 1961. Suo nonno era sopravvissuto all'incidente.\nL'inizio della mostra includeva un breve video con filmati girati durante le immersioni nel sito di MV Dara. Per realizzare la mostra, Al Saleh ha partecipato a un'immersione esplorativa nel sito della tomba di Dara, dove ha disegnato i ritratti durante le immersioni subacquee utilizzando tele trattate resistenti all'acqua e uno speciale pastello per fare uno schizzo.\nLa sua ricerca includeva anche la lettura di lettere scritte dalla compagnia navale e dagli investigatori della polizia, nonch\u00e9 articoli di giornale e storie raccontate dai sopravvissuti. Le informazioni riguardanti l'evento erano divulgate dai media britannici e \"The Dara Chronicles ha\" fornito ulteriori informazioni sulle rare storie delle persone sopravvissute all'esplosione di MV Dara."}
{"id": "8509502", "revid": "1314312", "url": "https://it.wikipedia.org/wiki?curid=8509502", "title": "Galaxy A10", "text": ""}
{"id": "8509505", "revid": "1314312", "url": "https://it.wikipedia.org/wiki?curid=8509505", "title": "Galaxy A20", "text": ""}
{"id": "8509512", "revid": "1314312", "url": "https://it.wikipedia.org/wiki?curid=8509512", "title": "Samsung Galaxy A20e", "text": ""}
{"id": "8509514", "revid": "1314312", "url": "https://it.wikipedia.org/wiki?curid=8509514", "title": "Galaxy A20e", "text": ""}
{"id": "8509515", "revid": "1314312", "url": "https://it.wikipedia.org/wiki?curid=8509515", "title": "Samsung Galaxy A20s", "text": ""}
{"id": "8509516", "revid": "1314312", "url": "https://it.wikipedia.org/wiki?curid=8509516", "title": "Galaxy A20s", "text": ""}
{"id": "8509517", "revid": "1543377", "url": "https://it.wikipedia.org/wiki?curid=8509517", "title": "Leila Ahmed", "text": "Nel 1992 ha pubblicato il suo libro \"Women and Gender in Islam\", che \u00e8 considerato un'analisi storica fondamentale riguardante la posizione delle donne nelle societ\u00e0 musulmane arabe. \u00c8 diventata la prima professoressa di studi femministi nell'ambito della religione alla Harvard Divinity School nel 1999, e nel 2003 ha ottenuto la cattedra del professore Victor S. Thomas. Nel 2013, Ahmed ha ricevuto il Grawemeyer Award dall'Universit\u00e0 di Louisville per la Religione grazie alla sua analisi sul \"velo\" delle donne musulmane negli Stati Uniti.\nBiografia.\n\u00c8 nata nel distretto di Heliopolis (Cairo) a Il Cairo nel 1940 da padre egiziano di classe media e madre turca di ceto superiore, \u00e8 cresciuta sia con valori egiziani musulmani sia con le idee di orientamento liberale dell'aristocrazia egizia sotto l'Ancien R\u00e9gime. La famiglia Ahmed divenne politicamente ostracizzata in seguito all'affermazione del Movimento degli Ufficiali Liberi nel 1952. Suo padre, un ingegnere civile, era uno strenuo oppositore della costruzione della Diga di Assuan da parte di Gamal Abd el-Nasser per idee ecologiche. \nHa conseguito il dottorato presso l'Universit\u00e0 di Cambridge negli anni '60 prima di trasferirsi negli Stati Uniti d'America per insegnare e scrivere, dove le \u00e8 stata assegnata la cattedra in \"Studi sulle donne e studi del Vicino Oriente\" presso l'Universit\u00e0 del Massachusetts nel campus di Amherst (Massachusetts) nel 1981, seguita da un'altra cattedra in \"Studi femministi e religione\" presso la Harvard Divinity School nel 1999, dove insegna.\nOpere.\n\"A Border Passage\".\nNel suo libro di memorie del 1999 \"A Border Passage\", Ahmed descrive la sua educazione multiculturale a Il Cairo e la sua vita adulta come immigrata in Europa e negli Stati Uniti. Racconta di come fu introdotta all'Islam tramite sua nonna durante la sua infanzia, e di come arriv\u00f2 a considerare l'Islam ufficiale come praticato e predicato da un'\u00e9lite religiosa in gran parte maschile. Questa considerazione avrebbe successivamente costituito la base del suo primo libro, \"Women and Gender in Islam\" (1992), un'opera fondamentale sulla storia dell'Islam, sul Femminismo islamico e sul ruolo storico delle donne nell'Islam. \nAhmed parla della sua esperienza in Europa e negli Stati Uniti d'America come un'esperienza fatta di tensione e confusione mentre cercava di conciliare la sua identit\u00e0 egiziana musulmana con i valori occidentali. Di fronte al razzismo e ai pregiudizi anti-musulmani, e dopo aver distrutto le credenze tradizionaliste centrate sull'uomo nella sua stessa cultura, decise di sfatare miti e idee sbagliate altrettanto dannosi che l'Occidente aveva sull'Islam e sulle donne musulmane. Oggi Ahmed \u00e8 forse pi\u00f9 conosciuta per il suo lavoro rivoluzionario sulla visione islamica delle donne e il loro status storico e sociale nel Mondo islamico. \nAhmed \u00e8 stata una forte critica del nazionalismo arabo in Egitto e in Medio Oriente. Dedica un intero capitolo della sua autobiografia alla questione del Nazionalismo arabo e ai fattori e agli sforzi politici che hanno creato un'identit\u00e0 araba per l'Egitto dopo il Colpo di Stato dell'esercito. Secondo la ricerca di Ahmed, l'idea che gli Egiziani fossero \"arabi\" era praticamente sconosciuta fino al XX secolo. Descrive il nazionalismo arabo, cos\u00ec come le altre forme di Pannazionalismo, come un tipo di Imperialismo culturale. Quest'ultimo alimenta la diversit\u00e0 culturale non solo nelle maggioranze nazionali di lingua araba (che spesso parlano dialetti molto diversi tra loro), ma anche nelle minoranze di lingua non araba in Medio Oriente e Nordafrica.\n\"Women and Gender in Islam\".\nNella sua opera pi\u00f9 importante, \"Women and Gender in Islam\" (1992), Ahmed sostiene che le pratiche oppressive a cui sono sottoposte le donne in Medio Oriente sono causate dalla prevalenza di interpretazioni patriarcali dell'Islam (e quindi del Corano) piuttosto che dall'Islam stesso. Sostiene che con l'evolversi dell'Islam, nella religione sono emerse due voci divergenti:\nLa dottrina islamica si svilupp\u00f2 all'interno di una societ\u00e0 androcentrica e misogina, quella dell'Iraq abbaside, i cui costumi furono in gran parte ereditati dall'Impero sasanide dopo la sua conquista. Questa societ\u00e0 ha enfatizzato e istituzionalizzato la voce gerarchica di genere e messo a tacere la voce dell'equit\u00e0 e della giustizia. L'Islam come religione divenne quindi un discorso di \u00e9lite politicamente dominante, vale a dire; societ\u00e0 maschile. Ci furono i primi segni di resistenza all'islam, ad esempio, i pensieri dei gruppi sufi e qarmati, filosofi come Ibn al-Arabi e la posizione liberale di potenti famiglie e individui nei confronti delle loro figlie rispetto al matrimonio e all'istruzione (ad esempio imporre una clausola monogamica nei contratti matrimoniali o uno per fornire istruzione privata).\nNonostante tale resistenza, l'islam ha affrontato una seria sfida fino all'invasione coloniale dell'inizio del XIX secolo. Il mandato dei colonialismi europei era essenzialmente economico; tuttavia, l'emancipazione femminile \u00e8 stata usata come argomento per legittimare l'incursione geopolitica. Il femminismo coloniale era un discorso occidentale sul dominio che \"introdusse l'idea che esisteva una connessione intrinseca tra il problema della cultura e lo status delle donne e che i progressi per le donne potevano essere raggiunti solo abbandonando la cultura nativa\".\nInevitabilmente, la reazione iniziale a questo fu un rifiuto dei valori occidentali da parte degli islamisti politici. Questo rifiuto ha visto la fusione tra Islam e cultura in cui l'autenticit\u00e0 islamica \u00e8 stata definita in termini di autenticit\u00e0 culturale e, in particolare, il ruolo delle donne all'interno dell'Islam. Ci\u00f2 ha portato a una riaffermazione delle usanze indigene relative alle donne e al ripristino delle usanze e delle leggi delle societ\u00e0 islamiche passate. L'ipotesi di base era che esiste un'autentica interpretazione dell'Islam che si basa sui testi e sulle istituzioni sviluppati nell'Iraq abbaside. Secondo tali presupposti, il concetto di genere e la posizione delle donne all'interno dell'Islam \u00e8 \"inequivocabile e verificabile in un senso preciso e assoluto\".\nDa questa reazione iniziale, le donne studiose musulmane hanno sostenuto che i valori dell'era abbaside in Iraq non sono universali rispetto all'Islam, ma piuttosto specifici per un determinato periodo, cultura e popolo. I testi e le istituzioni islamici devono essere separati dalla cultura patriarcale e rivalutati in termini di merito e ascoltando la voce dell'uguaglianza e della giustizia. Ahmed conclude esortando le femministe, sia musulmane che occidentali, a svolgere questo compito impegnandosi duramente, sfidando e ridefinendo il vasto patrimonio religioso e culturale delle regioni del Medio Oriente."}
{"id": "8509518", "revid": "533647", "url": "https://it.wikipedia.org/wiki?curid=8509518", "title": "David Mountbatten, III marchese di Milford Haven", "text": "Biografia.\nPrimi anni ed educazione.\nLord Milford Haven nacque nel 1919, unico figlio di George Mountbatten (nato principe George di Battenberg) e della contessa russa Nadejda de Torby. I suoi nonni paterni erano Luigi di Battenberg, marchese di Milford Haven (nato principe Louis di Battenberg) e Vittoria d'Assia-Darmstadt. Era quindi un pronipote della regina Vittoria del Regno Unito. I suoi nonni materni erano il granduca Michael Mikhailovich di Russia e la contessa Sofia di Merenberg.\nCrebbe nella casa di famiglia a Holyport nel Berkshire e ebbe una stretta amicizia con il suo cugino di primo grado, il principe Filippo di Grecia e Danimarca, in seguito duca di Edimburgo. Entrambi frequentarono il Collegio navale di Dartmouth. Nel novembre 1947 fu testimone al matrimonio del principe Filippo con la principessa Elisabetta, pi\u00f9 tardi regina Elisabetta II.\nAlla morte di suo padre, l'8 aprile 1938, divenne il III marchese di Milford Haven e capo della Casa di Mountbatten.\nLa vita sociale della Marina e del dopoguerra.\nDurante la Seconda guerra mondiale Milford Haven prest\u00f2 servizio nella Royal Navy. Nel 1942 fu nominato Ufficiale dell'Ordine dell'Impero britannico per aver portato il cacciatorpediniere \"HMS Kandahar\" attraverso un campo minato nel tentativo di salvare l'incrociatore \"Neptune\". Nel 1943 gli fu assegnato il Distinguished Service Cross per il suo lavoro nelle operazioni di convoglio a Malta. Si ritir\u00f2 dalla Marina nel 1948. Successivamente si un\u00ec al \"The Castaways' Club\", che gli permise di rimanere in stretto contatto con molti dei suoi contemporanei navali. Svolse poi un ruolo di primo piano nella semi-monde londinese degli anni '50, che riuniva un colorato mix di aristocratici e oscuri scalatori sociali come l'osteopata Stephen Ward.\nMatrimonio.\nMilford Haven si spos\u00f2 due volte. La prima con Romaine Dahlgren Pierce (17 luglio 1923-15 febbraio 1975); la coppia non ebbe figli e divorziarono nel 1954. In seguito si spos\u00f2 con Janet Mercedes Bryce (nata a Bermuda il 29 settembre 1937), figlia di Francis Bryce e Gladys Jean Mosley, il 17 novembre 1960 nella chiesa presbiteriana di Sant'Andrea, Frognal, Londra. Ebbero due figli: George Mountbatten, IV marchese di Milford Haven (nato il 6 giugno 1961), e Lord Ivar Mountbatten (nato il 9 marzo 1963)."}
{"id": "8509519", "revid": "666668", "url": "https://it.wikipedia.org/wiki?curid=8509519", "title": "Superkubok Rossii (calcio a 5)", "text": "La Superkubok Rossii \u00e8 la supercoppa nazionale di calcio a 5 della Russia organizzata dalla RFU.\nLa formazione pi\u00f9 titolata \u00e8 il che ha vinto cinque edizioni."}
{"id": "8509525", "revid": "110157", "url": "https://it.wikipedia.org/wiki?curid=8509525", "title": "Juventina Napole\u00e3o", "text": "Ha esordito internazionalmente in Portogallo nel mezzofondo ai Giochi della Lusofonia, l'anno seguente si \u00e8 presentata ai Giochi asiatici in Cina gareggiando nella maratona, dopo essere arrivata seconda alla Maratona di Dili nello stesso anno (manifestazione vinta nel 2011). Nel 2012, dopo aver presto parte alla Maratona di Tokyo, si \u00e8 qualificata ai Giochi olimpici di , terminando la corsa in penultima posizione ma stabilendo un nuovo record personale."}
{"id": "8509526", "revid": "358169", "url": "https://it.wikipedia.org/wiki?curid=8509526", "title": "Juventina Napoleao", "text": ""}
{"id": "8509527", "revid": "227211", "url": "https://it.wikipedia.org/wiki?curid=8509527", "title": "Omicidio di Breonna Taylor", "text": ""}
{"id": "8509531", "revid": "436907", "url": "https://it.wikipedia.org/wiki?curid=8509531", "title": "Fractured (album Lunatic Soul)", "text": "Fractured \u00e8 il quinto album in studio del gruppo musicale polacco Lunatic Soul, pubblicato il 6 ottobre 2017 dalla Kscope.\nDescrizione.\nL'album si compone di otto brani, accomunati da testi di carattere pi\u00f9 positivo rispetto a quanto operato in passato dal frontman Mariusz Duda, il quale, in occasione della presentazione dello stesso, ha dichiarato: \nAnche dal punto di vista musicale, \"Fractured\" rappresenta un cambiamento nelle sonorit\u00e0 dei Lunatic Soul, divenute pi\u00f9 accessibili grazie anche al coinvolgimento di un'orchestra sinfonica e all'integrazione di una maggiore influenza elettronica.\nPromozione.\nCome prima anticipazione all'album il 27 luglio 2017 i Lunatic Soul hanno presentato l'omonimo \"Fractured\", seguito a inizio settembre da \"Anymore\", quest'ultimo distribuito anche su CD. Il 3 ottobre \u00e8 stata la volta del terzo singolo \"Moving On\", traccia di chiusura dell'album, accompagnato dal relativo videoclip una settimana pi\u00f9 tardi.\nL'album \u00e8 stato reso disponibile dalla Kscope il 6 ottobre 2017 in edizione CD e doppio vinile; una versione speciale in musicassetta \u00e8 stata commercializzata dalla Mystic Production il 19 dicembre dello stesso anno."}
{"id": "8509535", "revid": "47767", "url": "https://it.wikipedia.org/wiki?curid=8509535", "title": "Chiesa di San Martino (Trento, Gazzadina)", "text": "La chiesa di San Martino era una chiesa cristiana situata sul Dosso di San Martino presso Gazzadina, frazione del comune di Trento. Della struttura oggi sopravvive intatto solamente il campanile, oltre a pochi altri resti basali delle mura.\nStoria.\nLa chiesa sorgeva sul Dosso di San Martino (che da lei prende il nome), un'altura situata appena ad nord-ovest dell'abitato di Gazzadina; \u00e8 probabile che sul Dosso sia esistito, anticamente, un castelliere, e lo stesso sito \u00e8 generalmente considerato essere l'ubicazione del \"castello di Meano\", una fortificazione scomparsa citata in vari documenti del XIII secolo.\nLa data di fondazione dell'edificio di culto \u00e8 ignota, e potrebbe essere legata -come fa supporre anche il santo titolare- alla colonizzazione della zona da parte dei Longobardi. Rilievi archeologici hanno evidenziato i resti, sottostanti le rovine odierne, di una cappella preesistente che era operativa nei primi decenni del XV secolo e che sub\u00ec ad un certo punto la ricostruzione dell'abside; essa \u00e8 citata in un testamento redatto nel 1485, che \u00e8 in assoluto la prima fonte documentale a parlarne. Probabilmente verso il tardo XV secolo o all'inizio del XVI, questa cappella venne rasa al suolo per costruire la chiesa a cui appartengono le rovine: per primo venne eretto il campanile, seguito, dopo la spianatura del dosso, dall'abside, poi dall'aula e infine dalla sagrestia.\nDurante il Basso Medioevo, la chiesetta era alle dipendenze della pieve di Meano e rivestiva un importante ruolo comunitario: il triplice suono della sua campana era il segnale che chiamava all'adunata l'assemblea della regola di Meano. Essa \u00e8 citata in una serie di \"Atti Visitali\" del XVII e XVIII secolo, tra cui un testo del 1769 che lamentava la mancanza degli utensili per la celebrazione e dei documenti relativi alla consacrazione dell'altare e dell'intera struttura. La chiesa di San Martino rimase regolarmente in uso fino alla met\u00e0 del XIX secolo, quando venne edificata una cappella privata nel paese di Gazzadina, divenuta in seguito la chiesa della Madonna di Caravaggio: a questo punto la chiesa sul dosso venne trascurata e sub\u00ec un rapidissimo degrado, tanto che nel 1842 era gi\u00e0 \"quasi onninamente sfasciata\", e non venne ritenuto vantaggioso risistemarla.\nNella prima met\u00e0 del XX secolo, la Soprintendenza ai Monumenti e alle Gallerie di Trento si interess\u00f2 ai ruderi, svolgendo i lavori di sistemazione e consolidamento pi\u00f9 essenziali; ulteriori lavori, accompagnati da un importante sopralluogo archeologico, avvennero nel 2001.\nDescrizione.\nIl campanile della chiesa \u00e8 costruito sulla roccia nel punto pi\u00f9 alto del Dosso; la chiesa, che vi si appoggiava a sud, sorgeva invece su un piano artificiale, sostenuto a sud, est ed ovest da muri a scarpa. Essa era in stile gotico, orientata ad est, e consisteva di un'aula quadrangolare di forma irregolare, e di un pi\u00f9 piccolo presbiterio, di forma analoga, sopraelevato di un gradino e innestato asimmetricamente e sbilenco rispetto al corpo principale; l'aula principale era preceduta da un'altra area di forma analoga ma dalla natura non chiara (forse un vestibolo coperto). In origine, l'aula era coperta probabilmente solo da un tetto in legno, e in epoca barocca venne forse inserito un nuovo soffitto a volta; il presbiterio era dotato di una volta a crociera con costoloni gotici. Non si ha alcuna informazione sulle finestre, eccetto che ve ne era almeno una sul lato meridionale.\nIl campanile, che \u00e8 l'unico elemento superstite nella sua integrit\u00e0, presenta alcuni tratti romanici e ha anch'esso una base quadrangolare irregolare, ed \u00e8 sormontato da una cuspide piramidale in pietra; l'ingresso avviene da un portalino con arco a tutto sesto in arenaria locale sul lato sud, e le uniche altre aperture sono le quattro bifore della cella campanaria, lunghe e strette, anch'esse con arco a tutto sesto, inframezzate da semplici colonnine con capitello a stampella. La torre raggiunge un'altezza di circa 17 metri. Infine, una piccola sagrestia a pianta quadrata era appoggiata contro l'angolo occidentale tra la chiesa e il campanile.\nDelle decorazioni interne della chiesa si sa poco. Un documento del 1891, periodo in cui la chiesa era gi\u00e0 molto in rovina, riporta che sulla volta del presbiterio erano dipinti due o tre apostoli, e un imponente affresco raffigurante san Cristoforo si trovava sulla parete adiacente al campanile, quella rivolta verso il paese."}
{"id": "8509536", "revid": "295403", "url": "https://it.wikipedia.org/wiki?curid=8509536", "title": "Showbol", "text": ""}
{"id": "8509538", "revid": "579714", "url": "https://it.wikipedia.org/wiki?curid=8509538", "title": "Festa di sant'Antonio da Padova (Palmi)", "text": ""}
{"id": "8509541", "revid": "729019", "url": "https://it.wikipedia.org/wiki?curid=8509541", "title": "Riccardo Favretto", "text": "Biografia.\nSeconda linea classe 2001 che milita nel Rugby Mogliano dalla stagione 2019-2020, con il quale ha gi\u00e0 collezionato 8 presenze.\nDalla stagione 2020-2021 \u00e8 aggregato al Benetton Rugby come permit player.\nCresce nel vivaio del Rugby Silea, per poi passare per Casale, Mogliano ed infine Benetton Treviso u18, facendo parte anche del centro di formazione permanente della FIR.\nIl 20 marzo 2021 ha esordito con la nazionale maggiore nell'incontro contro la Scozia al Murrayfield, in occasione dell'ultima giornata del Sei Nazioni 2021.\nVanta inoltre cinque presenze con la Nazionale u18, con una marcatura, e quattro presenze con la nazionale u20."}
{"id": "8509542", "revid": "120854597", "url": "https://it.wikipedia.org/wiki?curid=8509542", "title": "Samsung Galaxy A30", "text": "Il Samsung Galaxy A30 \u00e8 uno smartphone di fascia media prodotto da Samsung, facente parte della serie Samsung Galaxy A.\nCaratteristiche tecniche.\nHardware.\nIl Galaxy A30 \u00e8 uno smartphone con form factor di tipo \"slate\", le cui dimensioni sono di 158,5 \u00d7 74,7 \u00d7 7,7 millimetri e pesa 165 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 a/b/g/n/ac dual-band con supporto a Wi-Fi Direct e hotspot, di Bluetooth 5.0 con A2DP e LE, di GPS con A-GPS, BDS, GALILEO e GLONASS e di radio FM. Ha una porta microUSB 2.0 OTG con connettore USB-C 1.0 e un ingresso per jack audio da 3,5\u00a0mm.\nIl Galaxy A30 \u00e8 dotato di schermo touchscreen capacitivo da 6,4 pollici di diagonale, di tipo Super AMOLED con aspect ratio 19,5:9, angoli arrotondati e risoluzione Full HD+ 1080 \u00d7 2340 pixel (densit\u00e0 di 403 pixel per pollice), protetto da Gorilla Glass 3. Il \"frame\" laterale e il retro sono in plastica.\nLa batteria al litio-polimero da 4 000 mAh non \u00e8 removibile dall'utente. Supporta la ricarica rapida a 15 watt.\nIl chipset \u00e8 un Exynos 7904. La memoria interna di tipo eMMC 5.1 \u00e8 di 32/64 GB, mentre la RAM \u00e8 di 3/4 GB.\nLa fotocamera posteriore ha un sensore CMOS da 16 megapixel, e uno da 5 megapixel grandangolare, \u00e8 dotata di autofocus, modalit\u00e0 HDR e flash LED, in grado di registrare al massimo video full HD a 30 fotogrammi al secondo, mentre la fotocamera anteriore \u00e8 singola da 16 megapixel.\nSoftware.\nIl sistema operativo originale \u00e8 Android 9 Pie, accompagnato dall'interfaccia utente One UI 1.1.\nA partire da giugno 2020 inizia a ricevere l'aggiornameto ad Android 10 con One UI 2.0, partendo dal mercato indiano.\nDa maggio 2021, inizia a ricevere l'aggiornamento ad Android 11 con One UI 3.1 in alcuni mercati.\nCommercializzazione.\nIl dispositivo \u00e8 stato rilasciato a marzo 2019.\nVarianti.\nGalaxy A30s.\nIl Samsung Galaxy A30s \u00e8 una versione \"migliorata\" del Galaxy A30, dal quale differisce principalmente per il differente reparto fotografico (tre sensori posteriori, il principale da 25 megapixel, un grandangolare da 8 megapixel e uno di profondit\u00e0 da 5 megapixel, per utilizzare effetti come il Bokeh), per la risoluzione dello schermo ridotta (HD+), per la presenza del lettore di impronte digitali sotto lo schermo e per la presenza di un taglio con 128 GB di memoria interna."}
{"id": "8509544", "revid": "1314312", "url": "https://it.wikipedia.org/wiki?curid=8509544", "title": "Galaxy A30", "text": ""}
{"id": "8509547", "revid": "212348", "url": "https://it.wikipedia.org/wiki?curid=8509547", "title": "Worshipful company of plumber", "text": ""}
{"id": "8509548", "revid": "1314312", "url": "https://it.wikipedia.org/wiki?curid=8509548", "title": "Samsung Galaxy A30s", "text": ""}
{"id": "8509549", "revid": "1314312", "url": "https://it.wikipedia.org/wiki?curid=8509549", "title": "Galaxy A30s", "text": ""}
{"id": "8509552", "revid": "729019", "url": "https://it.wikipedia.org/wiki?curid=8509552", "title": "Policarpo II di Bisanzio", "text": "Secondo antichi cataloghi, Policarpo II sembra essere stato vescovo di Bisanzio per diciassette anni. Tuttavia, Niceforo Callisto, nella sua cronotassi, che secondo gli esperti \u00e8 pi\u00f9 precisa, afferma che sia stato in carica tre anni. Fu anch'egli sepolto nel tempio di Argiropoli, cos\u00ec come i suoi predecessori, e le sue reliquie conservate in una bara di marmo."}
{"id": "8509567", "revid": "124759898", "url": "https://it.wikipedia.org/wiki?curid=8509567", "title": "Altre di B", "text": "Gli Altre di B sono un gruppo musicale italiano, formatosi a Bologna nel 2006.\nBiografia.\nFondato a Bologna nel 2006, il gruppo esordisce nel 2011 con il primo album intitolato \"There's a Million Better Bands\", che viene ristampato l'anno successivo. Nel 2013 prendono parte allo Sziget Festival in Ungheria.\nNel 2014 esce il loro secondo album, intitolato \"Sport\". Il 29 gennaio 2016 pubblicano il singolo \"Campetto\", in collaborazione con Lo Stato Sociale, e partecipano al Primavera Sound Festival.\nNel 2017 esce il loro terzo album, \"Miranda!\". Nello stesso anno partecipano alla trasmissione in onda su Rai 2 \"Quelli che il calcio\", prendendo parte nuovamente allo Sziget Festival e esibendosi allo SXSW Festival di Austin, in Texas. Nel 2018 partecipano nuovamente allo SXSW Festival."}
{"id": "8509572", "revid": "1310927", "url": "https://it.wikipedia.org/wiki?curid=8509572", "title": "Ibraime Cassam\u00e1", "text": ""}
{"id": "8509593", "revid": "125669395", "url": "https://it.wikipedia.org/wiki?curid=8509593", "title": "1\u00aa Armata carri della Guardia", "text": "La 1\u00aa Armata corazzata della Guardia (in russo: 1-\u044f \u0433\u0432\u0430\u0440\u0434\u0435\u0439\u0441\u043a\u0430\u044f \u0442\u0430\u043d\u043a\u043e\u0432\u0430\u044f \u0430\u0440\u043c\u0438\u044f) era una formazione corazzata dell'Armata Rossa che partecip\u00f2 alle maggiori battaglie durante la campagna sul fronte orientale della seconda guerra mondiale, distinguendosi per capacit\u00e0 tecnica e combattivit\u00e0. Dopo alcuni insuccessi iniziali, l'armata, costituita da un corpo carri e un corpo meccanizzato, divenne a partire dal 1943 una formazione totalmente mobile, molto abile nelle avanzate in profondit\u00e0. Combatt\u00e9 nella battaglia di Berlino, terminando la guerra al Tiergarten della citt\u00e0.\nDopo essere stata sciolta nel 1999, \u00e8 stata ricostituita nel 2014 nell'ambito del programma di potenziamento dell'Esercito russo.\nStoria.\nNella situazione di grave crisi dell'estate 1942, lo \"Stavka\" costitu\u00ec a luglio 1942 una nuova formazione corazzata con la denominazione di \"1\u00aa Armata carri\" per cercare di fermare l'avanzata tedesca verso Stalingrado; scarsamente equipaggiata e addestrata, la nuova unit\u00e0 sferr\u00f2 una serie di contrattacchi senza risultati e in poche settimane dovette essere ritirata dal combattimento. Dopo questo inizio infelice, l'alto comando sovietico riorganizz\u00f2 completamente le sue forze corazzate e nel gennaio 1943 venne ricostituita una nuova \"1\u00aa Armata corazzata\" di cui assunse il comando l'abile ed esperto generale Michail Katukov che avrebbe mantenuto la guida dell'armata per tutto il resto della guerra.\nOriginariamente destinata ad operare nel settore centrale del Fronte orientale, la nuova armata invece venne dirottata a sud dove si distinse per la prima volta nella durissima battaglia di Kursk contro le Panzer-Division tedesche; pur subendo gravi perdite, i reparti dell'armata contribuirono validamente a fermare l'ultima grande offensiva tedesca all'est. Da questo momento la 1\u00aa Armata carri fu quasi costantemente in azione e divenne rapidamente una delle formazioni pi\u00f9 esperte delle forze mobili dell'Armata Rossa, in grado di operare in profondit\u00e0 dietro le linee nemiche. Dopo le difficili campagne del 1943 e dell'inverno 1944 l'armata ricevette nell'aprile 1944 il titolo onorifico di unit\u00e0 \"della Guardia\" e venne trasferita al 1\u00ba Fronte Ucraino del maresciallo Ivan Konev. Nell'estate 1944 nel corso dell'offensiva Leopoli-Sandomierz svolse un ruolo fondamentale avanzando rapidamente e conquistando preziose teste di ponte sulla Vistola.\nSuccessivamente trasferita al 1\u00ba Fronte Bielorusso del maresciallo Georgij \u017dukov, divenne una delle formazioni di punta del raggruppamento sovietico destinato a marciare sulla Germania e su Berlino. Nel corso dell'offensiva Vistola-Oder l'armata, sempre comandata dal generale Katukov e da una serie di ufficiali molto esperti, effettu\u00f2 una nuova fulminea avanzata e in pochi giorni raggiunse per prima la linea dell'Oder a 80 chilometri dalla capitale tedesca. Potenziata con nuovi equipaggiamenti, dal 16 aprile 1945 prese parte insieme alle altre armate del 1\u00b0 Fronte Bielorusso alla battaglia di Berlino, durante la quale pur subendo pesanti perdite sull'alture di Seelow e nei combattimenti urbani dentro la citt\u00e0, contribu\u00ec alla vittoria finale sovietica, terminando la guerra nel centro della capitale nemica.\nDopo la seconda guerra mondiale, la 1\u00aa Armata corazzata della Guardia rimase sul suolo tedesco nell'ordine di battaglia del Gruppo di forze sovietiche in Germania per tutta la Guerra fredda e costitu\u00ec una delle formazioni pi\u00f9 potenti e addestrate dello schieramento del Patto di Varsavia, pronta a sferrare l'attacco nel settore importantissimo del varco di Fulda difeso dalla migliori divisioni statunitensi. Dopo la fine della Guerra fredda l'armata venne richiamata in patria dove fu ufficialmente sciolta nel 1999.\nNel 2014 la dirigenza della Federazione russa ha deciso di costituire una nuova 1\u00aa Armata corazzata della Guardia con la 2\u00aa Divisione motorizzata della Guardia \"Tamanskaja\" e la 4\u00aa Divisione carri della Guardia \"Kantemirovskaja\" per potenziare il suo schieramento nel Distretto militare occidentale."}
{"id": "8509597", "revid": "1305772", "url": "https://it.wikipedia.org/wiki?curid=8509597", "title": "Shotta Flow 5", "text": "Shotta Flow 5 \u00e8 un singolo del rapper statunitense NLE Choppa, pubblicato il 12 giugno 2020 come quarto estratto dal primo album in studio \"Top Shotta\".\nVideo musicale.\nIl video musicale, reso disponibile in concomitanza con l'uscita del singolo, \u00e8 stato diretto da Cole Bennett."}
{"id": "8509599", "revid": "415140", "url": "https://it.wikipedia.org/wiki?curid=8509599", "title": "1\u00aa Armata carri della Guardia (Armata Rossa)", "text": ""}
{"id": "8509600", "revid": "415140", "url": "https://it.wikipedia.org/wiki?curid=8509600", "title": "1\u00aa Armata corazzata della Guardia", "text": ""}
{"id": "8509601", "revid": "599013", "url": "https://it.wikipedia.org/wiki?curid=8509601", "title": "Thorvald Ellegaard", "text": "Professionista dal 1898 al 1926, fu sei volte campione del mondo di velocit\u00e0 tra il 1901 e il 1911 e tre volte campione europeo di specialit\u00e0. Ottenne in tutto 925 vittorie in 153 diversi velodromi, affermandosi come uno dei velocisti pi\u00f9 popolari e vincenti di inizio XX secolo."}
{"id": "8509603", "revid": "1310927", "url": "https://it.wikipedia.org/wiki?curid=8509603", "title": "Joel Mogorosi", "text": ""}
{"id": "8509605", "revid": "4252", "url": "https://it.wikipedia.org/wiki?curid=8509605", "title": "Policarpo II", "text": ""}
{"id": "8509606", "revid": "125959400", "url": "https://it.wikipedia.org/wiki?curid=8509606", "title": "Logistics (film)", "text": "Logistics \u00e8 un film del 2012 diretto da Erika Magnusson e Daniel Andersson. Con una durata di 857 (35,708 giorni) ore si trova al primo posto dei film pi\u00f9 lunghi."}
{"id": "8509607", "revid": "1784425", "url": "https://it.wikipedia.org/wiki?curid=8509607", "title": "Emmanuel Issoze-Ngondet", "text": "Biografia.\nFu Ministro degli Esteri dal 2012 al 2016 e Primo Ministro dal 2016 al 2019.\nSofferente di una grave forma di asma, \u00e8 morto per una crisi respiratoria nel giugno 2020."}
{"id": "8509608", "revid": "585241", "url": "https://it.wikipedia.org/wiki?curid=8509608", "title": "Timoteo III di Alessandria", "text": ""}
{"id": "8509609", "revid": "395393", "url": "https://it.wikipedia.org/wiki?curid=8509609", "title": "Hurbinek", "text": "Hurbinek (luogo di nascita sconosciuto, 1941? \u2013 Auschwitz, marzo 1945)\nHurbinek \u00e8 stato un bambino, di nazionalit\u00e0 sconosciuta e figlio di genitori ignoti, quasi certamente nato nel campo di concentramento di Auschwitz da una madre verosimilmente deceduta poco dopo il parto. La peculiarit\u00e0 della sua esistenza lo ha reso un simbolo chiave della storia dell'Europa durante l'ultimo conflitto mondiale, al punto di diventare oggetto di libri, blog, spettacoli teatrali, o partiture di musica classica.\nHurbinek ha trascorso la sua vita interamente ad Auschwitz e ivi \u00e8 morto all'et\u00e0 circa di tre anni poco dopo la liberazione del campo di concentramento. Della sua esistenza si ha notizia attraverso la testimonianza di Primo Levi, che di Hurbinek scrive sia ne La tregua che ne I sommersi e i salvati. Come racconta Levi, \"quel curioso nome, Hurbinek, gli era stato assegnato da noi, forse da una delle donne, che aveva interpretato con quelle sillabe una delle voci inarticolate che il piccolo ogni tanto emetteva\". Di lui non esistono fotografie n\u00e9 altre testimonianze oltre a quella di Primo Levi, che lo descrive come un bambino di circa tre anni, \"figlio della morte\", che non sapeva parlare n\u00e9 poteva camminare avendo le gambe atrofiche. Assistito da alcuni prigionieri e in particolare da un giovane ungherese, Hurbinek avrebbe con insistenza proferito una sola misteriosa parola \"mass-klo\" o \"matisklo\", che non \u00e8 stato possibile interpretare. \nDurante la sua breve esistenza, Hurbinek conobbe solo la realt\u00e0 di Auschwitz, di cui portava tatuato il numero di immatricolazione, e dunque il suo intero orizzonte visivo e cognitivo non fu altro che le baracche e il filo spinato del campo e le continue violenze ivi perpetrate. Senza genitori, abbandonato al suo destino nel campo di concentramento, Hurbinek non ebbe alcuna relazione familiare o sociale al di l\u00e0 del rapporto con pochi detenuti. \nTuttavia, Primo Levi ha insistito sulla straordinaria forza umana del bambino a esprimersi con lo sguardo, che suppliva alla sua incapacit\u00e0 di parlare: \"La parola che gli mancava, e che nessuno si era curato di insegnargli, il bisogno della parola, premeva nel suo sguardo con urgenza esplosiva\": era uno sguardo definito \"selvaggio e umano ad un tempo, anzi maturo e giudice, che nessuno fra noi sapeva sostenere, tanto era carico di forza e di pena\". \nLa tragica peculiarit\u00e0 dell'esistenza di Hurbinek, ne ha fatto uno dei personaggi a suo modo fondamentali del Novecento europeo, su cui si sono interrogati in modo crescente filosofi, antropologi e artisti: una vita in quanto vittima, racchiusa esclusivamente nel luogo considerato in assoluto come il pi\u00f9 estremo per violenza e disumanizzazione, privata di qualsiasi forma di educazione formale e di affetto familiare, e in una condizione di grave disabilit\u00e0 fisica. Eppure, questo minuscolo e sfortunato bambino ha dimostrato una straordinaria forza di volont\u00e0 e una capacit\u00e0 di lotta per sopravvivere, quasi a riscatto della condizione esistenziale dei detenuti. Primo Levi ne riconosce l'eroismo e la determinazione a combattere \"come un uomo, per conquistarsi l'entrata nel mondo degli uomini, da cui una potenza bestiale lo aveva bandito\". Sfinito a seguito della sua prigionia, Hurbinek \u00e8 morto poco dopo un mese l'arrivo delle truppe sovietiche ad Auschwitz, \"libero ma non redento\", come conclude Primo Levi."}
{"id": "8509610", "revid": "124691249", "url": "https://it.wikipedia.org/wiki?curid=8509610", "title": "Istituto Paul Scherrer", "text": "L'Istituto Paul Scherrer \u00e8 un centro di ricerca multidisciplinare che appartiene al Settore dei Politecnici Federali, che include anche l'ETH di Zurigo e l'EPFL di Losanna. Nacque nel 1988 dalla fusione di EIR (\"Eidgen\u00f6ssisches Institut f\u00fcr Reaktorforschung\", Istituto federale per la ricerca sui reattori, istituito nel 1960) e SIN (\"Schweizerisches Institut f\u00fcr Nuklearphysik\", Istituto svizzero di fisica nucleare, istituito nel 1968). Ha sede a Villigen e W\u00fcrenlingen.\nIl PSI \u00e8 attivo nel campo delle scienze naturali e della tecnologia e, in particolare, nei seguenti ambiti disciplinari: fisica dello stato solido, scienze dei materiali, fisica delle particelle elementari, biologia, ricerca sull'energia e la sicurezza nucleare, nonch\u00e9 sull'ecologia energetica.\nCollabora con universit\u00e0, istituti di ricerca e industrie elvetiche e internazionali. \u00c8 il pi\u00f9 grande istituto di ricerca nazionale elvetico, con un organico di circa membri (al 2014), ed \u00e8 l'unico polo di questo genere in Svizzera.\nIl PSI gestisce diversi acceleratori di particelle affiliati a diverse istituzioni. Uno di questi \u00e8 il ciclotrone da 590 MeV, che, accoppiandosi al suo pre-acceleratore da 72 MeV, dal 2011 fornisce un fascio di protoni con una corrente fino a 2,2 mA, segnando il record mondiale di intensit\u00e0 per i ciclotroni protonici. \u00c8 utilizzato anche la sorgente di neutroni di spallazione. La Swiss Light Source (SLS), costruita nel 2001, \u00e8 una sorgente di luce di sincrotroni con un anello di accumulazione di elettroni da 2,4 GeV. \u00c8 uno dei migliori al mondo per quanto riguarda la brillantezza e la stabilit\u00e0 del fascio di elettroni. SwissFEL \u00e8 un laser a elettroni liberi nei raggi X le cui prime immagini risalgono al 2017..\nGli acceleratori di protoni sono anche utilizzati per la protonterapia."}
{"id": "8509611", "revid": "4252", "url": "https://it.wikipedia.org/wiki?curid=8509611", "title": "Timoteo III", "text": ""}
{"id": "8509612", "revid": "298229", "url": "https://it.wikipedia.org/wiki?curid=8509612", "title": "Marina Nikulina", "text": "Biografia.\nSposata con l'allenatore di pallavolo Vadim Pankov, \u00e8 madre di Pavel Pankov e Ekaterina Pankova, entrambi pallavolisti.\nMuore a Mosca all'et\u00e0 di 53 anni.\nCarriera.\nClub.\nLa carriera di Marina Nilukina, opposto ma utilizzata prevalentamente in ricezione e all'occorrenza al palleggio, ruolo in cui veniva talvolta schierata titolare, inizia nel 1975. Dopo aver mosso i primi passi nel , passa prima al e poi, nella stagione 1985-86, all', entrambe nel massimo campionato sovietico: resta legata al club di Ekaterinburg per sei annate, non consecutive per via di uno stop per maternit\u00e0, conquistando, tra sovietici e russi, sei scudetti, tre coppe nazionali, tre Coppe dei Campioni e la Coppa delle Coppe 1985-86.\nNella stagione 1992-93 viene ingaggiata dal club spagnolo del , nella Superliga Femenina de Voleibol, con cui, in tre annate di militanza, vince due scudetti consecutivi: durante l'annata 1994-95 interrompe nuovamente l'attivit\u00e0 per maternit\u00e0.\nRitorna in patria nella stagione 1995-96, giocando con l', la seconda squadra dell': al termine delle competizione annuncia il suo ritiro. Rientra in campo nel campionato 1998-99 veste la maglia del , militante nella Voleybol 1.Ligi turca, e, questa volta, conclusa l'annata si ritira definitivamente dall'attivit\u00e0 agonistica.\nNazionale.\nEsordisce nella nazionale sovietica nel 1987, con cui vince, nello stesso anno, la medaglia d'argento al campionato europeo. Nel 1988 conquista la medaglia d'oro ai Giochi della XXIV Olimpiade di Seul. Vince poi la medaglia d'oro sia al campionato mondiale 1990 che al campionato europeo 1991, anno in cui ottiene il bronzo alla Coppa del Mondo.\nNel 1992 partecipa con la Squadra Unificata ai Giochi della XXV Olimpiade di Barcellona, aggiudicandosi la medaglia d'argento.\nNel 1993 entra a far parte della Russia vincendo, nello stesso anno, l'oro al campionato europeo e il bronzo alla Grand Champions Cup, e un anno dopo il bronzo al World Grand Prix e al campionato mondiale. Dopo la vittoria del bronzo al World Grand Prix 1996, ottiene le ultime convocazioni in nazionale in occasione dei Giochi della XXVI Olimpiade di Atlanta, chiusi al quarto posto."}
{"id": "8509613", "revid": "4252", "url": "https://it.wikipedia.org/wiki?curid=8509613", "title": "Timoteo IV di Alessandria", "text": ""}
{"id": "8509617", "revid": "889336", "url": "https://it.wikipedia.org/wiki?curid=8509617", "title": "Olympique Lyonnais 2014-2015 (femminile)", "text": "Questa voce raccoglie le informazioni riguardanti la squadra femminile dell'Olympique Lione nelle competizioni ufficiali della stagione 2014-2015.\nStagione.\nLa stagione 2014-2015 della squadra femminile dell'Olympique Lione \u00e8 partita con la partenza di La\u00ebtitia Tonazzi verso il , mentre al suo posto \u00e8 stata presa Ada Hegerberg, giovane prodigio norvegese, dal . Al posto di Patrice Lair, come allenatore della squadra \u00e8 stato messo sotto contratto G\u00e9rard Pr\u00eacheur.\nIn campionato l'Olympique Lione ha vinto il suo tredicesimo titolo, il nono consecutivo. Il campionato \u00e8 stato concluso con 88 punti, frutto di 22 vittorie, nessun pareggio e nessuna sconfitta. La squadra \u00e8 arrivata in finale di Coppa di Francia, superando il Montpellier per 2-1 e vincendo la sua settima coppa nazionale.\nIl cammino dell'Olympique Lione in UEFA Women's Champions League si \u00e8 interrotto agli ottavi di finale: dopo aver superato agevolmente il nei sedicesimi, l'OL \u00e8 stato eliminato dalle connazionali del perdendo in casa per 0-1 dopo che l'andata in trasferta si era conclusa in parit\u00e0 sull'1-1.\nMaglie.\nLe tenute di gioco sono le stesse dell' maschile.\nOrganigramma societario.\nArea tecnica"}
{"id": "8509619", "revid": "599013", "url": "https://it.wikipedia.org/wiki?curid=8509619", "title": "Janko Rusev", "text": " Nel 1993 \u00e8 stato eletto membro della \"Hall of Fame\" della Federazione Internazionale di Sollevamento Pesi (IWF).\nCarriera.\nRusev ha dominato le categorie dei pesi leggeri e dei pesi medi durante la sua carriera. Ha disputato la sua prima grande competizione internazionale ai Campionati mondiali del 1977 a Stoccarda, valevoli anche come Campionati europei, nella categoria dei pesi piuma, classificandosi al secondo posto con nel totale, terminando alle spalle del sovietico Nikolaj Kolesnikov () e conquistando cos\u00ec una doppia medaglia d'argento.\nAi Campionati mondiali del 1978 a Gettysburg, Rusev era gi\u00e0 passato alla categoria superiore dei pesi leggeri ed \u00e8 stato gi\u00e0 in grado di vincere il primo dei suoi cinque titoli mondiali con nel totale. Nello stesso anno, prima dei Mondiali, ha vinto la medaglia d'oro ai Campionati europei di Hav\u00ed\u0159ov con , sempre nei pesi leggeri. L'anno seguente riusc\u00ec a difendere i suoi titoli, vincendo i Campionati europei di Varna con ed i Campionati mondiali a Salonicco con , nuovo record mondiale nel totale, dopo aver battuto anche il record mondiale nello slancio durante la stessa gara.\nNel 1980, dopo aver vinto la medaglia d'oro ai Campionati europei di Belgrado con il nuovo record mondiale di nel totale, partecipa alle Olimpiadi di Mosca, la cui competizione era valida anche come Campionato mondiale. Rusev aggiunge altri al risultato ottenuto qualche mese prima agli Europei, vincendo la medaglia d'oro olimpica con , ancora record del mondo, precedendo il tedesco orientale Joachim Kunz ed il connazionale Min\u010do Pa\u0161ov. In quell'occasione Rusev ha battuto nuovamente anche il record mondiale nella prova di slancio con .\nNel 1981 Rusev ha fatto un ulteriore salto di categoria, andando a competere nei pesi medi, riuscendo a vincere subito la medaglia d'oro ai Campionati mondiali di Lilla, validi anche come Campionati europei, ancora una volta con il record del mondo di nel totale.\nNel 1982 ha confermato la sua medaglia d'oro ai Campionati mondiali di Lubiana, realizzando un altro record del mondo con nel totale, ed anche in questa occasione con il record del mondo nella prova di slancio con . Anche questa edizione dei Mondiali era valida anche come Campionato europeo.\nRusev ha partecipato al suo ultimo Campionato mondiale a Mosca 1983, valido anche come Campionato europeo, ritornando alla categoria dei pesi leggeri e terminando la competizione al secondo posto con nel totale, battuto questa volta dal suo storico rivale Joachim Kunz con .\nHa abbandonato l'attivit\u00e0 agonistica nel 1984, quando non aveva ancora compiuto 26 anni, ed ha intrapreso la carriera di allenatore di sollevamento pesi.\nHa realizzato nel corso della sua intensa carriera 25 record del mondo cos\u00ec suddivisi:"}
{"id": "8509622", "revid": "113661529", "url": "https://it.wikipedia.org/wiki?curid=8509622", "title": "Marjorie Redmond", "text": ""}
{"id": "8509624", "revid": "287204", "url": "https://it.wikipedia.org/wiki?curid=8509624", "title": "Ormone concentrante della melanina", "text": "L'ormone MCH (melanin concentrating hormone) \u00e8 un mediatore che amplifica l'azione centrale (attraverso l'ipotalamo) e periferica della Leptina.\nFondamentale nell'omeostasi energetica inducendo il food-intake, viene sintetizzato nell'ipotalamo laterale e proietta efferenze a molte aree ipotalamiche stesse. L'MCH svolge un ruolo primario nell'espressione del fenotipo obeso leptino-carente attraverso effetti sulla spesa energetica. Il segnale mancante, amplifica la propria azione a livello centrale con l'ipotalamo e periferico con tessuto adiposo e gonadico, attraverso l'ormone concentrante della melanina.\nChe la carenza di leptina agisca attraverso il complesso MCH per determinare obesit\u00e0, \u00e8 stato chiarito dall'esperimento in vivo topo ob/ob, il topo leptino-carente, quindi mancante del segnale adipocitario che va a segnalare all'ipotalamo di non assumere cibo, attivando meccanismi di saziet\u00e0.\nParagonando un topo con lo stesso difetto leptinico ma carente nell'espressione MCH, si \u00e8 scoperto fosse protetto dall'obesit\u00e0 e quindi se non viene espresso l'ormone, il topo \u00e8 normopeso nonostante un difetto di carenza in leptina. Questo rende l'ormone MCH un mediatore critico del fenotipo leptino-carente.\nAllo stesso tempo studi di parabiosi, in cui topi condividono lo stesso sistema circolatorio, si \u00e8 scoperto che il topo affetto da obesit\u00e0, dimagriva. Ci\u00f2 ha suggerito che un fattore umorale circolante del topo normopeso, passasse nel sistema circolatorio del topo obeso e lo facesse dimagrire. Questo fattore umorale circolante era la leptina."}
{"id": "8509625", "revid": "287204", "url": "https://it.wikipedia.org/wiki?curid=8509625", "title": "Barolini", "text": ""}
{"id": "8509626", "revid": "6923", "url": "https://it.wikipedia.org/wiki?curid=8509626", "title": "EMW 326", "text": ""}
{"id": "8509629", "revid": "287204", "url": "https://it.wikipedia.org/wiki?curid=8509629", "title": "Giuseppe II di Alessandria", "text": "Biografia.\nFu il metropolita di Tini, pi\u00f9 nota come Girga, in Egitto prima di diventare papa. \u00c8 il terzo metropolita a diventare papa dopo Giovanni XIX (1929 - 1944) e Macario III (1944 - 1945).\nDurante gli anni 1950-1952, la chiesa di San Marco ad Alessandria, sede del papato ortodosso, fu demolita e fu costruito un altro edificio pi\u00f9 grande in cemento armato. Solo i due minareti originali non furono demoliti ma rinforzati con cemento e furono decorati con incisioni copte. Furono installate due nuove campane italiane in ciascun minareto.\nFu nel 1954, durante il suo pontificato, che cre\u00f2 l'Istituto di studio copto annesso alla Chiesa copta ortodossa e situato al Cairo.\n\u00c8 riverito in Etiopia per aver nominato all'interno della Chiesa ortodossa etiope il primo arcivescovo metropolita nato in Etiopia, ma anche per averla reso una chiesa pienamente autocefala. Questo spiega perch\u00e9 la Chiesa dell'Etiopia non accett\u00f2 la sua decadenza dal Sinodo copto e che il nome di Papa Giuseppe II fosse ancora usato durante le funzioni religiose in Etiopia dopo che fu rimosso dall'incarico.\nControversie e deposizione.\nGiuseppe II dovette affrontare accuse di corruzione. Durante il suo patriarcato, sono state riportate lotte di potere all'interno della chiesa e una diffusione della corruzione. Il segretario di Yousab, Malik, faceva da intermediario tra il Papa e il resto della Chiesa, e gradualmente assunse buona parte del potere del patrairaca. Secondo vari resoconti, Malik chiedeva cospicue somme di denaro per avere udienza e vendette almeno sedici delle diciannove nomine episcopali fatte durante il regno di Yousab II. Accuse di corruzione e simonia nei confronti di Giuseppe II divennero comuni nella stampa egiziana all'epoca, suscitando il malcontento del laicato copto. Nel luglio 1954, un gruppo di attivisti politici noto come \"Umma al-Qibtiya\" (\"societ\u00e0 della nazione copta\") mise in piedi una protesta chiedendo le dimissioni di Yousab. Il 25 luglio 1954, la protesta culmin\u00f2 con il sequestro del patriarca da parte di un gruppo verso il Monastero copto di San Giorgio nella Cairo antica, dove fu costretto a firmare una lettera di abdicazione. La polizia riusc\u00ec a salvare il Papa e riportarlo alla residenza patriarcale. Un anno dopo, dopo un lungo disaccordo con il Santo Sinodo del Patriarcato copto ortodosso di Alessandria e il Consiglio generale della Congregazione, fu rimosso dall'incarico per mutua decisione di sinodo e consiglio perch\u00e9 non adatto al ruolo. Si ritir\u00f2 quindi in un monastero e nei suoi ultimi giorni fu ricoverato all'ospedale copto di Azbakeya al Cairo.\nLa Chiesa copta ortodossa fu quindi gestita da un comitato composto da tre metropoliti e il trono rimase vacante fino al 1959 quando Cirillo VI fu eletto per succedergli."}
{"id": "8509631", "revid": "767487", "url": "https://it.wikipedia.org/wiki?curid=8509631", "title": "Bloodmonkey - Le scimmie assassine", "text": "Bloodmonkey - Le scimmie assassine \u00e8 un film statunitense del 2007, diretto da Robert Young.\nTrama.\nUn gruppo di studiosi intraprende una ricerca approfondita su delle scimme, salvo poi scoprire che queste sono molto pericolose; lo scopo diventa quindi quello di sopravvivere."}
{"id": "8509637", "revid": "281944", "url": "https://it.wikipedia.org/wiki?curid=8509637", "title": "Demnet", "text": ""}
{"id": "8509638", "revid": "281944", "url": "https://it.wikipedia.org/wiki?curid=8509638", "title": "Dimnit", "text": ""}
{"id": "8509639", "revid": "4252", "url": "https://it.wikipedia.org/wiki?curid=8509639", "title": "Yusab II", "text": ""}
{"id": "8509643", "revid": "736476", "url": "https://it.wikipedia.org/wiki?curid=8509643", "title": "Yanko Rusev", "text": ""}
{"id": "8509648", "revid": "72396", "url": "https://it.wikipedia.org/wiki?curid=8509648", "title": "Juan Jos\u00e9 Bezares", "text": "Carriera.\nHa giocato nella massima serie dei campionati spagnolo, greco, cipriota, kazako e gibilterrino."}
{"id": "8509661", "revid": "281944", "url": "https://it.wikipedia.org/wiki?curid=8509661", "title": "Domnet", "text": ""}
{"id": "8509668", "revid": "1305887", "url": "https://it.wikipedia.org/wiki?curid=8509668", "title": "Soul of Gold", "text": ""}
{"id": "8509669", "revid": "358169", "url": "https://it.wikipedia.org/wiki?curid=8509669", "title": "Elizabeth Dadzie", "text": "Biografia.\nDadzie \u00e8 cresciuta a Kumasi dove si \u00e8 dedicata all'atletica leggera, cimentandosi soprattutto nei salti in estensione. Nel 2014 \u00e8 stata ingaggiata dalla Middle Tennessee State University a Murfreesboro per poter gareggiare ai campionati NCAA, sia negli eventi singoli che nelle prove combinate.\nNello stesso anno, ha esordito con la nazionale ghanese seniores, prendendo parte ai Giochi del Commonwealth e ai Campionati africani, manifestazione in cui ha riportato una medaglia d'argento nell'eptathlon. Nel 2016 in Sudafrica, ha replicato l'esperienza del podio ai Campionati africani guadagnandosi un bronzo. Dadzie ha preso parte nuovamente ai Giochi del Commonwealth nel 2018, finendo dodicesima nell'eptathlon."}
{"id": "8509670", "revid": "79501", "url": "https://it.wikipedia.org/wiki?curid=8509670", "title": "Nino Haratischwili", "text": "Biografia.\nNata a Tbilisi nel 1983, vive e lavora ad Amburgo.\nDirettrice dal 1998 al 2003 del gruppo teatrale tedesco-georgiano \"Fliedertheater\", dal 2000 al 2003 ha studiato regia alla State School for Film and Theatre di Tbilisi e dal 2003 al 2007 all'Accademia teatrale di Amburgo.\nIn seguito ha diretto numerose rappresentazioni teatrali in Germania e nel 2010 ha esordito nella narrativa con il romanzo \"Juja\".\nVincitrice, tra gli altri, del Premio Adelbert von Chamisso nel 2010, scrive fluentemente nella lingua madre e in tedesco."}
{"id": "8509671", "revid": "125939290", "url": "https://it.wikipedia.org/wiki?curid=8509671", "title": "Personaggi di One-Punch Man", "text": "Questa \u00e8 una lista dei personaggi di One-Punch Man, manga scritto da One e disegnato da Y\u016bsuke Murata.\nEroi.\nAssociazione Eroi.\nL'Associazione Eroi \u00e8 un'organizzazione che agisce indipendentemente dal governo e che gestisce tutti gli eroi delle citt\u00e0. Fu fondata dal multimilionario Agoni (\"Mentone\" nella versione italiana del manga, \"Mentoza\" nella versione italiana dell'anime) dopo che questi seppe che la vita di suo nipote fu salvata da un passante (che altri non era che Saitama). Agoni istitu\u00ec anche il Registro Nazionale degli Eroi, un database contenente i dati di ogni eroe riconosciuto. L'Associazione Eroi utilizza un sistema gerarchico di classi per organizzare i propri eroi, con quattro classi e gradi numerativi individuali all'interno di ciascuna di esse. Con il progredire della trama, viene rivelato che l'Associazione Eroi, bench\u00e9 sia stata fondata con buoni propositi, ha spesso agito in modo subdolo e calcolatore. L'eroe di Classe S Child Emperor scopre che gli esseri misteriosi pi\u00f9 deboli spesso vengono catturati e tenuti in una prigione sotterranea dell'Associazione Eroi per essere poi venduti come animali da collezione a uomini ricchi ed influenti; in pi\u00f9 di un\u2019occasione, questi esseri misteriosi sono per\u00f2 riusciti a scappare portando il caos tra la popolazione, ma l'Associazione Eroi, per evitare ogni coinvolgimento, fece insabbiare questi fatti lasciando poi che fossero gli eroi ad occuparsi degli esseri misteriosi fuggiaschi. Dopo la distruzione della Citt\u00e0 A e la sconfitta di Lord Boros, il quartier generale dell'Associazione Eroi viene ricostruito come un'enorme fortezza privata.\nEroi di Classe S.\nLa Classe S riunisce gli eroi pi\u00f9 potenti dell'Associazione Eroi, ognuno dei quali viene considerato pari a un'intera divisione d'emergenza. Questa classe non era inizialmente prevista dall'Associazione Eroi ed \u00e8 stata formata in seguito mettendo insieme tutti quegli eroi che, a discapito del rango, riuscivano a sconfiggere da soli mostri di livello Demone, quasi imbattibili per il resto degli eroi delle classi A, B e C. Agli eroi di Classe S vengono generalmente affidate missioni molto difficili, spesso con concrete possibilit\u00e0 di morte, o la gestione di intere citt\u00e0 a rischio. Gli eroi di questa classe, in genere, possiedono enormi libert\u00e0 d'azione e rispetto tra la gente comune. Tipicamente due o pi\u00f9 eroi di Classe S agiscono insieme per minacce di livello superiore a Demone, anche se il loro carattere molto difficile rende sempre complicata la cooperazione. Data l'enorme caratura dei membri, non sorprende che alcuni di questi eroi possiedano discepoli nelle classi inferiori. Tuttavia, gli eroi di Classe S possono essere malvisti e, in certi casi, disprezzati dagli eroi di rango inferiore. Ci\u00f2 ha causato astio da parte di numerosi eroi delle altre classi che ritengono sbagliato il sistema di classificazione dell'Associazione Eroi e ingiusto il fatto che solo gli eroi di Classe S vengano messi al corrente di informazioni di cui gli altri eroi rimangono invece all'oscuro. In pi\u00f9 di un'occasione, l'Associazione Eroi rende note al pubblico solo le grandi imprese degli eroi di Classe S per aumentare la propria influenza verso i cittadini.\nAttualmente, nel manga, la Classe S conta 17 membri:\nNeo Eroi.\nLa Neo Eroi \u00e8 una nuova organizzazione di eroi creata per sostituire la prevalente Associazione Eroi. \u00c8 stata fondata ed \u00e8 guidata da Fuzzy, nipote della chiaroveggente Shibabawa. A differenza dell'organizzazione rivale, la Neo Eroi recluta membri attraverso uno speciale sistema di \"headhunting\" piuttosto che attraverso una prova scritta e fisica. Ci sono pi\u00f9 di 2000 candidati nell'organizzazione. La Neo Eroi sembra essere a conoscenza dei difetti dell'Associazione Eroi in termini di corruzione, trattamento ingiusto dei suoi eroi e frequenti danni collaterali degli scontri per poter cos\u00ec costruire la migliore organizzazione di eroi. Ai propri membri vengono offerti molteplici vantaggi e un trattamento molto pi\u00f9 equo rispetto a quello riservato nell'Associazione Eroi.\nEsseri misteriosi.\nCon \"esseri misteriosi\" l'Associazione Eroi si riferisce alle creature che pongono una minaccia per la societ\u00e0.\nGli esseri misteriosi sono classificati secondo il livello di disastro che possono provocare:\nPer quanto visto fino ad ora, ci sono diversi tipi di esseri misteriosi che si possono classificare in base alla loro nascita:\nAssociazione Mostri.\nL'Associazione Mostri (chiamata anche \"Associazione Esseri misteriosi\" nella versione italiana dell'anime) \u00e8 un'organizzazione formata da molti esseri misteriosi che mira a distruggere i governi dell'uomo e l'Associazione Eroi. \u00c8 stata fondata da Psykos ed \u00e8 guidata da quest'ultima sotto le spoglie di Gyoro Gyoro, fungendo da consigliere militare e supervisore dell'Associazione Mostri, e da Orochi che funge da leader dell'organizzazione. \u00c8 composta da circa 500 esseri misteriosi dei quali circa 30 sono di livello di calamit\u00e0 Demone o superiore.\nHellfire Flame e Gale Wind.\n e \nDark Matter Thieves.\nI Dark Matter Thieves (lett. \"Ladri della Materia Oscura\", \"Dark Matter\" nella versione italiana dell'anime) sono una terribile legione extraterrestre che in passato compiva scorrerie per l'universo ed \u00e8 composta da molti alieni di varie specie. Viaggiano a bordo di una colossale astronave con una potenza di fuoco sufficiente a distruggere un'intera citt\u00e0 in pochi secondi. Sono capeggiati da Lord Boros, il quale decise di dirigersi sulla Terra dopo che un indovino gli disse che su quel pianeta avrebbe trovato un avversario con cui potersi finalmente battere alla pari. Dopo la battaglia contro gli eroi, quasi tutti gli alieni hanno perso la vita ad eccezione di alcuni superstiti che vengono catturati, ma uccisi poco dopo da Sweet Mask, mentre l'astronave, precipitata al suolo, viene successivamente smantellata dai robot di Metal Knight.\nAbitanti del Sottosuolo.\nSono una razza di creature umanoidi che abitano al di sotto della superficie della crosta terrestre. Compaiono inizialmente in un sogno di Saitama dove sono talmente forti da far combattere seriamente l'eroe, ma in seguito, nella realt\u00e0, si rivelano essere assai pi\u00f9 deboli della loro controparte onirica e di dimensioni inferiori; tuttavia, durante l'arco narrativo dell'Associazione Mostri vengono mostrati appartenenti a questa razza (resuscitati sotto forma di zombi) di dimensioni maggiori rispetto a quelli incontrati da Saitama nella realt\u00e0. Il loro sovrano viene ucciso dal protagonista, mentre gli altri membri di questa razza vengono uccisi in seguito dall'Associazione Mostri che fa della loro base il proprio quartier generale.\nAbissali.\nSono una razza di creature umanoidi con caratteristiche fisiche di varie creature marine e con una grande differenziazione tra i membri di questa razza. Attualmente sembrerebbero essere estinti, uccisi tutti dall'eroe Stinger e da Saitama.\nLord Great White.\nLord Great White\nPopolo del Cielo.\nSono una razza di creature umanoidi alate con varie caratteristiche fisiche di uccelli e/o di altre creature alate ed il loro aspetto generale ricorda il tradizionale Tengu giapponese; pare siano in grado di sparare raggi energetici dalla bocca.\nTutti i membri di questa razza apparsi finora vengono uccisi da Melzargard.\nCasa dell'Evoluzione.\n\u00c8 un'organizzazione volta alla creazione di nuove specie mediante la manipolazione genetica ed altri mezzi artificiali. \u00c8 stata fondata dal Dottor I. Genus, il quale decide infine di chiuderla ed abbandonare le proprie ricerche dopo aver visto la potenza di Saitama.\nL'Organizzazione.\nL'Organizzazione \u00e8 un'organizzazione segreta composta da vari robot. Il loro obiettivo sembra essere quello di provocare distruzione e caos e combattere forti avversari per raccogliere vari dati di combattimento al fine di aumentare il potere dei propri robot. Durante l'arco narrativo dell'Associazione Mostri, uno dei robot dell'Organizzazione collabora con gli esseri misteriosi al servizio di Orochi, facendo quindi presumere che ci sia una qualche interazione tra le due organizzazioni. Narinki, uno dei principali sponsor dell'Associazione Eroi, \u00e8 anche un benefattore dell'Organizzazione, ma probabilmente l'uomo ignora le reali motivazioni di quest'ultima e le vite che ha preso. C'\u00e8 la possibilit\u00e0 che l'Organizzazione abbia a che fare con la tragedia di Genos.\nVillaggio Ninja.\nSi tratta di un'organizzazione segreta fondata da un misterioso \"Leader\" dove venivano addestrati giovani bambini allo scopo di trasformarli in spietati assassini che agiscono nell'ombra. In passato Flashy Flash, Speed-o'-Sound Sonic, Hellfire Flame e Gale Wind ne hanno fatto parte. L'organizzazione addestrava bambini orfani o venduti dai propri genitori sottoponendoli a terribili torture e crudeli allenamenti per renderli in futuro perfetti killer. Lo scopo principale era quello di annullare la loro coscienza e umanit\u00e0, non curandosi della loro sofferenza, affinch\u00e9 potessero trasformarsi in macchine omicide. Flashy Flash riusc\u00ec a nascondere di aver conservato ancora dei sentimenti e, divenuto il migliore del Villaggio Ninja, scaten\u00f2 la sua furia sull'organizzazione sterminando tutti i propri \"compagni\" tranne Speed-o'-Sound Sonic per grazia dello stesso Flash. I membri dell'organizzazione rimasti in vita furono uccisi in seguito da Blast ad eccezione di Sonic (che riusc\u00ec a scappare), del Leader del Villaggio Ninja (nascosto per riprendersi dal coma) e dei ninja diplomati che non si trovavano nella base dell'organizzazione in quel momento."}
{"id": "8509679", "revid": "1305887", "url": "https://it.wikipedia.org/wiki?curid=8509679", "title": "Gianluca Lionello", "text": ""}
{"id": "8509684", "revid": "1429175", "url": "https://it.wikipedia.org/wiki?curid=8509684", "title": "Gran Premio Agostano", "text": "Il Gran Premio Agostano era una corsa in linea maschile di ciclismo su strada, riservata alla categorie Under-23/Elite, che si svolgeva in Lombardia, nel mese di agosto, nei pressi del comune di Santo Stefano Lodigiano, in provincia di Lodi.\nAlbo d'oro.\n\"Aggiornato all'edizione 2013.\"\nStatistiche.\nVittorie per nazione.\n\"Aggiornato all'edizione 2013.\""}
{"id": "8509688", "revid": "628767", "url": "https://it.wikipedia.org/wiki?curid=8509688", "title": "Karijotas", "text": "Biografia.\nSecondo lo storico polacco Jan T\u0119gowski, nacque probabilmente tra il 1305 e il 1308 e fu battezzato prima del 1349.\nNel 1349 Algirdas lo invi\u00f2 insieme a due dei suoi figli, Aik\u0161tas o Eik\u0161is di Ei\u0161i\u0161k\u0117s (un insediamento situato al confine tra la Bielorussia e la Lituania) e Simeone di Svisla\u010d (in Bielorussia), da Jani Beg, khan dell'Orda d'Oro, per negoziare un'alleanza contro i cavalieri teutonici e il Granducato di Mosca, in quel periodo in forte espansione. Tuttavia, Jani Beg prefer\u00ec consegnare Karijotas a Simeone di Russia in cambio di un riscatto.\nEredi.\nNon \u00e8 chiaro quanti figli ebbe Karijotas. Il numero varia tra 4 e 10, Sono disponibili dati affidabili su quattro di questi: Alessandro, Giorgio, Costantino e Teodoro, che aiutarono Algirdas, Granduca di Lituania, a sconfiggere i tatari nella battaglia delle Acque Blu nel 1363. In cambio ricevettero la Podolia. Alessandro (morto intorno al 1380) fu coinvolto nelle guerre di Galizia-Volinia tra suo zio Liubartas e Casimiro III di Polonia. Nel 1366 Aleksander ricevette Volodymyr-Volyns'kyj da Casimir per i servigi prestati contro suo zio. Solo quattro anni pi\u00f9 tardi, a seguito della morte di Casimir, Liubartas riconquist\u00f2 la citt\u00e0. Giorgio (morto nel 1375 in Moldavia) inizialmente sostenne Alessandro, ma fu avvelenato subito dopo aver accettato l'invito a diventare sovrano della Moldavia. Costantino, dopo l'unione di Krewo del 1385, si trasfer\u00ec in Ungheria e si spense nel 1389 circa. Teodoro (morto nel 1414) eredit\u00f2 Navahrudak da suo padre e dopo la morte degli altri fratelli, nel 1389 circa, divenne sovrano dell'intera Podolia. Nel 1392 rinunci\u00f2 a seguire Vitoldo il Grande e dovette fuggire in Ungheria, dove govern\u00f2 Muka\u010devo e vi fece costruire il castello di Palanok. Anche Dmitri Bobrok \u00e8 spesso indicato come uno dei figli di Karijotas."}
{"id": "8509689", "revid": "123240038", "url": "https://it.wikipedia.org/wiki?curid=8509689", "title": "Aleksander Sikora", "text": "Biografia.\nSi \u00e8 laureato in Biologia, Geografia e Management all'Universit\u00e0 Jagellonica di Cracovia.\nDal 2015 al 2019 ha scritto sul sito web di spettacolo \"Plotek.pl.\"\nDal 2016 partecipa come esperto di cultura e spettacolo al programma mattutino di TVP2 \"Pytanie na \u015bniadanie\", diventandone poi dal 1\u00ba maggio 2019 conduttore assieme a Ma\u0142gorzata Tomaszewska.\nIl 24 novembre 2019 ha condotto da Gliwice, insieme a Ida Nowakowska e Roksana W\u0119giel, il Junior Eurovision Song Contest 2019.\nTra il febbraio e l'aprile 2020 prende parte come concorrente alla seconda edizione del talent show di ballo \"Dance Dance Dance,\" in onda su TVP2, classificandosi al quinto posto.\nNel 2021 ritorna a \"Dance Dance Dance,\" ma stavolta nella veste di co-conduttrice insieme ad Ma\u0142gorzata Tomaszewska, sua compagna nell'edizione precedente Nello stesso anno commenta, insieme a Marek Sierocki, la 65\u00aa edizione dell'Eurovision Song Contest."}
{"id": "8509691", "revid": "22475", "url": "https://it.wikipedia.org/wiki?curid=8509691", "title": "Pandemia di COVID-19 nella Repubblica Dominicana", "text": "Il primo caso della pandemia di COVID-19 nella Repubblica Dominicana \u00e8 stato confermato il 1\u00ba marzo 2020.\nAntefatti.\nIl 31 dicembre 2019, la Commissione sanitaria di Wuhan, nella provincia cinese di Hubei, ha informato l'Organizzazione mondiale della sanit\u00e0 di una serie di casi di polmonite acuta con origine sconosciuta nella sua provincia. Il 9 gennaio 2020, il Centro cinese per il controllo e la prevenzione delle malattie (CCDC) ha segnalato l'identificazione di un nuovo coronavirus (successivamente identificato come SARS-CoV-2) come causa. In Cina la malattia ha colpito oltre persone, causando oltre decessi (al 25 marzo 2020) e ora si \u00e8 diffusa in oltre 210 paesi e territori in tutto il mondo."}
{"id": "8509695", "revid": "6923", "url": "https://it.wikipedia.org/wiki?curid=8509695", "title": "Arthur Maude", "text": ""}
{"id": "8509702", "revid": "547034", "url": "https://it.wikipedia.org/wiki?curid=8509702", "title": "Alberi monumentali della Liguria", "text": "Gli alberi monumentali della Liguria sono tutelati dalla legge regionale n.4 del 22/01/1999 (art. 12) che ha recepito la norma nazionale (art. 7 della legge 14 gennaio 2013, n.10 \"Norme per lo sviluppo degli spazi verdi urbani\"), secondo la quale possono considerarsi di particolare interesse naturalistico, ambientale e storico culturale."}
{"id": "8509703", "revid": "358169", "url": "https://it.wikipedia.org/wiki?curid=8509703", "title": "Cheyne Rahme", "text": "Biografia.\nFiglio del decatleta Damon Rahme, Cheyne Rahme ha debuttato internazionalmente nel salto con l'asta ancora giovanissimo nel 2007 ai Mondiali allievi in Repubblica Ceca. Dopo aver vinto nel 2008 la sua prima medaglia internazionale ai Giochi della giovent\u00f9 del Commonwealth in India a cui ha fatto seguito la medaglia d'oro nel 2009 ai Campionati africani juniores a Mauritius, Rahme ha debuttato con la nazionale seniores nel 2010 ai Giochi del Commonwealth, terminando la gara ad un passo dal podio. Nel 2014 ha vinto la sua unica medaglia seniores ai Campionati africani in Marocco, arrivando primo.\nNel 2010 ha stabilito il record africano juniores di atletica leggera."}
{"id": "8509705", "revid": "1573940", "url": "https://it.wikipedia.org/wiki?curid=8509705", "title": "Paragorgia", "text": "Paragorgia \u00e8 un genere di gorgonie della famiglia Paragorgiidae.\nTassonomia.\nIl genere comprende le seguenti specie:"}
{"id": "8509715", "revid": "5585", "url": "https://it.wikipedia.org/wiki?curid=8509715", "title": "Variet\u00e0, variet\u00e0", "text": "Variet\u00e0, variet\u00e0 \u00e8 stata una trasmissione radiofonica andata in onda su Rai Radio 1 dal 1983 al 1989 la domenica mattina dalle 10:15 alle 11:40 e fu il rifacimento della storica trasmissione \"Gran variet\u00e0\". La prima puntata venne trasmessa il 6 novembre 1983 e l'ultima il 25 giugno 1989.\nProduzione.\nRealizzato da Federico Sanguigni \u2013 richiamato alla radio dopo il periodo passato in televisione, su Rai 3, come programmista \u2013 il programma non si discostava in linea di massima dal predecessore, \"Gran variet\u00e0\" e presentava alcune sostanziali modifiche: il cambio di rete \u2013 da Rai Radio 2 si passa al primo canale radiofonico \u2013 di orario d'inizio (alle 10:15 al posto delle 9:35) e la sospensione nei mesi estivi (terminava a giugno per riprendere a ottobre). Inoltre, dopo un primo ciclo di otto puntate, si ritorn\u00f2 al tradizionale ciclo trimestrale nel quale venivano rinnovati il cast di attori e cantanti. Vennero inoltre ripristinate le sigle di presentazione.\nI conduttori furono sette: nella prima edizione \u2013 nel quale la trasmissione venne coprodotta dalla Rai insieme alla Radio Svizzera Italiana \u2013 furono Giorgio Bracardi e Daniela Grigioni (che presentava dagli studi di Comano, nei pressi di Lugano). Nel 1984 Grigioni fu sostituita da Eleonora Giorgi, che condusse il programma per sei edizioni, prima ancora con Bracardi e poi con Paolo Panelli. Dall'aprile 1986 fino a giugno 1987 venne condotta ancora da Paolo Panelli con la figlia Alessandra Panelli e infine, da ottobre 1987 a giugno 1989, da Oreste Rizzini, dapprima da solo e poi con Daniela Poggi.\nNe andarono in onda 18 stagioni per un totale complessivo di 229 puntate. Tra gli attori ospiti delle varie edizioni si segnalano Paolo Ferrari, Valeria Valeri, Giancarlo Sbragia, Giovanna Ralli, Raffaele Pisu \u2013 con il \"Tele Radio Postino\" \u2013 Giacomo Furia, Gigi Reder, Eleonora Giorgi, Agostina Belli, Laura Antonelli, Paola Quattrini, lo stesso Oreste Rizzini \u2013 con una parodia de \"Il processo del luned\u00ec\" di Aldo Biscardi, denominata \"Il processo della domenica\" \u2013 e diversi altri.\nCome accadde per \"Gran variet\u00e0\", al sabato successivo alla messa in onda della trasmissione domenicale veniva trasmesso un programma dal titolo \"Variet\u00e0, variet\u00e0 bis\" dove venivano riproposti gli sketch andati in onda la domenica precedente e anche scenette del tutto originali, interpretate tra gli altri da Riccardo Garrone e Janet Agren.\nFurono numerosi anche gli ospiti musicali presenti alla trasmissione, tra i quali Gianni Meccia nel 1983, Eros Ramazzotti nel 1985, Al Bano e Romina Power nel 1987 e Tony Renis nel 1989.\nSoltanto tre attori hanno partecipato a entrambe le trasmissioni: Paolo Panelli, Valeria Valeri \u2013 che qui recitava le scenette con Paolo Ferrari \u2013 e Giovanna Ralli, che aveva gli sketch in coppia con Giancarlo Sbragia. Al momento, le Teche Rai non hanno ancora riproposto le registrazioni del programma.\nEvoluzione del programma.\nLa puntata n. 100 venne trasmessa il 6 aprile 1986, e fu quella inaugurale del 9\u00b0 ciclo, condotta da Alessandra Panelli e Paolo Panelli, mentre quella n. 200 and\u00f2 in onda il 4 dicembre 1988, durante il 16\u00b0 ciclo, con la conduzione di Oreste Rizzini e Daniela Poggi.\nAutori: Federico Sanguigni, Antonio Amurri e Dino Verde. Conduttori: Giorgio Bracardi e Daniela Grigioni.\nAutori: Federico Sanguigni, Antonio Amurri e Dino Verde. Conduttori: Giorgio Bracardi ed Eleonora Giorgi.\nAutori: Federico Sanguigni, Antonio Amurri e Dino Verde. Conduttori: Giorgio Bracardi ed Eleonora Giorgi.\nAutori: Federico Sanguigni, Antonio Amurri e Dino Verde. Conduttori: Paolo Panelli ed Eleonora Giorgi.\nAutori: Federico Sanguigni, Antonio Amurri e Dino Verde. Conduttori: Paolo Panelli ed Eleonora Giorgi.\nAutori: Federico Sanguigni, Antonio Amurri e Dino Verde. Conduttori: Paolo Panelli ed Eleonora Giorgi.\nAutori: Federico Sanguigni, Antonio Amurri e Dino Verde. Conduttori: Paolo Panelli ed Eleonora Giorgi.\nAutori: Federico Sanguigni, Antonio Amurri e Dino Verde. Collabora ai testi: Stefano Viali. Conduttori: Paolo Panelli e Alessandra Panelli.\nPaolo Panelli e la figlia Alessandra recitarono alcuni dialoghi tratti dallo spettacolo teatrale \"Per quanto\".\nAutori: Federico Sanguigni, Antonio Amurri e Dino Verde. Collabora ai testi: Stefano Viali. Conduttori: Paolo Panelli e Alessandra Panelli.\nAutori: Federico Sanguigni, Antonio Amurri e Dino Verde. Collabora ai testi: Stefano Viali. Conduttrice: Alessandra Panelli.\nAutori: Federico Sanguigni, Antonio Amurri e Dino Verde. Collabora ai testi: Stefano Viali. Conduttrice: Alessandra Panelli.\nAutori: Federico Sanguigni, Antonio Amurri e Dino Verde. Collabora ai testi: Stefano Viali. Conduttrice: Alessandra Panelli.\nAutori: Federico Sanguigni, Antonio Amurri e Dino Verde. Collabora ai testi: Oreste Rizzini. Conduttore: Oreste Rizzini.\nAutori: Federico Sanguigni, Antonio Amurri e Dino Verde. Collabora ai testi: Oreste Rizzini. Conduttore: Oreste Rizzini.\nAutori: Federico Sanguigni, Antonio Amurri e Dino Verde. Collabora ai testi: Oreste Rizzini. Conduttore: Oreste Rizzini.\nAutori: Federico Sanguigni, Antonio Amurri e Dino Verde. Collabora ai testi: Oreste Rizzini. Conduttori: Oreste Rizzini e Daniela Poggi.\nAutori: Federico Sanguigni, Antonio Amurri e Dino Verde. Collabora ai testi: Oreste Rizzini. Conduttori: Oreste Rizzini e Daniela Poggi.\nAutori: Federico Sanguigni, Antonio Amurri e Dino Verde. Collabora ai testi: Oreste Rizzini. Conduttori: Oreste Rizzini e Daniela Poggi."}
{"id": "8509725", "revid": "791427", "url": "https://it.wikipedia.org/wiki?curid=8509725", "title": "Bernardino Campilio", "text": "Biografia.\nSi conosce molto poco sulla sua vita e sulla sua produzione, se non che fu un seguace dello Spagna a Spoleto. Il suo nome \u00e8 scritto sotto un affresco della \"Vergine che adora il bambino\" datato 1502, realizzato per il monastero della Stella, poi distaccato nel 1870 e conservato nella \"Pinacoteca comunale\". In data imprecisata \u00e8 stato traslato nella navata di sinistra della chiesa di Santa Maria della Concezione."}
{"id": "8509727", "revid": "1314312", "url": "https://it.wikipedia.org/wiki?curid=8509727", "title": "Abuso politico della psichiatria in Unione Sovietica", "text": ""}
{"id": "8509729", "revid": "125463030", "url": "https://it.wikipedia.org/wiki?curid=8509729", "title": "Paragorgia arborea", "text": "Paragorgia arborea () \u00e8 una gorgonia della famiglia Paragorgiidae."}
{"id": "8509733", "revid": "465169", "url": "https://it.wikipedia.org/wiki?curid=8509733", "title": "9.3", "text": "9.3 \u00e8 un singolo del rapper italiano Mr. Rain, pubblicato l'11 giugno 2020 come secondo estratto dal terzo album in studio \"Petrichor\".\nDescrizione.\nIl brano parla della rottura di un legame, del momento in cui si acquisisce la consapevolezza di aver perso una persona davvero importante, causando un terremoto interiore che porta a cambiare e ad intraprendere un viaggio per ritrovare se stessi..\nVideo musicale.\nIl videoclip, diretto da Enea Colombi, \u00e8 stato pubblicato il 15 giugno 2020 attraverso il canale YouTube della Warner Music Italy.\nAssieme al videoclip di \"Fiori di Chernobyl\" e \"Non c'\u00e8 pi\u00f9 musica\" va a comporre un lungo cortometraggio, rappresentandone il prequel."}
{"id": "8509739", "revid": "125459191", "url": "https://it.wikipedia.org/wiki?curid=8509739", "title": "Madrepora oculata", "text": "Madrepora oculata \u00e8 un esacorallo della famiglia Oculinidae..\nDistribuzione e habitat.\n\u00c8 una specie cosmopolita, presente anche nel mar Mediterraneo.\nSi trova a profondit\u00e0 comprese tra 55 e 2170 m.\nConservazione.\nLa Lista rossa IUCN classifica \"Madrepora oculata\" come specie in pericolo di estinzione (\"Endangered\")."}
{"id": "8509741", "revid": "1543377", "url": "https://it.wikipedia.org/wiki?curid=8509741", "title": "A Love So Beautiful", "text": "A Love So Beautiful (caratteri cinesi: \u81f4\u6211\u4eec\u5355\u7eaf\u7684\u5c0f\u7f8e\u597d: pinyin: Zh\u00ec W\u01d2 M\u00e9n D\u0101n Ch\u00fan De Xi\u01ceo M\u011bi H\u01ceo) \u00e8 una serie televisiva cinese basata sul romanzo di Zhao Qianqian \"To Our Pure Little Beauty\" (\u81f3\u6211\u4eec\u5355\u7eaf\u7684\u5c0f\u7f8e\u597d). La serie, andata in onda sulle reti nazionali cinesi nel 2017, \u00e8 stata poi distribuita internazionalmente da Netflix nel 2018.\nLa serie ha raggiunto un discreto successo internazionale, con recensioni tendenti al positivo, in particolare per la caratterizzazione dei personaggi e la scrittura della storia. Nel primo anno di distribuzione in streaming, ha superato 5.5 miliardi di visualizzazioni.\nTrama.\nChen Xiaoxi (Shen Yue) e Jiang Chen (Hu Yitian) sono compagni di classe alla Scuola Superiore Chenxi, oltre a essere vicini di casa sin dai tempi dell'asilo. Chen Xiaoxi \u00e8 una ragazza vivace a cui non piace troppo studiare, ed \u00e8 innamorata di Jiang Chen, uno studente popolare per il suo bell'aspetto e i suoi voti alti. Jiang Chen \u00e8 distante e indifferente verso le altre persone, comportamento che verr\u00e0 poi attribuito alla prematura morte del padre. Insieme ai loro amici (il divertente e malizioso Lu Yang, l'atletica e brusca Lin Jingxiao, e il vivace nuotatore Wu Bosong), Chen Xiaoxi e Jiang Chen si preparano ad affrontare il \"Gaokao\", l'importantissimo esame di maturit\u00e0 che garantisce agli studenti cinesi l'accesso all'universit\u00e0, e la serie segue le loro vicissitudini durante gli anni della scuola superiore e verso l'et\u00e0 adulta."}
{"id": "8509746", "revid": "93556", "url": "https://it.wikipedia.org/wiki?curid=8509746", "title": "Lionel Aingimea", "text": "Biografia.\nCarriera politica.\nAingimea ha studiato legge in Australia e successivamente ha lavorato per l'ONG del Team di risorse per i diritti regionali, e come difensore d'ufficio nelle Isole Marshall. In seguito ha lavorato come docente di giurisprudenza presso l'Universit\u00e0 del Pacifico del Sud. \nNel 2013 si \u00e8 candidato per l'elezione al Parlamento nel collegio elettorale di Meneng, senza essere eletto. Dopo le elezioni, si \u00e8 unito alla nuova amministrazione del presidente Baron Waqa come segretario alla giustizia.\nDopo aver contestato con successo il seggio del Meneng alle elezioni del 2016, \u00e8 stato nominato viceministro della giustizia e del controllo delle frontiere nel governo di Waqa, servizio presso il ministro della giustizia David Adeang. \u00c8 stato rieletto nel 2019, quando Waqa ha perso il posto. Dopo le elezioni, \u00e8 stato eletto presidente dal Parlamento, sconfiggendo Adeang con dodici voti contro sei."}
{"id": "8509753", "revid": "1501558", "url": "https://it.wikipedia.org/wiki?curid=8509753", "title": "I Fantastici 4 (videogioco)", "text": ""}
{"id": "8509760", "revid": "122826256", "url": "https://it.wikipedia.org/wiki?curid=8509760", "title": "OASE", "text": "OASE \u00e8 una rivista di architettura olandese, fondata nel 1981. La rivista \u00e8 edita dall'omonima fondazione e ha la propria sede editoriale a Rotterdam."}
{"id": "8509765", "revid": "599013", "url": "https://it.wikipedia.org/wiki?curid=8509765", "title": "Antony Evans", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile dell', vi ha militato fino al 2020 senza riuscire ad esordire con la prima squadra. Nel 2017 e nel 2019 ha trascorso sei mesi in prestito prima al , poi al .\nIl 29 gennaio 2020 \u00e8 stato ceduto a titolo definitivo al .\nStatistiche.\n\"Statistiche aggiornate al 13 giugno 2020\"."}
{"id": "8509768", "revid": "1573940", "url": "https://it.wikipedia.org/wiki?curid=8509768", "title": "Chiesa di San Giuseppe (Alexandria)", "text": "La chiesa di San Giuseppe \u00e8 un edificio di culto cattolico di Alexandria, in Virginia. Sorta come missione della comunit\u00e0 cattolica afroamericana, fu edificata con il sostegno di Katherine Drexel e dei padri giuseppini nel 1916. Nel 1967 il vescovo di Richmond John J. Russell elev\u00f2 la missione a parrocchia della diocesi di Arlington.\nStoria.\nPrima della guerra di secessione, gli schiavi della Virginia settentrionale si riunivano in preghiera nella basilica di Santa Maria di Alexandria, assieme ai padroni. Durante il conflitto la popolazione della citt\u00e0 fu incrementata dai \"contrabands\" (schiavi in fuga), che a loro volta si riunivano presso la basilica. Le leggi Jim Crow sopravvenute al termine della guerra civile restrinsero i diritti degli afroamericani, che furono costretti a riunirsi sul fondo della chiesa e ammoniti di non sedersi con l'assemblea principale; cos\u00ec essi sedevano nell'ala settentrionale, avevano propri corsi catechistici e celebravano i matrimoni al proprio domicilio. All'inizio del XX secolo, questa comunit\u00e0 aveva un proprio ministro esclusivo, il giuseppino Charles Hannigan, a cui era assegnato il compito specifico di rispondere alle esigenze religiose delle comunit\u00e0 native e afroamericane; a tale fine si recava settimanalmente ad Alexandria da Richmond per celebrare messa.\nNel 1913 la comunit\u00e0 rivendic\u00f2 un proprio edificio religioso. A tal fine Thomas Blair, afroamericano e sacrestano di Santa Maria da oltre un trentennio, riun\u00ec un comitato per vagliare la possibilit\u00e0 di fondare una chiesa. Di concerto con padre Hannigan, in incontri presso il liceo della basilica, Blair abbozz\u00f2 un appello al vescovo di Richmond O'Connell per la fondazione di una nuova comunit\u00e0 religiosa. L'appello fu accolto e, pur essendo gli afroamericani tra i pi\u00f9 poveri cittadini di Alexandria, Blair svolse attivit\u00e0 di raccolta di fondi e mise insieme il denaro sufficiente all'acquisto della propriet\u00e0.\nCos\u00ec, nel 1914, il comitato si procur\u00f2 nel quartiere storicamente afroamericano di Uptown una propriet\u00e0 immobiliare all'incrocio di Wythe e North Columbus Street, lato nord ovest. Mentre Blair e la comunit\u00e0 raccoglievano altri fondi per l'edificazione della chiesa, Hannigan convinse Katherine Drexel, fondatrice delle Suore del Santissimo Sacramento per gli indiani e i negri, di ricca famiglia filadelfiana, a donare alla causa la somma di dollari, corrispondente a met\u00e0 del costo stimato; il resto sarebbe stato raccolto dai parrocchiani. Nel 1915 un altro giuseppino, Joseph J. Kelly, fu incardinato come ministro della nuova comunit\u00e0. La chiesa cattolica di San Giuseppe fu consacrata il 14 maggio 1916. Due settimane dopo quello che era stato il padre del progetto, Thomas Blair, mor\u00ec sessantacinquenne.\nLa chiesa fu progettata in stile gotico inglese a mattoni rossi dagli architetti washingtoniani Murphy e Olmsted. Nel 1915 Kelly divenne il primo parroco di San Giuseppe, dove abit\u00f2, in sacrestia, fino al completamento della canonica nel 1921 e rest\u00f2 in servizio fino al 1936. In pochi anni la parrocchia crebbe abbastanza da impiantare un istituto educativo. Infatti, sebbene una scuola della locale comunit\u00e0 afroamericana fosse gi\u00e0 in funzione entro la chiesa dal 1916, nel 1931 fu costruito un nuovo edificio. L'istituto impieg\u00f2 personale delle Oblate della Provvidenza, che qui insegn\u00f2 finch\u00e9 esso chiuse nel 1969. Nel 1967, il vescovo di Richmond John J. Russell elev\u00f2 la missione di San Giuseppe a parrocchia della diocesi di Arlington. La chiesa \u00e8 ancora retta dai padri giuseppini."}
{"id": "8509770", "revid": "358169", "url": "https://it.wikipedia.org/wiki?curid=8509770", "title": "Anika Smit", "text": "Biografia.\nSmit debutta sui circuiti internazionali nel 2003 partecipando ai Mondiali allievi in Canada e vincendo nello stesso anno ai Giochi panafricani in Nigeria una medaglia di bronzo. Nel 2006, dopo aver vinto l'oro in Tunisia ai Campionati africani juniores, Smit ha vinto una medaglia d'oro ai Giochi del Commonwealth in Australia. Seguono i successi in ambito continentali, tra cui emerge il gradino pi\u00f9 alto del podio tutto sudafricano conquistato ai Campionati africani 2008 in Etiopia."}
{"id": "8509791", "revid": "31269", "url": "https://it.wikipedia.org/wiki?curid=8509791", "title": "Episodi di Visite a domicilio (prima stagione)", "text": "La prima stagione della serie televisiva Visite a domicilio \u00e8 stata trasmessa in anteprima negli Stati Uniti d'America dalla CBS tra il 17 dicembre 1979 e il 17 marzo 1980."}
{"id": "8509792", "revid": "287204", "url": "https://it.wikipedia.org/wiki?curid=8509792", "title": "Episodi di Visite a domicilio (seconda stagione)", "text": "La seconda stagione della serie televisiva Visite a domicilio \u00e8 stata trasmessa in anteprima negli Stati Uniti d'America dalla CBS tra il 17 novembre 1980 e il 13 aprile 1981."}
{"id": "8509794", "revid": "580197", "url": "https://it.wikipedia.org/wiki?curid=8509794", "title": "Hugo Carreira", "text": "Carriera.\nHa giocato nella massima serie dei campionati portoghese, cinese e cipriota."}
{"id": "8509796", "revid": "287204", "url": "https://it.wikipedia.org/wiki?curid=8509796", "title": "Episodi di Visite a domicilio (terza stagione)", "text": "La terza stagione della serie televisiva Visite a domicilio \u00e8 stata trasmessa in anteprima negli Stati Uniti d'America dalla CBS tra il 2 novembre 1981 e il 13 settembre 1982."}
{"id": "8509799", "revid": "76963", "url": "https://it.wikipedia.org/wiki?curid=8509799", "title": "Francesco Capelli", "text": " \nBiografia.\nNacque a Sassuolo in provincia di Modena, e fu allievo del Correggio. Dipinse una \"Madonna col Bambino in gloria con santi\" per la chiesa di San Sebastiano a Sassuolo. Fu anche chiamato \"Caccianemici\", ma non deve essere confuso con un altro Francesco Caccianemici, allievo contemporaneo di Francesco Primaticcio, che visse nello stesso periodo. "}
{"id": "8509805", "revid": "287204", "url": "https://it.wikipedia.org/wiki?curid=8509805", "title": "Di Castri", "text": ""}
{"id": "8509850", "revid": "599013", "url": "https://it.wikipedia.org/wiki?curid=8509850", "title": "Jatto Ceesay", "text": ""}
{"id": "8509863", "revid": "33751", "url": "https://it.wikipedia.org/wiki?curid=8509863", "title": "Stadio Ettore Giardiniero-Via del mare", "text": ""}
{"id": "8509868", "revid": "62748", "url": "https://it.wikipedia.org/wiki?curid=8509868", "title": "Giulio Caporali", "text": "Biografia.\nEra figlio e allievo di Giovanni Battista, noto anche come Bitti e forse erroneamente come \"Benedetto\", e che oper\u00f2 a Perugia, e fu allievo del Perugino. Giulio fu architetto della Cattedrale di Panicale e fu attivo anche a Roma. "}
{"id": "8509870", "revid": "363629", "url": "https://it.wikipedia.org/wiki?curid=8509870", "title": "Circoscrizione Inghilterra sud-occidentale", "text": "La circoscrizione Inghilterra sud-occidentale \u00e8 stata una circoscrizione elettorale per l'elezione degli europarlamentari del Parlamento europeo spettanti al Regno Unito, comprendente il sud-ovest dell'Inghilterra e Gibilterra. Sette, pi\u00f9 sei membri dopo del Parlamento europeo sono stati eletti attraverso la rappresentanza proporzionale della lista di partito chiusa utilizzando il metodo D'Hondt.\nConfini.\nIl collegio elettorale era costituito dalla regione dell'Inghilterra sud-occidentale del Regno Unito, comprendente le contee cerimoniali di Bristol, Cornovaglia, Devon, Dorset, Gloucestershire, Somerset e Wiltshire. Ha anche incluso il territorio britannico d'oltremare di Gibilterra dal 2004.\nStoria.\nIl collegio elettorale \u00e8 stato costituito a seguito dell\"'European Parliamentary Elections Act 1999\", in sostituzione di un numero di collegi elettorali con un solo membro. Questi erano Bristol, Cornwall and West Plymouth Devon e East Plymouth, Dorset and East Devon, Somerset e North Devon, Wiltshire North e Bath, e parti di Cotswolds.\nPrima delle elezioni del 2004, \u00e8 stato ampliato per includere Gibilterra. Ci\u00f2 \u00e8 stato il risultato di un caso della Corte europea dei diritti dell'uomo del 1999, in cui si sosteneva che Gibilterra avrebbe avuto il diritto di votare alle elezioni europee. La Spagna ha presentato una denuncia riguardo alla partecipazione di Gibilterra alle elezioni europee alla Corte di giustizia europea, ma il loro caso non ha avuto esito positivo."}
{"id": "8509899", "revid": "827882", "url": "https://it.wikipedia.org/wiki?curid=8509899", "title": "Fratellanza Bianca", "text": "Il termine Fratellanza Bianca ricorre negli scritti teosofici di Madame Blavatsky e soprattutto Alice Bailey per indicare una confraternita di esseri spirituali che sin da tempi remoti si sarebbe assunta il compito di guidare l'evoluzione dell'umanit\u00e0 nel suo complesso, per accompagnarla verso il suo ultimo, ineludibile destino: il raggiungimento dell'infinita definita dalla creazione,di noi stessi, il tutto... perfezione e della piena consapevolezza con cui ascendere volontariamente verso i gradi superiori della gerarchia dell'Essere.\nConosciuta anche come Grande Fratellanza Bianca Universale, Consiglio di Luce, Grande Loggia Bianca, Ordine di Melchisedek, e altri appellativi, viene denominata \u00abbianca\u00bb per contrapporla alla \u00abfratellanza oscura\u00bb che rappresenta la sua controparte negativa, essendo inoltre il bianco la sintesi di ogni altro colore.\nIl termine fu adoperato da Omraam Mikha\u00ebl A\u00efvanhov anche per indicare un movimento spiritualista di persone mosse da ideali di fraternit\u00e0, volte a favorire la crescita morale e culturale dell'umanit\u00e0, nata come filiazione da un'omonima associazione fondata il 6 aprile 1900 a Varna, in Bulgaria, dal filosofo Peter Deunov, i cui esponenti rappresenterebbero in ogni caso un riflesso di quella superiore Fratellanza invisibile.\nStoria del concetto.\nUno dei principi esoterici fondamentali divulgati dalla Societ\u00e0 teosofica sorta nella seconda met\u00e0 del XIX secolo riguarda i retroscena occulti della complessa evoluzione dell'umanit\u00e0, che si attua su scala cosmica ed \u00e8 legata agli aspetti sia fisici che spirituali dell'Universo. La storia dello sviluppo del genere umano sulla Terra fu originariamente esposta nella \"Dottrina Segreta\", l'opera \"magna\" di Helena Blavatsky del 1888, secondo la quale l'evoluzione terrestre si inserisce in quella complessiva del cosmo, ed \u00e8 supervisionata da una gerarchia spirituale di personalit\u00e0 risiedenti in luoghi segreti, i cosiddetti \u00abMaestri dell'Antica Sapienza\u00bb, i cui gradi superiori sono costituiti da esseri spirituali ancora pi\u00f9 avanzati.\nLa Blavatsky si riallacciava ad alcune concezioni precedenti esposte ad esempio da Karl von Eckartshausen, che verso la fine del XVIII secolo, nel suo libro \"The Cloud upon the Sanctuary\", denominava \u00abConsiglio di Luce\u00bb una comunit\u00e0 di esseri mistici, composta sia da vivi che da anime defunte, basata in parte su dottrine cristiane come la Comunione dei Santi, e per altri aspetti su idee circolanti negli ambienti dei Rosacroce e degli Illuminati riguardo societ\u00e0 segrete formate da adepti occulti votati alla magia a scopi benefici.\nI Maestri ascesi.\nSi deve in ogni caso ai fondatori del movimento teosofico, tra cui si annoverano anche il colonnello Henry Steel Olcott e lo scrittore William Judge, l'esplicita menzione di alcuni adepti della fratellanza, chiamati \u00abmahatma\u00bb, con cui la Blavatsky sarebbe stata in contatto telepatico, ricevendone l'indicazione a fondare la Societ\u00e0 per diffondere nuovamente nel mondo la saggezza occulta degli antichi misteri.\nLe sue forme di comunicazione, iniziate nel 1875, avrebbero coinvolto a partire dal 1881 anche il giornalista Alfred Percy Sinnett, che inizi\u00f2 tramite la Blavatsky una fitta corrispondenza con i mahatma, le cui lettere di risposta gli arrivavano il pi\u00f9 delle volte per \u00abprecipitazione\u00bb, ossia nella stessa busta sigillata utilizzata per contenere la domanda.\nQueste lettere furono successivamente pubblicate a Londra nel 1923 come \"Le lettere dei Mahatma M. e K.H. ad A.P. Sinnett\" (\"The Mahatma Letters for A. P. Sinnett\"): si tratta di una raccolta di risposte e insegnamenti di tali adepti, risiedenti in segreto nel Tibet, i pi\u00f9 noti dei quali si facevano chiamare Morya e Koot Humi.\nEntrambi affermavano di essere dei \u00abmaestri ascesi\u00bb di origine terrestre che pur avendo oltrepassato la condizione umana continuano regolarmente a incarnarnarsi per continuare ad assistere l'evoluzione dell'umanit\u00e0 sulla Terra, svolgendo cos\u00ec un ruolo da bodhisattva secondo la terminologia buddista.\nMaestri di questo tipo comprenderebbero personaggi famosi della storia, come Buddha, Confucio, Kwan Yin, Giovanni Battista, Ges\u00f9, il faraone Thutmose III, Pitagora, il Conte di Saint-Germain, San Francesco d'Assisi, Vivekananda, Meister Eckhart, Socrate, Maometto, Lao Tzu, Abramo, Mos\u00e8, Krishna, Ermete Trismegisto, Maria di Nazareth, Zarathustra, Orfeo \ne Paramhansa Yogananda, molti dei quali sarebbero tuttora presenti con un corpo fisico sulla Terra, continuando a svolgere la loro missione da varie localit\u00e0 come Luxor, lo Yucat\u00e1n, i Carpazi ungheresi e appunto il Tibet. \nAlcuni di essi ispirarono altri esponenti della Societ\u00e0 Teosofica come Leadbeater e Annie Besant, mentre il maestro Djwal Khul avrebbe in seguito dettato psichicamente gli scritti di Alice Bailey, sotto la denominazione de \u00abil Tibetano\u00bb.\nLa Gerarchia.\nA differenza dei mahatma ispiratori della Blavatsky e della Bailey, che sarebbero pur sempre uomini normali, i membri pi\u00f9 elevati della Fratellanza Bianca proverrebbero da altri luoghi del cosmo come Sirio, le Pleiadi, e il pianeta Venere. Da quest'ultimo in particolare, per volere di supremi direttori stellari, sarebbe giunta sulla Terra in un tempo remoto, circa 18 milioni di anni fa, una missione di spiriti venusiani guidati da Sanat Kumara, denominato l'\u00abAntico dei Giorni\u00bb, verso la met\u00e0 dell'epoca lemuriana, corrispondente alla terza era terrestre secondo la cronologia teosofica, nella quale i progenitori degli umani vivevano in un periodo di turbolenza e di terrore.\nCostoro si stabilirono a Shamballa, nel deserto del Gobi, anticamente chiamata \u00abIsola Bianca\u00bb, che divenne la loro prima sede da cui cercare di ribaltare le sorti dell'umanit\u00e0, imprimendo una forte accelerazione nel suo processo evolutivo, continuando tuttora a sovrintenderlo. Si tratta di una dimora localizzabile solo su un piano eterico, diverso da quello fisico, menzionata insieme ad altre come la mitica Agarthi.\nIl nuovo \u00absignore del mondo\u00bb, Sanat Kumara, venne sin da allora assistito esteriormente da altri tre kumara, pi\u00f9 ulteriori tre operanti in incognito; fra le loro mansioni vi sarebbe il monitoraggio di entit\u00e0 aliene incarnate sulla Terra, comprese le creature conosciute nella letteratura ufologica come grigi, rettiliani, vampiri ecc. \nDapprincipio i kumara avrebbero cercato di ricorrere ad incroci genetici per selezionare gli individui migliori con cui affinare sempre pi\u00f9 la razza umana, rendendola capace di ospitare l'autocoscienza, mentre in seguito infusero loro un apporto spirituale di tipo puramente iniziatico.\nOgnuno dei sette kumara sarebbe inoltre veicolo di uno dei cosiddetti \u00absette raggi\u00bb, cio\u00e8 le sette emanazioni divine con cui l'Assoluto si esplica irraggiandosi sulla Terra. Essi sono, secondo i colori dell'iride:\nAl di sotto dei sette kumara agiscono i capi di tre dipartimenti, corrispondenti ai primi tre raggi: \nAd ognuno dei tre dipartimenti sottostanno a loro volta i maestri ascesi gi\u00e0 progrediti, che a seconda delle proprie peculiari inclinazioni appartengono all'uno o all'altro di essi. Anche alcuni esseri umani infatti furono ammessi nel corso della storia a far parte della gerarchia, dopo essersi elevati, tramite specifiche iniziazioni, verso progressivi livelli di ascensione, che li hanno resi partecipi di una condizione angelica, superiore a quella umana."}
{"id": "8509900", "revid": "599013", "url": "https://it.wikipedia.org/wiki?curid=8509900", "title": "Ir\u00e8ne Tiendr\u00e9b\u00e9ogo", "text": "Biografia.\nNata nella capitale del Burkina Faso, Tiendr\u00e9b\u00e9ogo ha esordito sulla scena continentale nel 1994 vincendo in Algeria una medaglia d'argento ai Campionati africani juniores. L'anno seguente ha debuttato sulla scena mondiale ai Mondiali in Svezia ed ha vinto una medaglia d'argento ai Giochi panafricani in Zimbabwe. Nel 1996, Tiendr\u00e9b\u00e9ogo ha potuto prendere parte alla sua unica edizione dei Giochi olimpici ad , subito dopo aver vinto la medaglia d'oro continentale in Camerun. Dopo altri successi in ambito africano, nel 2001 Tiendr\u00e9b\u00e9ogo ha ottenuto la nazionalit\u00e0 del principato di Monaco in cui viveva dal 1997 gareggiando ai campionati francesi. Ha potuto gareggiare a due edizioni dei Giochi dei piccoli stati d'Europa, sperimentando le corse in velocit\u00e0.\nTiendr\u00e9b\u00e9ogo prima della naturalizzazione monegasca ha fissato i record di specialit\u00e0 del salto in alto per il Burkina Faso, tutt'ora imbattuti."}
{"id": "8509905", "revid": "1226", "url": "https://it.wikipedia.org/wiki?curid=8509905", "title": "Episodi di Shaman King (serie animata 2001)", "text": "Questa pagina contiene la lista degli episodi di \"Shaman King\". \nDurante la pubblicazione del manga fu prodotta una serie anime, diretta da Seiji Mizushima, co-produttore di TV Tokyo, Nihon Ad Systems e Xebec, e trasmessa su TV Tokyo. L'anime del 2001 differisce notevolmente dal manga. \nI 64 episodi della serie furono trasmessi per la prima volta in Giappone dal 4 luglio 2001 al 25 settembre 2002 su TV Tokyo. 4Kids Entertainment ha acquisito i diritti per l'edizione inglese, diffusa al di fuori del Giappone, che presenta pesanti censure e riadattamenti per un pubblico pi\u00f9 infantile.\nIn Italia venne trasmessa su Italia 1 dal 29 agosto 2005, inizialmente il luned\u00ec, mercoled\u00ec e venerd\u00ec all'ora di pranzo, ma dopo le festivit\u00e0 natalizie fu spostata tutti i sabati mattina a partire dal 14 gennaio 2006, finendo per concludersi il 1\u00ba aprile dello stesso anno.\nHome video.\nGiappone.\nGli episodi di \"Shaman King\" sono stati pubblicati per il mercato home video nipponico in edizione DVD dal 30 ottobre 2001 al 22 gennaio 2003.\nItalia.\nIn Italia a partire dal 2006 One Movie aveva iniziato a raccogliere la serie in DVD, fermandosi per\u00f2 all'episodio 16. I dischi comprendono due episodi ciascuno, presentati in versione televisiva e con doppiaggio in italiano e inglese.\nNell'ottobre 2006, il primo episodio fu distribuito in un DVD allegato al primo numero della rivista \"Jetix Magazine\". La stessa cosa accadde in seguito con il secondo episodio, venduto in allegato al secondo numero uscito nel novembre dello stesso anno."}
{"id": "8509910", "revid": "729019", "url": "https://it.wikipedia.org/wiki?curid=8509910", "title": "Arnaldo Ferrara", "text": "Fu \"Comandante generale dell'Arma dei Carabinieri f.f.\" dal 1\u00b0 al 4 novembre 1977.\nBiografia.\nNel 1939 divenne allievo dell'Accademia Militare di Modena e quindi della scuola ufficiali Carabinieri.\nDal 1942 prese parte da volontario alla seconda guerra mondiale e fu schierato in Russia. Dopo l'8 settembre 1943 comand\u00f2 la 39\u00aa sezione carabinieri del \"gruppo di combattimento Legnano\" del Regno del Sud fino al 1945, dove fu decorato di croce al merito di guerra.\nNel 1958 divenne comandante di Gruppo Carabinieri prima a Venezia e poi a Roma, e nel 1966 Comandante della IV Brigata Carabinieri di Roma.\nFu Capo di Stato Maggiore del Comando generale dal novembre 1967 al luglio 1977, contribuendo in quel decennio a creare nuovi servizi, come quello editoriale (fu per un decennio direttore della rivista Il Carabiniere) il nucleo antidroga, quello Tutela del Patrimonio artistico, il servizio navale e aereo dell'Arma.\nNominato generale di divisione, massimo grado raggiungibile allora per un ufficiale dell'Arma, fu Vice-comandante generale dell'Arma dei Carabinieri dal 27 luglio 1977 al 26 luglio 1978 e Comandante Generale in sede vacante dal 1\u00b0 al 4 novembre 1977.\nFu quindi Consigliere per i problemi dell'ordine democratico e della sicurezza della Presidenza della Repubblica dal 1 ottobre 1978 al 3 luglio 1985.\nIl 3 aprile 1984 fu promosso Generale di corpo d'armata. Nel luglio 1985 fu nominato consigliere di Stato.\nFu autore di una \"Storia Documentale dell'Arma dei Carabinieri\" in cinque volumi."}
{"id": "8509912", "revid": "358169", "url": "https://it.wikipedia.org/wiki?curid=8509912", "title": "Irene Tiendrebeogo", "text": ""}
{"id": "8509961", "revid": "2169430", "url": "https://it.wikipedia.org/wiki?curid=8509961", "title": "Lazar Samard\u017ei\u0107", "text": "Biografia.\nNato in Germania, ha origini serbe.\nCaratteristiche tecniche.\nCentrocampista moderno con spiccate doti offensive, gioca prevalentemente da trequartista ma talvolta viene impiegato anche come playmaker. Dotato di una buona visione periferica, \u00e8 molto dinamico e predilige un tipo di gioco pi\u00f9 \"verticale\". Nel 2019 \u00e8 stato inserito nella lista dei migliori sessanta calciatori nati nel 2002 stilata da \"The Guardian\".\nCarriera.\nClub.\nCresciuto nel settore giovanile dell', ha esordito in prima squadra il 22 maggio 2020 disputando l'incontro di Bundesliga vinto 4-0 contro l'.\nIl 7 settembre 2020 si trasferisce al RB Lipsia.\nIl 5 agosto 2021 viene ceduto all'. Il 12 settembre esordisce in serie A all'81' di Spezia-Udinese sostituendo Gerard Deulofeu, ed otto minuti dopo realizza il gol vittoria per i friulani.\nNazionale.\nSamard\u017ei\u0107 ha giocato per la Germania a livello Under-17 e Under-19. \u00c8 apparso per la prima volta a livello internazionale, giocando 2 partite nelle qualificazioni al Campionato europeo Under-17 UEFA 2019 contro Bielorussia e Slovenia. Ha poi giocato tutte e tre le partite della fase a gironi del torneo, segnando una volta, ma la squadra non \u00e8 riuscita ad avanzare alla fase a eliminazione diretta. Con la U-19, ha giocato le qualificazioni al Campionato europeo Under-19 del 2020, segnando due volte.\nStatistiche.\n\"Statistiche aggiornate al 19 gennaio 2022\"."}
{"id": "8509995", "revid": "88740", "url": "https://it.wikipedia.org/wiki?curid=8509995", "title": "Lucio Gera", "text": "Biografia.\nNato in Friuli, Gera \u00e8 emigrato in Argentina al seguito della sua famiglia quando aveva cinque anni. Dopo avere studiato al seminario di Villa Devoto, \u00e8 stato ordinato sacerdote nel 1947. Dal 1948 al 1952 \u00e8 stato vice parroco in diverse chiese, poi si \u00e8 recato a Roma per studiare all'Angelicum, dove ha conseguito la licenza in teologia nel 1953. Successivamente ha studiato all\u2019Universit\u00e0 di Bonn, dove nel 1956 ha conseguito il dottorato in teologia. Tornato in Argentina, dal 1957 ha insegnato teologia alla Pontificia universit\u00e0 cattolica argentina. Durante la sua carriera accademica, Gera ha ricoperto gli incarichi di direttore dell\u2019\"Instituto de Investigaciones Teol\u00f3gicas\" e di decano della Facolt\u00e0 di teologia. Nel 2010 si \u00e8 completamente ritirato dall'insegnamento, diventando professore emerito. Gera \u00e8 stato uno dei fondatori della \"Sociedad Argentina de Teolog\u00eda\"; \u00e8 stato anche consulente teologico del \"Consejo Episcopal Latinoamericano\" (CELAM) e ha fatto parte della Commissione teologica internazionale. Insieme a Rafael Tello e Juan Carlos Scannone \u00e8 considerato uno dei fondatori della Teologia del popolo, una corrente teologica che avrebbe influenzato anche papa Francesco. Gera \u00e8 stato autore o coautore di alcuni libri e ha scritto numerosi articoli."}
{"id": "8510128", "revid": "729019", "url": "https://it.wikipedia.org/wiki?curid=8510128", "title": "Piagailoe", "text": "Piagailoe (conosciuto anche come West Fayu) \u00e8 un atollo disabitato dell'Oceano Pacifico appartenente all'arcipelago delle Isole Caroline situato nello Stato di Yap, parte degli Stati Federati di Micronesia.\nGeografia.\nL'atollo si trova nella parte orientale dello Stato di Yap, 71 km a nord-est da Lamotrek e 82 km a nord-ovest da Satawal\n (municipalit\u00e0 dalla quale dipende).\nAll'interno della laguna dell'atollo, nella zona nord-orientale, sorge una piccola isola ricoperta di fitta vegetazione, poco a sud della stessa \u00e8 presente un banco di sabbia che riduce la navigabilt\u00e0 della zona.\nSecondo i rilevamenti della National Imagery and Mapping Agency (NIMA), l'agenzia statunitense che si occupa delle rilevazioni cartografiche per il Dipartimento della Difesa, nell'area del reef dell'atollo sono presenti diversi relitti di navi incagliate.\nL'area \u00e8 stata identificata dal governo degli Stati Federati di Micronesia come potenziale area naturale protetta per la presenza di nidi di uccelli marini e tartarughe."}
{"id": "8510129", "revid": "199745", "url": "https://it.wikipedia.org/wiki?curid=8510129", "title": "Isola Principe di Galles (fiumi e cascate)", "text": "Elenco dei principali fiumi e cascate (e rapide) dell'isola Principe di Galles (Arcipelago Alexander - Alaska sud-orientale).\nL'elenco segue la direttrice nord - sud. \nFiumi.\nPrincipali fiumi dell'isola (le coordinate si riferiscono alla foce):\nLato settentrionale (Stretto di Sumner).\nLo Stretto di Sumner (\"Sumner Strait\") divide a nord l'isola \"Principe di Galles\" dalle isole di Kuiu (\"Kuiu Island\") e di Kupreanof ((\"Kupreanof Island\"). Nello stretto, da ovest a est, sono tributari i seguenti fiumi:\nLato sullo stretto di Clarence.\nLo Stretto di Clarence (\"Clarence Strait\") \u00e8 lungo 202 chilometri e largo mediamente da 5 a 10 chilometri. Lo stretto divide l'isola \"Principe di Galles\" da alcune isole: Zarembo Island (\"Zarembo Island\"), Etolin Island (\"Etolin Island\"), Revillagigedo Island (\"Revillagigedo Island\"), pi\u00f9 altre minori e dalla penisola di Cleveland (\"Cleveland Peninsula\"). Lo stretto (sul lato dell'isola \"Principe di Galles\") pu\u00f2 essere suddiviso nelle seguenti masse d'acqua.\nLato sul Pacifico.\nIl lato sul Pacifico dell'isola \"Principe di Galles\" \u00e8 molto frastagliato e comprende moltissimi canali, stretti, baie e insenature. Da nord a sud pu\u00f2 essere suddiviso nelle seguenti masse d'acqua.\nBaia di Shakan.\nLa baia di Shakan (\"Shakan Bay\") collega il canale di El Capitan (\"El Capitan Passage\") con lo stretto di Sumner (\"Sumner Strait\"). Nella baia complessivamente si immettono i seguenti fiumi:\nCanale di El Capitan.\nIl canale di El Capitan (\"El Capitan Passage\") collega il canale di Tuxekan (\"Tuxekan Passage\") con la baia di Shakan (\"Shakan Bay\"). La baia inoltre divide l'isola \"Principe di Galles\" da alcune isole: isola di El Capitan (\"El Capitan Island\"), isola di Orr (\"Orr Island\"), isola di Spanberg (\"Spanberg Island\") e l'isola di Kosciusko (\"Kosciusko Island\"). Il canale \u00e8 lungo circa 35 chilometri. Nel canale si immettono diversi fiumi minori senza nome:\nCanale di Tuxekan.\nIl canale di Tuxekan (\"Tuxekan Passage\") collega la baia di Tonowek (\"Tonowek Bay\") con il canale El Capitan (\"El Capitan Passage\"). La baia inoltre divide l'isola \"Principe di Galles\" dall'isola di Tuxekan (\"Tuxekan Island\"). Nel canale si immettono i seguenti fiumi:\nBaia di Tonowek.\nLa baia di Tonowek (\"Tonowek Bay\") collega il golfo di Esquibel (\"Gulf of Esquibel\") con il canale di Tuxekan (\"Tuxekan Passage\"). La baia inoltre divide l'isola \"Principe di Galles\" dall'isola di Heceta (\"Heceta Island\"). Nella baia si immettono i seguenti fiumi:\nBaia di San Alberto.\nLa baia di San Alberto (\"San Alberto Bay\") collega la baia di Bucareli (\"Bucareli Bay\") con il canale di San Christoval (\"San Christoval Channel\"). La baia inoltre divide l'isola \"Principe di Galles\" dall'isola di San Fernando (\"San Fernando Island\"). Nella baia si immettono i seguenti fiumi:\nStretto di Tlevak.\nLo Stretto di Tlevak (\"Tlevak Strait\") , nella parte pi\u00f9 settentrionale, divide l'isola \"Principe di Galles\" dall'isola di Dall (\"Dall Island\") e collega lo stretto di Sukkwan (\"Sukkwan Strait\") con il canale di Ulloa (\"Ulloa Channel\"). Nello stretto, lungo la costa dell'isola \"Principe di Galles\", si immettono i seguenti fiumi:\nStretto di Sukkwan.\nLo stretto di Sukkwan (\"Sukkwan Strait\") , lungo 13 chilometri e largo mediamente 1 chilometro, collega l'insenatura di Hetta (\"Hetta Inlet\") con lo stretto di Tlevak (\"Tlevak Strait\") e divide l'isola \"Principe di Galles\" dall'isola di Sukkwan (\"Sukkwan Island\"). In questa area marina si immettono i seguenti fiumi: \nInsenatura di Hetta.\nL'insenatura di Hetta (\"Hetta Inlet\") , un fiordo lungo 32 chilometri, collega la baia di Cordova (\"Cordova Bay\") con lo stretto di Sukkwan. In questo fiordo si immettono i seguenti fiumi: \nFiumi interni.\nI seguenti fiumi sono tributari di laghi o altri fiumi:\nCascate e rapide.\nPrincipali cascate e rapide dell'isola:\nQueste cascate e rapide sono senza nome:"}
{"id": "8510130", "revid": "486946", "url": "https://it.wikipedia.org/wiki?curid=8510130", "title": "Maestri di Saggezza", "text": ""}
{"id": "8510132", "revid": "1719883", "url": "https://it.wikipedia.org/wiki?curid=8510132", "title": "Grande Fratellanza Bianca", "text": ""}
{"id": "8510133", "revid": "61051", "url": "https://it.wikipedia.org/wiki?curid=8510133", "title": "Olympique Lyonnais 2013-2014 (femminile)", "text": "Questa voce raccoglie le informazioni riguardanti la squadra femminile dell'Olympique Lione nelle competizioni ufficiali della stagione 2013-2014.\nStagione.\nLa stagione 2013-2014 della squadra femminile dell'Olympique Lione \u00e8 partita con il ritiro di Sonia Bompastor e con la partenza di Laura Georges verso il dopo sei stagioni all'OL. Shinobu \u014cno e Ami \u014ctaki tornarono a giocare nel campionato giapponese, mentre arriv\u00f2 Saki Kumagai dall'. Megan Rapinoe torn\u00f2 a Lione in prestito per giocare la prima met\u00e0 del campionato.\nIn campionato l'Olympique Lione ha vinto il suo dodicesimo titolo, l'ottavo consecutivo. Il campionato \u00e8 stato concluso con 85 punti, frutto di 21 vittorie, nessun pareggio e una sola sconfitta. La squadra \u00e8 arrivata in finale di Coppa di Francia, superando il PSG per 2-0 e vincendo la sua sesta coppa nazionale.\nIl cammino dell'Olympique Lione in UEFA Women's Champions League si \u00e8 interrotto agli ottavi di finale: dopo aver superato agevolmente il nei sedicesimi, l'OL \u00e8 stato eliminato per la regola dei gol fuori casa dalle tedesche del , perdendo in casa per 1-2 dopo che all'andata aveva vinto in trasferta per 0-1.\nMaglie.\nLe tenute di gioco sono le stesse dell' maschile.\nOrganigramma societario.\nArea tecnica"}
{"id": "8510139", "revid": "124410782", "url": "https://it.wikipedia.org/wiki?curid=8510139", "title": "Desmophyllum dianthus", "text": "Desmophyllum dianthus () \u00e8 una madrepora solitaria della famiglia Caryophylliidae.\nDistribuzione e habitat.\n\u00c8 una specie cosmopolita, presente anche nel mar Mediterraneo.\nCresce tra 200 e 2000 m di profondit\u00e0, su substrati rocciosi, spesso in associazione con altre specie di coralli biocostruttori come \"Desmophyllum pertusum\" e \"Madrepora oculata\".\nConservazione.\nLa Lista rossa IUCN classifica \"Desmophyllum dianthus\" come specie in pericolo di estinzione (\"Endangered\")."}
{"id": "8510141", "revid": "1719883", "url": "https://it.wikipedia.org/wiki?curid=8510141", "title": "Filosofi greci", "text": ""}
{"id": "8510142", "revid": "610351", "url": "https://it.wikipedia.org/wiki?curid=8510142", "title": "Evaristo M\u00e1rquez", "text": "Biografia.\nEvaristo Marquez \u00e8 conosciuto internazionalmente per aver recitato, nel 1969, accanto a Marlon Brando nel film Queimada diretto dal regista italiano Gillo Pontecorvo, ambientato all'inizio del XIX secolo nell'immaginaria isola caraibica di Queimada, anche se in realt\u00e0 il film \u00e8 stato girato quasi totalmente in Colombia.\nNel film, Evaristo Marquez interpreta il personaggio di Jos\u00e8 Dolores, nome di un rivoluzionario esistito davvero, che dopo aver vissuto di espedienti diventa un vero leader rivoluzionario di grandi principi sociali, irretito da un agente provocatore britannico il cui scopo segreto si rivela essere infine quello di sottrarre l'isola al brutale colonialismo portoghese per portarla, dietro una formale indipendenza, entro l'area di controllo economico dell'Inghilterra interessata a ridurre i costi di produzione della canna da zucchero.\nIn una condizione simile a quella del film, anche Evaristo Marquez proveniva da una umile famiglia contadina di ascendenze africane ed era analfabeta come molti altri giovani colombiani.\nLa necessit\u00e0 di reclutare sul posto un attore locale era dovuta al mancato accordo sul compenso da corrispondere all'affermato attore afroamericano Sidney Poitier che era stato originariamente contattato per questo ruolo.\nIn numerose interviste, Evaristo Marquez racconta come il suo stesso incontro con il regista sia stato simile alla sequenza di un film: Pontecorvo era in giro per le strade attorno a Cartagena per cercare di individuare di persona tra la popolazione locale un giovane di colore prestante e di bell'aspetto al quale proporre, in alternativa, la parte del rivoluzionario incontrando casualmente Evaristo Marquez.\nDel suo rapporto sul set con Marlon Brando, Evaristo Marquez ha dichiarato di non essersi mai sentito inferiore e di essere sempre stato trattato fraternamente.\nDopo questa prima interpretazione, negli anni '70, Marquez ha recitato in altri quattro film.\nNel 2008 \u00e8 apparso nel cortometraggio Chimbumbe e nel 2010 nel cortometraggio \"El Tambor Magico\", (\"Il tamburo magico\") assieme ai bambini del villaggio in cui era nato."}
{"id": "8510143", "revid": "2091899", "url": "https://it.wikipedia.org/wiki?curid=8510143", "title": "San Colombano (Capannori)", "text": "San Colombano \u00e8 una frazione del comune italiano di Capannori, nella provincia di Lucca, in Toscana.\nGeografia fisica.\nSan Colombano \u00e8 situata nella parte settentrionale del comune di Capannori. Confina con Marlia a Nord-Ovest, con Segromigno in Monte a Nord-Est, con Segromigno in piano a Sud-Est, con Lammari a Sud-Ovest e con Valgiano e Sant'Andrea in Caprile a Nord.\nStoria.\nSan Colombano faceva parte del territorio romano della Piana di Lucca. Partecip\u00f2 alla guerra contro Firenze e contro Pisa. Durante la Seconda Guerra Mondiale pochi edifici furono distrutti, quindi ne usc\u00ec quasi intatta.\nMonumenti e luoghi d'interesse.\nArchitetture religiose.\nLa chiesa risale al XIII secolo ma solo dal 1659 si hanno notizie pi\u00f9 specifiche riguardanti questo edificio: aveva un altare, un atrio e un campanile. Nonostante l'ampliamento del 1680, essa non venne modificata fino al 1821 quando inizi\u00f2 l'ampliamento a tre navate. I lavori procedevano molto a rilento in quanto la manodopera era fornita dagli stessi parrocchiani quando non erano impegnati nelle campagne.\nLa Chiesa possiede un dipinto su tavola che raffigura la Madonna col Bambino tra i Santi Antonio abate, Colombano di Bobbio, Caterina d'Alessandria e San Sebastiano. Il committente dell'opera fu Roberto Guinigi, autore Ranieri di Leonardo e venne eseguita nel 1514. \nIl piazzale antistante la Chiesa e la rampa di accesso vennero edificati intorno ai primi anni del '900. La Chiesa \u00e8 ancora utilizzata pr il culto ma, nel 1955, ne fu edificata una nuova.\nLa chiesa \u00e8 pi\u00f9 recente e risale al 1955. Realizzata con tre navate, nel corso degli anni ha subito numerose ristrutturazioni: l'ultima risale al 2017 durante la quale \u00e8 stata fatta la manutenzione del tetto e la tinteggiatura degli interni. Secondo un censimento della diocesi i parrocchiani sono circa 1000.\nI primi documenti la datano al 1260. Questa era una chiesa annessa all'omonimo ospedale cittadino, giunta intatta fino ai nostri giorni, per questo \u00e8 un significativo esempio di architettura medievale. Presenta un'abside, il portalino d'ingresso, il campaniletto a vela e la gronda. L'edificio \u00e8 interamente costruito in mattoni. Si trova in prossimit\u00e0 della villa del Vescovo, isolata da una fitta siepe.\nAnche questa costruzione era una chiesa ospedaliera che dipendeva dalla pieve di San Lorenzo di Segromigno in Monte. Fu costruita intorno al 1122 ed \u00e8 ancora visibile la sua struttira originaria costituita da grossi blocchi di pietra squadrata. Fino ai primi anni del 1800 era appartenuta alle suore del convento di San Nicolao Novello. Fino al 1863 \u00e8 stata di propriet\u00e0 del demanio statale per poi passare di propriet\u00e0 di un privato. Il comune di Capannori \u00e8 entrato in possesso di questa Chiesa nel 2014 e l'ha successivamente ristrutturata. Nel 2020 \u00e8 stata realizzata un'area verde attingente alla chiesa.\nArchitetture civili.\nLa villa, poi \"Villa Bocciardo\", \u00e8 stata edificata sulle fondamenta di un edificio rurale preesistente tra il 1594 e il 1595 per volere della moglie di Orazio Filippo Spada. Grazie al diario dello stesso Spada sappiamo che per raggiungere un livello di qualit\u00e0 tale da ospitare la famiglia nobile furono spesi circa 300 scudi. La struttira della villa mut\u00f2 nuovamente nel 1712: venne realizzata la nuova facciata a settentrione, il portico aperto sul giardino e la loggia tripartita.\nLa villa, poi \"Villa Petroni\", fu acquistata nel XVII secolo da Giuseppe di Michelangelo Baroni. Nel 1653 in seguito a un'asta venne aggiudicata a Nicolao Sergiusti. Lo stesso Sergiusti, tuttavia, confess\u00f2 di aver acquistato la villa per Giuseppe di Michelangelo Baroni a cui pervenne la legittima propriet\u00e0. Dopo non molti anni fu nuovamente ceduta ed entr\u00f2 a far parte del patrimonio di Nicolao De Nobili. Questa propriet\u00e0 rest\u00f2 alla famiglia Nobili fino all'11 settembre 1897 quando fu ceduta ai conti Luigi e Cesare Cenami-Spada. La villa \u00e8 stata completamente ristrutturata: ospita, oltre al nucleo abitativo, un'attivit\u00e0 di produzione di canne da pesca.\nLa villa, poi \"Villa Meschi\", \u00e8 stata una propriet\u00e0 della famiglia degli Antelminelli. Fu confiscata negli ultimi anni del XVI secolo a causa della condanna di Bernardino Antelminelli per cospirazione contro la Repubblica di Lucca. Appartenne poi a Bartolomeo Bottini i cui eredi la cedettero, nel 1670, a Curzio Franciotti. La moglie di Lelio Guinigi, Giulia Maria Franciotti eredit\u00f2 la villa, alla morte del padre, che rimase di propriet\u00e0 dei Guinigi fino al 1821. Nel 1822 vi si stabil\u00ec il vescovo Filippo Sardi e durante il XIX secolo furono eseguiti diversi interventi di manutenzione voluti dagli arcivescovi che vi abitavano. Nel 1974 il complesso fu acquistato da Antonio e Magda Meschi che la restaurarono. Il viale centrale \u00e8 l'elemento che ordina la composizione architettonica. Esso continua anche oltre l'edificio e si conclude a monte, nel bosco dei lecci. L'apertura verso il bosco \u00e8 caratterizzata da due quinte in muratura. Sono presenti anche due nicchie con conchiglie che contengono due figure femminili. Il giardino a est del palazzo oggi \u00e8 arricchito da una vasca e dalla \"Fontana della scimmia\". L'edificio ha subito numerosi interventi che ne hanno modificato l'architettura originaria ma presenta ancora le caratteristiche fondamentali dell'architettura lucchese del '500: il portico a tre arcate con colonne tuscaniche.\nLa villa \u00e8 il risultato di un rifacimento del XVII secolo ed \u00e8 citata anche da Michel de Montaigne. Antica dimora dei Penitesi, qui vi fu ospitato proprio lo stesso Montaigne, durante la sua permanenza in lucchesia. Nel corso del tempo la villa ha mutato i suoi connotati archittetonici (la scomparsa del portico, forse inglobato nell'edificio che si estende verso valle) ma anche la sua destinazione d'uso, diventando convento di clausura.\nLa villa \u00e8 dal 1890 di propriet\u00e0 dei Cesaretti. Nel 1684 \u00e8 stata di propriet\u00e0 dei Burlamacchi. La Villa \u00e8 rilevante per il territorio, soprattutto per il lungo stradone che porta ad essa. \u00c8 costituita da due piani oltre quello di servizio semi-interrato e presenta una scala esterna. Dal cancello d'ingresso a valle fino quasi al Rio a levante \u00e8 presente una vastissima limonaia."}
{"id": "8510164", "revid": "767487", "url": "https://it.wikipedia.org/wiki?curid=8510164", "title": "Emidio Cerulli", "text": "Biografia.\nMembro di una delle pi\u00f9 importanti famiglie di Teramo, fratello dell'astronomo Vincenzo Cerulli, fu un noto esponente dei liberali teramani sin da giovanissimo. Nel 1878 fu nominato sindaco di Teramo, rimanendo in carica fino al 1889, anno in ebbero luogo le prime elezioni consiliari del sindaco che videro trionfare Berardo Costantini. Tra le sue principali opere a Teramo, la sistemazione della centrale piazza Garibaldi con i viali e la villa comunale. Ritiratosi a Giulianova dopo il 1889, continu\u00f2 a ricoprire uffici pubblici in quel comune. Dal 1901 alla morte fu presidente della Deputazione provinciale di Teramo.\nSposato con Ernesta Casamarte Treccia, mor\u00ec il 1\u00ba aprile 1909 dopo una breve malattia, all'et\u00e0 di cinquantanove anni."}
{"id": "8510169", "revid": "117260631", "url": "https://it.wikipedia.org/wiki?curid=8510169", "title": "Ferdinand Oswald", "text": "Carriera.\nCresciuto nel settore giovanile del , dal 2009 al 2011 ha giocato nella seconda squadra del club bavarese collezionando 5 presenze in Fu\u00dfball-Regionalliga. nel 2012 \u00e8 stato ceduto al dove \u00e8 rimasto una stagione prima di passare allo , che lo ha aggregato alla propria seconda squadra. nel luglio 2014 ha fatto ritorno al WSG Wattens."}
{"id": "8510175", "revid": "838137", "url": "https://it.wikipedia.org/wiki?curid=8510175", "title": "Mike Hookem", "text": "Biografia.\nAbbandon\u00f2 la scuola all'et\u00e0 di 15 anni, due anni dopo si un\u00ec alla Royal Air Force. Successivamente ha lavorato come falegname e carpentiere. Ritorn\u00f2 nell'esercito, prestando servizio per nove anni. Ha poi iniziato a gestire la propria attivit\u00e0. Nel 2007 \u00e8 entrato a far parte del Partito per l'Indipendenza del Regno Unito, \u00e8 diventato il suo presidente regionale nel collegio elettorale dello Yorkshire e del North Lincolnshire, e nel 2010, \u00e8 corso senza successo per la Camera dei comuni.\nAlle elezioni europee del 2014 Mike Hookem ha ottenuto il mandato di europarlamentare per l'UKIP nella VIII legislatura."}
{"id": "8510183", "revid": "83531", "url": "https://it.wikipedia.org/wiki?curid=8510183", "title": "Vincenzo Savini", "text": "Militante nel Partito Nazionale Fascista, \u00e8 stato deputato del Regno d'Italia a partire dalla XVII legislatura, fino alla nomina a consigliere nazionale della Camera dei fasci e delle corporazioni nel 1939. Fu sindaco di Roseto degli Abruzzi e podest\u00e0 di Teramo dal 1931 al 1935."}
{"id": "8510188", "revid": "1584528", "url": "https://it.wikipedia.org/wiki?curid=8510188", "title": "Abbazia di San Giorgio", "text": "A circa 4\u00a0km, a sud-ovest di Gratteri sorgono le imponenti vestigia dell'abbazia di San Giorgio, di epoca normanna. La fondazione si deve al Duca Ruggero durante il pontificato di Innocenzo II (1130-1142), riconosciuto in Sicilia come papa legittimo solo nel 1139). La fondazione dovette dunque avvenire tra il 1140 e il 1142. \nNel 1155, re Guglielmo I, detto il Malo, concede \"alla venerabile e sacra mansione di San Giorgio dei Crateri\" alcune terre di Petralia.\nUna bolla del 1182, di papa Lucio III riconfermava alla canonica i beni e i privilegi acquisiti all'atto della sua fondazione ed elenca le chiese a quel tempo incorporate al priorato di San Giorgio (San Leonardo d'Isnello, San Nicola di Gratteri, San Cataldo di Partinico e San Pietro in Prato di Gangi. L'abbazia fu affidata ai monaci premostratensi, forse provenienti da una canonica di Saint-Josse-au-Bois, nella diocesi di Amiens in Francia. L'affidamento si inserisce nell'ambito dell'appoggio che i Normanni diedero in Sicilia al monachesimo occidentale, in opposizione a quello orientale, che si era diffuso con la dominazione bizantina.\nUn diploma del 1191 con cui Tancredi d'Altavilla concede all'abbazia numerosi privilegi in memoria del padre fondatore, Duca Ruggero.\nNonostante i privilegi, l'abbazia inizi\u00f2 a decadere dal 1223, diventando prima \"commenda\" e poi un semplice \"beneficio\". Intorno al 1305 la canonica fu eliminata e i frati espulsi. Viene in seguito citata una \"commenda\" definitivamente abbandonata nel 1645 e alla met\u00e0 del XIX secolo l'abate Vito Amico nel suo \"Dizionario topografico della Sicilia\" cita la chiesa, ancora aperta al culto, come appartenente all'ordine dei cavalieri di Malta. L'edificio, caduto in rovina, fu poi riutilizzato dai contadini come stalla e deposito di fieno.\nAttualmente restano solo poche vestigia, oggetto di studio, scavi archeologici e restauri: qualche elemento decorativo e i muri perimetrali della chiesa, a pianta basilicale e a tre navate, con tre absidi sul lato di fondo orientale, di cui solo quella centrale sporgeva all'esterno, con una decorazione a lesene simile a quella del duomo di Cefal\u00f9. Riferimenti all'architettura premonstratense normanna, sono identificabili nelle finestre ad oculi e nelle decorazioni del portale d'ingresso con motivi geometrici tipici del Calvados e del Cotentin, quali: le ghiere con cilindretti sfalsati ed i capitelli scolpiti con quadrati a punta di diamante. Probabilmente possedeva un protiro. Le parti absidali sono rinforzate con le consuete paraste romaniche, molto diffuse nelle architetture della Contea, ma anche in Normandia.\nGli ambienti monastici dovevano trovarsi a nord della chiesa come testimoniato dalle evidenze sul terreno."}
{"id": "8510189", "revid": "118039867", "url": "https://it.wikipedia.org/wiki?curid=8510189", "title": "Mainhattan", "text": "Mainhattan \u00e8 il nome del distretto di Francoforte sul Meno che comprende il centro direzionale della citt\u00e0.\n\"Mainhattan\" \u00e8 una parola macedonia, ricavata da \"Main\" (il fiume Meno in tedesco) e il quartiere newyorkese di Manhattan, con riferimento ai suoi grattacieli. Qui si trovano infatti imponenti costruzioni risalenti agli anni 60 del XX secolo, come la sede della Banca centrale europea, per un periodo l'edificio pi\u00f9 alto in Europa. In precedenza l'area di Mainhattan era nota solo per la Cattedrale imperiale di San Bartolomeo e la chiesa di San Paolo."}
{"id": "8510192", "revid": "1543377", "url": "https://it.wikipedia.org/wiki?curid=8510192", "title": "Wulkow (Neuhardenberg)", "text": "Wulkow \u00e8 una frazione del comune tedesco di Neuhardenberg, nel Brandeburgo.\nStoria.\nNel 1998 il comune di Wulkow venne aggregato al comune di Neuhardenberg."}
{"id": "8510194", "revid": "110157", "url": "https://it.wikipedia.org/wiki?curid=8510194", "title": "Tverai", "text": "Tverai (in lingua samogitica: \"Tver\u0101\"; in polacco: \"Twery\") \u00e8 un centro abitato del comune di Rietavas della contea di Tel\u0161iai, nel nord-ovest della Lituania. Secondo un censimento del 2011, la popolazione ammonta a 558 abitanti. Si trova sul fiume Aitra, affluente dello J\u016bra, a circa 17 km a est da Rietavas e 14 km da Varniai. \n\u00c8 il centro abitato di dimensioni maggiori dell'omonima seni\u016bnija.\nStoria.\nGli scavi archeologici nei tumuli funerari di Pribitka e \u0160lapeiki\u0161k\u0117s, vicino a Tver, mostrano che almeno due grandi e ricche comunit\u00e0 esistevano nell'area prima che Tverai fosse menzionata in fonti scritte (cio\u00e8 prima del XIII secolo). Nelle foreste di Kermu\u0161\u0117, sulla riva del fiume Aitra, sono stati trovati i resti di un possibile grande santuario.\nSi ritiene che a Tverai fosse situato il castello Tviriment, menzionato nel 1251 dal codice Ipaziano. Presso quella fortificazione Vykintas, duca di Samogizia e comandante vittorioso nella battaglia di \u0160iauliai, si difese contro Mindaugas, incoronato re di Lituania nel 1253, durante una guerra civile scoppiata per ottenere il potere nel primo anno di esistenza del Granducato di Lituania. Vykintas fu sconfitto e Mindaugas divenne il sovrano indiscusso. Nel 1289, un documento sulla divisione delle terre tra l'ordine teutonico e i cavalieri di Livonia, approvato dal gran maestro dell'ordine Burchard von Schwanden, menziona la terra di Tver (terra di Twerkite).\nNel 1589 si fa riferimento alla costruzione di una chiesa a Tver. Nel 1640, il re Ladislao IV di Polonia permise l'organizzazione di un mercato settimanale. Durante la grande guerra del Nord (1700-1721) Tverai fu colpita da un'epidemia di peste. Verso la seconda met\u00e0 del XVIII secolo Tverai divent\u00f2 una delle 14 contee della Samogizia e nel 1780 Stanislao Augusto conferm\u00f2 i privilegi commerciali precedentemente concessi.\nTverai \u00e8 famosa in Lituania per un quadro esposto nella chiesa dedicata alla Vergine Maria: il pittore si crede sia stato un certo Elia Ilgovskis, la cui storia si mescola con la leggenda. Si trattava di un cavaliere vissuto a cavallo tra Medioevo ed et\u00e0 moderna che partecip\u00f2 a diverse battaglie contro i tartari. Quando questi lo fecero prigioniero, preg\u00f2 Maria mentre era in prigione e fece un voto: se fosse tornato sano e salvo a casa, avrebbe costruito una chiesa a Tver in onore della Santa Madre e le avrebbe dedicato un dipinto. Quando in seguito riusc\u00ec a sfuggire ai tartari, torn\u00f2 a Tverai e mantenne la sua promessa di costruire una chiesa e realizzare l'opera artistica. XIX sec. Nella sua opera \"\u017demajtiu Wyskupist\u0117\", il vescovo Valan\u010dius natra una diversa versione sull'origine di questo dipinto.\nDurante la rivolta di novembre (1830-1831), il sacerdote di Tverai Petras Narkevi\u010dius foment\u00f2 la formazione di gruppi ribelli e incit\u00f2 la popolazione a brandire le armi per combattere contro l'Impero russo. Nuovi tumulti scoppiarono nel 1863 e nel periodo in cui fu attivo il bando della stampa lituana.\nQuando la Lituania ottenne l'indipendenza dopo la prima guerra mondiale, Tverai fu amministrativamente separata da si separ\u00f2 dall'ex distretto di \u017dar\u0117nai costituito in epoca zarista. Nel 1929, fu costruito un monumento dedicato all'indipendenza nel centro della citt\u00e0 (demolito nel 1963 e ricostruito nel 1989). Vari edifici cittadini (scuole, biblioteca, casa della cultura, mulini) furono realizzati nel corso del XX secolo.\nDurante gli anni dell'occupazione nazista, un gruppo di ebrei fu assassinato nell'estate e nell'autunno del 1941.\nNegli anni della RSS Lituana, Tverai divenne sede di una fattoria collettiva. Nel 2005 fu realizzato un monumento dedicato al duca samogita Vykintas (autore dell'opera \u00e8 Juozas Grigali\u016bnas) nella piazza locale. Dal 2008 lo stemma attuale di Tverai \u00e8 diventato quello ufficiale."}
{"id": "8510195", "revid": "1005847", "url": "https://it.wikipedia.org/wiki?curid=8510195", "title": "Robert Atkins", "text": "Biografia.\nDopo aver frequentato la \"Highgate School\" di Londra, Atkins fu coinvolto nella politica. Nel 1979 fu scelto per il Partito Conservatore alla Camera dei comuni restandone deputato fino al 1997. Dal 1987 al 1989 \u00e8 stato sottosegretario di Stato parlamentare Ministero del commercio e dell'industria. Nel 1989 e nel 1990 \u00e8 stato Ministro dello sport e dell'ambiente e successivamente dal 1990 al 1992 di nuovo sottosegretario di Stato parlamentare presso il Ministero della pubblica istruzione. Atkins \u00e8 membro del Parlamento europeo dal 1999 al 201.\nNel 1997 Atkins fu nominato Knight Bachelor. Atkins \u00e8 cittadino onorario della City di Londra."}
{"id": "8510197", "revid": "901462", "url": "https://it.wikipedia.org/wiki?curid=8510197", "title": "Cinematografo (rivista)", "text": "cinematografo \u00e8 stato un periodico, fondato e diretto da Alessandro Blasetti, che usc\u00ec dal 1927 al 1931, a cavallo dell'inizio in Italia del cinema sonoro. Fu l'espressione di un impegno militante a favore del rilancio della cinematografia italiana nell'ambito del Regime fascista. Nella sua redazione si ritrovarono molti giovani cineasti che in seguito ebbero un ruolo importante nel mondo del cinema italiano degli anni trenta, quaranta e successivi.\nContesto storico.\nNella seconda met\u00e0 degli anni venti la cinematografia italiana si trovava in un periodo di profonda decadenza: quasi tutte le aziende del settore avevano chiuso e nel quinquennio 1925 - 1929 erano stati prodotti soltanto un centinaio di film, ma, essendo spesso legati a contesti regionali o dialettali, solo una minima parte di essi avevano trovato una distribuzione nazionale e quasi nessuno internazionale. La crisi era iniziata sin dai primi anni successivi alla fine della guerra ed aveva trovato il suo apice nel fallimento, nel 1925, della U.C.I., una sorta di \"monopolio\" tra le principali aziende del settore, che, lungi dal risolvere le difficolt\u00e0, le aveva aggravate, riversando i suoi effetti negativi anche sul sistema bancario. Ci\u00f2 contribu\u00ec a diffondere una radicata diffidenza verso il cinema, accusato di essere soltanto una fonte di spreco, legato ai capricci del divismo\nA causa di tale situazione numerosi registi ed interpreti che nella prima parte degli anni dieci avevano portato il cinema italiano a grandi successi, erano emigrati a lavorare all'estero, soprattutto in Germania ed in Francia, suscitando numerosi, quanto inutili, rimpianti dei commentatori. Il regime fascista, da parte sua, aveva indirizzato le proprie attenzioni principalmente verso la produzione a fini di propaganda, con l'istituzione nel 1924 dell'Istituto Luce, cui aveva fatto seguito, due anni dopo, la nascita di un \"Istituto internazionale per la cinematografia educativa\", organismo collegato alla Societ\u00e0 delle Nazioni ma sostenuto quasi interamente dall'Italia, con il quale si riteneva di ottenere credibilit\u00e0 e lustro nelle relazioni internazionali, ma sempre restando nel campo della cinematografia legata alla didattica o all'educazione. Al contrario, sino alla fine del decennio, anche per le diffidenze gi\u00e0 citate, era rimasto del tutto indifferente verso il cinema spettacolare. \nDi conseguenza nelle sale cinematografiche italiane si proiettavano quasi esclusivamente film di produzione straniera, soprattutto hollywoodiana. Il principale commerciante di pellicole estere era Stefano Pittaluga che, partendo dalla solidit\u00e0 economica acquisita con noleggio e distribuzione da importazione, pari a circa 100 milioni di Lire all'anno, aveva esteso la propria azienda verso la produzione rilevando nel settembre 1926 dalla Banca Commerciale gli impianti della fallita U.C.I. e le aziende ad essa collegate, In questo campo, per\u00f2, limitava la propria attivit\u00e0 ad una serie di film basati sul personaggio di Maciste. Fu in queste difficolt\u00e0 che matur\u00f2 la reazione di quanti consideravano necessario il rilancio della cinematografia italiana.\nSviluppo e contenuti del periodico.\nLe testate precedenti.\nAlessandro Blasetti fu uno dei pi\u00f9 attivi interpreti di tale impegno, sin da quando era ancora un impiegato poco pi\u00f9 che ventenne presso l'ufficio protocollo della filiale romana della Banca popolare triestina. Gi\u00e0 durante il suo incarico di critico teatrale e cinematografico per il quotidiano \"L'Impero\" molti suoi articoli affrontarono il tema del rilancio della cinematografia italiana. In seguito fond\u00f2, assieme a Renzo Cesana e Jacopo Comin, un periodico denominato \"Il mondo e lo schermo\", che in seguito divent\u00f2 \"Lo schermo\" ai quali collaborarono anche Anton Giulio Bragaglia e Massimo Bontempelli. La prima testata, settimanale di 16 pagine, usc\u00ec dal 15 maggio 1926 al 8 agosto 1926; la seconda, diretta prosecuzione della prima, con stesso formato e periodicit\u00e0, usc\u00ec dal 23 agosto 1926 al 22 marzo 1927. \nLa tesi che ispirava entrambe le riviste era che la cinematografia italiana, teoricamente ricca di potenzialit\u00e0 di sviluppo, era frustrata dalla miopia dei produttori, in sostanza di Pittaluga, unico rimasto dopo l'accordo con la \"Commerciale\", e dalla mancanza di strutture adeguate: carenze alle quali il Regime, di cui a quel tempo Blasetti era un convinto sostenitore, avrebbe potuto porre rimedio, in quanto ritenuto portatore di uno spirito nazionale e \"rivoluzionario\". A tale scopo molte speranze venivano riposte nel \"contingentamento\", cio\u00e8 una limitazione all'importazione di film, da imporre per legge, in modo da agevolare la circolazione \u00abin un esercizio che deve essere la base sufficiente e sicura del film italiano\u00bb. \nQuesta misura fu pi\u00f9 volte sollecitata alla \"Commissione ministeriale per la riorganizzazione della cinematografia italiana\" che era stata istituita nel 1926 dal Ministro dell'Economia Nazionale Belluzzo, che concluse i propri lavori affermando come tale norma fosse \u00abnecessaria pel decoro e la prosperit\u00e0 nazionali [e per] la rinascita del film italiano\u00bb. ignorando una posizione decisamente contraria espressa nel 1925 da parte dell'associazione, presieduta proprio da Pittaluga, che riuniva distributori e gestori di sale cinematografiche.\n\"Rinascita\" e regime.\n\"cinematografo\". il cui primo numero usc\u00ec il 6 marzo 1927, fu la naturale prosecuzione delle due precedenti testate. conservandone il formato e le 16 pagine, ma aumentando la periodicit\u00e0 a quindicinale. La continuit\u00e0 con i periodici precedenti venne subito messa in evidenza salutando con soddisfazione la norma che, obbligando i gestori a programmare almeno un 10% di film italiani, accoglieva in parte il richiesto contingentamento, definendola una \u00absanzione che si ha la gioia di registrare tra i fatti compiuti [per cui] si lancia con tutto l'entusiasmo della fede un vibrante \"alal\u00e0\" di riconoscenza al Condottiero di tutte le vittorie italiane\u00bb.\nAttorno alla rivista si raggrupparono con un impegno collaborativo pi\u00f9 o meno intenso diversi giovani appassionati di cinema, tra i quali Corrado D'Errico, Goffredo Alessandrini, Ferdinando Maria Poggioli, Francesco Pasinetti, Raffaello Matarazzo, Mario Serandrei e, per le questioni tecniche, Ernesto Cauda. L'importanza che tale gruppo attribuiva a questa forma di spettacolo rese possibile il superamento delle diversit\u00e0 ideologiche, per cui nella rivista trovarono un ruolo, senza alcuna discriminazione, anche persone di sentimenti antifascisti come Aldo Vergano o il segretario di redazione Giacinto Solito. Per analoghi motivi, la rivista dedic\u00f2, nonostante la lontananza ideologica, grande attenzione alla cinematografia sovietica, ospitando pi\u00f9 volte articoli di quella provenienza.\nTuttavia la linea editoriale del quindicinale fu sempre esplicitamente e convintamente a favore del Regime, che veniva sollecitato a comprendere come il rilancio (che, nella prosa del tempo, veniva comunemente definito come una \"rinascita\") della cinematografia nazionale avrebbe consentito di colmare il vuoto che rendeva l'Italia \u00abassente, da troppo tempo, dai quarantamila schermi del mondo\u00bb; una situazione che fideisticamente non si sarebbe risolta, \u00absino a quando il Capo del governo, lui stesso, non abbia un'ora per studiare la situazione e capovolgerla [in quanto] la L.U.C.E. \u00e8 una stupenda istituzione che l'estero ci invidia, ma bisogna dire con chiarezza che con la L.U.C.E. non si \u00e8 risolto il problema politico dello schermo. Le folle internazionali possono essere avvinte e convinte soltanto attraverso lo \"spettacolo\": la battaglia per l'industria cinematografica deve essere impegnata in pieno come quella della lira e del grano ed \u00e8 dovere di ogni fascista offrire la propria milizia per una delle pi\u00f9 importanti vittorie che devono preparare il domani d'Italia\u00bb. Secondo la redazione della rivista, il cinema era il terreno di una sfida culturale poich\u00e9 \u00abnon ci si accorge che gli stranieri impartiscono continuamente un'educazione americana ai nostri piccoli: i nostri ragazzi sognano ed imitano cowboys e pellerossa\u00bb, mentre \u00abun buon film pu\u00f2 servire la Nazione come un reggimento di fanteria\u00bb.\nCinema \"di\" Stato, non \"dello\" Stato.\nPer tali motivi Blasetti ed il gruppo di \"cinematografo\" insistettero a lungo sulla richiesta di un intervento statale che garantisse le condizioni per rilanciare la cinematografia italiana, le cui fortune essi vedevano come un elemento del successo del fascismo, contestando una realt\u00e0 che \u00aboggi vede l'Italia, con le sue quattromila sale di proiezione, servire da propaganda altri popoli\u00bb. Ma parallelamente condussero anche una insistente campagna contro l'ipotesi che fosse direttamente lo Stato ad esercitare l'attivit\u00e0 produttiva, richiamando a tale proposito l'esperienza del \"Sovkino\", l'agenzia cinematografica della Russia sovietica, che \u00abdiede risultati artistici ottimi, ma risultati industriali pessimi\u00bb a causa dei pregiudizi ideologici verso il bolscevismo; poich\u00e9 analoghe prevenzioni avrebbero operato anche contro un cinema considerato \"fascista\". Blasetti ritenne di opporsi a tale ipotesi quale \u00bbdovere di sinceri giornalisti fascisti [e] di convinti avversari di un'industria cinematografica diretta ufficialmente, costituita ufficialmente, finanziata ufficialmente dallo Stato\u00bb.\nQuesta posizione decisamente contraria ad un \"cinema dello Stato\" venne ribadita soprattutto quando il 10 novembre 1928 il regime, con un primo tentativo di occuparsi di cinema spettacolare, istitu\u00ec un \"Ente Nazionale per la Cinematografia\" (ENAC), alla cui Presidenza fu nominato Tommaso Bisi, un gerarca che era gi\u00e0 stato sottosegretario al Ministero dell'Economia nazionale dal novembre 1926 al luglio 1928. Il nuovo Ente, pur accolto con favore in quanto dimostrazione di un ritrovato interesse verso il cinema, venne pi\u00f9 volte sollecitato a non assumere compiti produttivi diretti, soprattutto quando sembr\u00f2 che esso dovesse rilevare le aziende gi\u00e0 esistenti costituendo una specie di monopolio, una prospettiva che \u00abnon vogliamo nemmeno sognare di pensare che S.E. Bisi voglia raccogliere ed il Duce approvare infamie balorde di cos\u00ec stupida lega\u00bb. In questa polemica la rivista non fu sola, trovando al proprio fianco sia altre testate di impronta fascista, come \"Il Tevere\" o \"L'Impero\", sia periodici pi\u00f9 vicini ai produttori, per i quali \u00abL'Ente non pu\u00f2 e non dove produrre: ma semplicemente ottenere che altri produca, e bene\u00bb. \nSecondo i redattori di \"cinematografo\" l'Ente avrebbe dovuto assumere anche compiti relativi alla censura \u00abche oggi non funziona perch\u00e9 le commissioni sono un piccolo parlamento ed hanno una struttura democratica, non fascista [mentre] devono scarnirsi molto: non pi\u00f9 di 3 o 4 uomini di provata fede fascista\u00bb; avrebbe inoltre dovuto occuparsi della pubblicit\u00e0 dei film italiani con un \u00abattacco frontale per rendere il buon gusto e l'intelligenza padroni assoluti di quella quota strategica che \u00e8 la \"r\u00e9clame\" [per cui] l'Ente istituisca una sezione propaganda che dia istruzioni sulla pubblicit\u00e0 dei film\u00bb. \nLe speranze ed i contrasti che caratterizzarono la vita dell'ENAC non durarono a lungo: nel luglio 1929 il presidente Tommaso Bisi fu inquisito per sospette malversazioni relative all'acquisto di un terreno sulla Casilina dove avrebbe dovuto sorgere un teatro di posa, e si dimise, sostituito da Ignazio Giordani, che nel marzo 1930 liquid\u00f2 un Ente che aveva operato per neanche 2 anni. Si pu\u00f2 tuttavia osservare che in seguito l'impostazione di un sostegno statale alla produzione, senza assumerne l'impegno diretto, fu quella che venne seguita con l'istituzione nel 1934 di una \"Direzione Generale per la Cinematografia\" presso il Ministero della cultura popolare.\nLa lotta contro il sonoro.\nUn altro impegno che caratterizz\u00f2 \"cinematografo\" fu la prolungata contestazione mossa all'introduzione del sonoro, per quanto vi fossero nella redazione anche opinioni differenti. La tesi espressa dalla rivista, pi\u00f9 di natura politico-economica che artistica, era che \u00abdi fronte alla certezza che l'Europa, una volta convinta a crearsi un suo cinematografo, avrebbe in poco tempo raggiunto l'America, quest'ultima ha pensato di correre ai ripari. E quale miglior rimedio dev'essere apparso ai finanzieri di Wall Stret che quello di creare una necessit\u00e0 di rivolgersi all'America per fornirsi di film \"parlato\"?\u00bb. Questa convinzione osteggiava sia il contenuto \u00abmorale\u00bb del film che la pretesa di supremazia economica e venne a lungo sostenuta con la motivazione (e con scarsa capacit\u00e0 di previsione) che \u00abl'America (...) non ha saputo far altro che stupefare gli sciocchi di tutto il mondo con il \"bluff\" di cattivo gusto del cinema parlante destinato, come si pu\u00f2 facilmente prevedere, ad un solenne insuccesso\u00bb. \nSi trattava comunque di una tesi a quel tempo abbastanza diffusa e che trov\u00f2 sostenitori d'eccezione, tra cui anche Chaplin. di cui \"cinematografo\" pubblic\u00f2 un testo nel quale affermava: \u00absono sempre stato contrario al film parlato (e) poich\u00e9 preferisco un'eccellente produzione teatrale ad un buon film parlato, considero senz'altro il film muto superiore ad entrambi\u00bb. Nell'ambito della redazione non mancarono voci meno ostili, anche per un senso di realismo, al cinema sonoro, di cui \u00abvediamo svilupparsi la penetrazione nel pubblico, con un movimento che era facile prevedere [ma] lo spettacolo [sonoro] completo potr\u00e0 attecchire solo quando un radicale perfezionamento sar\u00e0 avvenuto nella produzione di suoni, voci, rumori\u00bb.\nLa contrariet\u00e0 al cinema sonoro rester\u00e0 a lungo uno dei temi presentati sul quindicinale e verr\u00e0 meno solo quando, dopo l'insuccesso di \"Sole\" Blasetti e molti suoi collaboratori transiteranno alle dipendenze della \"Cines\" di Pittaluga il quale, sulla base della realistica considerazione che \u00abquando s'\u00e8 vista e sentita una pellicola sonora non si sopportano pi\u00f9 le altre\u00bb, aveva deciso un piano di investimenti per avviarne in Italia la produzione, ristrutturando a tal fine lo stabilimento romano di via Vejo ed inaugurandolo con grande risalto il 23 maggio 1930.\nNascita e fallimento della \"Augustus\".\nNel 1928 la posizione militante assunta da Blasetti e dal gruppo che ruotava attorno a \"cinematografo\" condusse alla volont\u00e0 di \u00abpassare dalle parole ai fatti\u00bb, diventando essi stessi produttori. A tal fine venne lanciata una sottoscrizione per una \u00abanonima creata dalla volont\u00e0 di tutti i giovani di restituire all'Italia il suo cinematografo. L'alba del settimo anno dell'era fascista \u00e8 anche l'alba del primo anno della nuova cinematografia italiana\u00bb. Si raccolsero 30.000 lire cui se ne aggiunsero 13.000 personali dei promotori, Si costitu\u00ec la societ\u00e0 \"Augustus\", dal nome di Augusto Turati all'epoca segretario del P.N.F., ed il titolo del film da produrre fu \"Sole\".\nI promotori confidavano che la loro iniziativa sarebbe stata accolta favorevolmente dall'ENAC, che invece rifiut\u00f2 con astruse motivazioni di erogare un finanziamento di 100.000 lire. Ma questa fu solo la prima difficolt\u00e0 di un film che, sebbene accolto con entusiasmo da quasi tutta la critica, si tradusse in un totale insuccesso economico, che \u00abridusse il nostro gruppo alla fame\u00bb. La \"Augustus\", oberata dai debiti, dovette chiudere nel giugno 1931.\nAltre iniziative culturali ed editoriali.\nIl dinamismo e l'entusiasmo del gruppo raccolto attorno a \"cinematografo\" non si limit\u00f2 alla pubblicazione del periodico, ma diede vita, oltre a \"Sole\", anche a diversi altri progetti. All'inizio del 1930 a Milano Umberto Masetti. corrispondente del periodico da quella citt\u00e0, fu il promotore del \"Cineclub milanese\" nel quale entrarono Umberto Magnaghi (in seguito autore di documentari), Mario Baffico, il futuro sceneggiatore Margadonna e l'imprenditore Pion, commerciante di apparecchiature cinematografiche: la prima attivit\u00e0 del club fu un bando per 2 film sperimentali relativi ai temi della citt\u00e0 e della campagna, ispirato alla stessa visione \"ruralista\" che rappresentava uno dei temi di \"Sole\". \nSubito dopo attorno alla redazione romana nacque il \"Gruppo centrale di cultura cinematografica\", la cui presidenza fu assunta da Giuseppe Bottai, a cui aderirono Camerini, De Benedetti, D'Errico, Doria, Matarazzo, Neroni, Simonelli, oltre a Blasetti ed ai redattori Serandrei, Solaroli e Solito; tra gli obiettivi di questa associazione l'istituzione anche a Roma di un \"cine club\" e la creazione di una scuola per cineasti, che poi diventer\u00e0 la \"Scuola Nazionale di cinematografia\" presso l'Accademia di Santa Cecilia, a sua volta premessa del Centro sperimentale di cinematografia che sorger\u00e0 nel 1935. Sullo slancio di queste iniziative nacquero in alcune altre citt\u00e0 dei \"cine club\", come a Genova, Trieste e, su iniziativa di Ruggero Orlando, a Napoli.\nIl desiderio di essere anche un punto di riferimento tecnico per la formazione delle nuove leve di una rinnovata cinematografia italiana, che comportava la regolare presenza in ogni numero del periodico della rubrica \"Mentre si gira\", produsse il varo della \"Biblioteca del cinematografo\", che pubblicher\u00e0 tra il 1930 ed il 1931, quattro monografie tecniche scritte da Umberto Masetti (\"I grandi films\", una sorta di antologia critica delle pi\u00f9 importanti pellicole del tempo), da Ugo Ugoletti (\"Stato e cinematografo\" che ribadiva il ruolo statale nello sviluppo e nel controllo del cinema), da Mario Serandrei (\"I cineasti celebri\") e da Blasetti (\"Come nasce un film\", manuale sul modo di realizzare una pellicola, a partire dal soggetto sino alla distribuzione), oltre ad un quinto volume, il racconto avventuroso \"L'incantatrice del sud\" scritto da Matarazzo. Altre iniziative furono il lancio di due concorsi organizzati in collaborazione con la \"I.C.S.A.\", uno per selezionare nuovi autori, ed un altro per promuovere il \"passo ridotto\". Rest\u00f2 inoltre sempre intenso il dialogo con i lettori, ospitato in ogni numero nella rubrica \"il postiglione\" (lo stesso titolo assunse 6 anni dopo l'analoga rubrica di \"Cinema\") curata da Don Ypsilon, pseudonimo dello stesso Balsetti.\nChiusura.\nL'attivismo militante e la vivacit\u00e0 del gruppo raccolto alla rivista, che dal 1930 dovette cambiare formato e periodicit\u00e0 diventando mensile, non bastarono a porre rimedio alla batosta ricevuta con l'insuccesso economico di \"Sole\". Incalzato dal fallimento di quella sfida, Blasetti accett\u00f2 di farsi assumere dalla \"Cines\" riorganizzata per la produzione sonora da quello stesso Pittaluga che era stato per diversi anni l'obiettivo delle accuse della rivista, ad a quel punto colui che nel 1928 era considerato \u00abresponsabile di una disastrosa serie di fatti commerciali e industriali [...] dalle quali si conferma la nostra accusa di incapacit\u00e0\u00bb, due anni dopo divent\u00f2 degno di \u00abtitoli di elogio per il perspicace senso industriale della \"Cines\" e dei suoi dirigenti che hanno affidato la loro fiducia ai nuovi elementi\u00bb. L'accordo prevedeva che Blasetti avrebbe realizzato quello che nei programmi doveva essere il primo film sonoro da produrre e distribuire in Italia, \"Resurrectio\", che per\u00f2 non fu ritenuto all'altezza e quel primato tocc\u00f2 invece alla \"Canzone dell'amore\"\nSu richiesta di Blasetti, nel giro di pochi mesi anche gran parte dei principali collaboratori della rivista entrarono, con vari compiti, alla \"Cines\": Serandrei, e Solaroli diventarono assistenti di Brignone sul \"set\" di \"Corte d'Assise\" ed al primo fu anche affidata la direzione della rivista aziendale \"Cines\"; Medin e Sanzone furono ingaggiati come scenografi, Bragaglia venne chiamato a dirigere \"Vele ammainate\", Alessandrini divent\u00f2 assistente di Blasetti e Vergano fu assunto presso l'ufficio soggetti: in ogni numero del secondo semestre 1930 del periodico vennero pubblicate notizie di questo trasferimento in massa verso la sicurezza di un'azienda produttrice dotata di larghi mezzi, che, tuttavia, non sar\u00e0 presentato come una resa, bens\u00ec auto-giustificato e rivendicato come una sorta di \"vittoria\" \u00abdella numerosa schiera di giovani cui la Anonima Pittaluga, fin dall'inizio della sua produzione, ha dato larga fiducia\u00bb. Ci\u00f2 comport\u00f2 la cessazione del periodico, il cui ultimo numero usc\u00ec nel maggio 1931.\nGiudizi e commenti.\nPur riconoscendone i limiti dovuti ad una cieca adesione militante al regime e ad alcune posizioni, come la contrariet\u00e0 al sonoro, certamente anacronistiche, gli storici del cinema italiano hanno in genere considerato positivamente l'esperienza di \"cinematografo\", riconoscendolo quale punto di aggregazione di molti giovani appassionati di cinema, alcuni dei quali prenderanno poi le strade della regia, mentre altri, come Barbaro e Pasinetti assumeranno impegni nella seconda met\u00e0 degli anni trenta ed anche oltre, nelle istituzioni cinematografiche create in quel decennio dal fascismo, in particolare il Centro sperimentale di cinematografia; secondo tali opinioni \"cinematografo\" rappresent\u00f2 quindi \u00abuna sorta di \"portofranco\" ideologico nel quale possono trovarsi fianco a fianco all'interno di un medesimo progetto, militanti fascisti ed antifascisti\u00bb.\nSe all'inizio la rivista, e le testate che l'avevano preceduta, costituirono un punto di riferimento per molti giovani desiderosi di occuparsi di cinema ed un modo per sollecitare lo Stato fascista affinch\u00e9 si facesse promotore di uno sviluppo della cinematografia italiana dopo la crisi degli anni venti, in seguito, nell'ultima parte della sua esistenza, essa fu anche il \u00abcollegamento con l'industria cinematografica [per] un ricambio del cinema italiano\u00bb. Dal punto di vista editoriale \"cinematografo\" \u00e8 stato considerato come \u00abil primo progetto, totalmente isolato in quegli anni, di una rivista completa di cinematografia in quanto percorre l'universo cinematografico in tutta la sua interezza: finanziario, industriale, tecnico, impostazione critica, teorico ed estetico, di promozione didattica\u00bb."}
{"id": "8510202", "revid": "22475", "url": "https://it.wikipedia.org/wiki?curid=8510202", "title": "National Humanities Medal", "text": "La National Humanities Medal \u00e8 un premio statunitense conferito ogni anno a molteplici personalit\u00e0. gruppi o istituzioni la cui opera ha \u00abapprofondito la comprensione nazionale delle discipline umanistiche, ha ampliato il coinvolgimento dei nostri cittadini nelle discipline umanistiche ovvero ha contribuito a preservare ed espandere l'accesso degli americani a importanti risorse nelle discipline umanistiche\u00bb.\nStoria.\nNel 1988 fu istituito il premio umanistico in onore del filosofo Charles Frankel. Nel '97 David Macaulay, che aveva vinto il Premio Frenkel due anni prima, ottenne l'abolizione ci quest'ultimo e la sua sostituzione con la National Humanities Medal, utilizzata dal governo USA fino al 2012.\nNel 2013 il National Endowment for the Humanities indisse un concorso nazionale per un nuovo disegno della medaglia, la cui giuria era composta dall'artista Chunghi Choo, dall'incisore Don Everhart della Zecca degli Stati Uniti e dallo scultore George Anthonise.\nA giugno, Paul C. Balan dell'Illinois fu scelto come vincitore e a novembre la sua medaglia fu presentata alla stampa a Washington DC. Il nuovo design fu usato per la prima volta per le Medaglie umanistiche nazionali del 2013, presentate a met\u00e0 dell'anno successivo.\nLe medaglie vengono conferite una volta all'anno, di solito dal Presidente degli Stati Uniti, a ben dodici candidati e organizzazioni che vengono nominati all'inizio dell'anno solare.\nIl presidente seleziona i vincitori in consultazione con il National Endowment for the Humanities il quale chiede ai propri selezionatori di prendere visione dell'elenco dei vincitori precedenti e di valutare il conferimento della National Medal of Arts, per riconoscere i contributi nel campo delle arti figurative o dello spettacolo."}
{"id": "8510225", "revid": "1892390", "url": "https://it.wikipedia.org/wiki?curid=8510225", "title": "Sir Robert Atkins", "text": ""}
{"id": "8510228", "revid": "287204", "url": "https://it.wikipedia.org/wiki?curid=8510228", "title": "Basketball-Bundesliga 2019-2020 - Play-off", "text": "La fase dei play-off della Basketball-Bundesliga 2019-2020, chiamata easyCredit BBL, \u00e8 la fase conclusiva della stagione 2019-2020 della Basketball Bundesliga, iniziata il 28 settembre 2019. I play-off inizieranno il 6 giugno 2020 e si concluderanno il 28 giugno 2020 con la finale.\nFormula.\nA causa della pandemia di COVID-19, il consiglio della lega tedesca ha deciso il 27 aprile di continuare la stagione con un torneo a dieci squadre. Le nove migliori classificate pi\u00f9 Skyliners Frankfurt sono state scelte per giocarsi il titolo presso l'Audi Dome di Monaco di Baviera.\nLocalit\u00e0.\nIl 19 maggio 2020, viene scelta Monaco di Baviera come citt\u00e0 sede di tutti i play-off. Tutte le partite verranno giocate al Audi Dome.\nFase a gironi.\nGruppo A.\n&lt;section begin=\"Gruppo-A\" /&gt;\n&lt;section end=\"Gruppo-A\"/&gt;\nGruppo B.\n&lt;section begin=\"Gruppo-B\" /&gt;\n&lt;section end=\"Gruppo-B\"/&gt;"}
{"id": "8510231", "revid": "913245", "url": "https://it.wikipedia.org/wiki?curid=8510231", "title": "Yahya Berrabah", "text": "Biografia.\nBerrabah ha esordito internazionalmente nel 2000 in Cile ai Mondiali juniores, successivamente ha partecipato a tutte le maggiori competizioni mondiali, come i Mondiali e due volte ai Giochi olimpici nel 2004 e nel 2008. Nel 2008 si \u00e8 laureato campione africano in Etiopia mentre nel 2011, in Corea del Sud, \u00e8 stato ad un passo dal podio mondiale nel corso dei Mondiali di Taegu. Al termine dello stesso anno \u00e8 stato sospeso per doping, trovato positivo a EPO e cannabis, inizialmente a due e poi a quattro anni, permettendogli di tornare a competere soltanto all'inizio del 2016.\nIl ritorno alle competizioni internazionali \u00e8 avvenuto nel 2017 con la vittoria ai Giochi della solidariet\u00e0 islamica di Baku a cui \u00e8 seguito l'oro ai Giochi del Mediterraneo in Spagna nel 2018.\nNel 2009, durante la finale dei Giochi della Francofonia in Libano, oltre al titolo ha stabilito un nuovo record nazionale."}
{"id": "8510232", "revid": "399", "url": "https://it.wikipedia.org/wiki?curid=8510232", "title": "E. Marinella", "text": "E. Marinella \u00e8 un'azienda sartoriale a conduzione familiare fondata nel 1914 da Eugenio Marinella a Riviera di Chiaia, Napoli, specializzata nella realizzazione di cravatte e articoli di abbigliamento di lusso.\nIn aggiunta allo storico negozio napoletano, il marchio \u00e8 presente nei negozi monomarca a Milano, Roma e Tokyo, oltrech\u00e9 in una serie di grandi magazzini in Europa, Estremo Oriente e Nord America.\nStoria.\nIl 26 giugno 1914, l'imprenditore napoletano Eugenio Marinella inaugur\u00f2 una bottega di 20 metri quadrati in Piazza della Vittoria, nel quartiere di Chiaia, dove si iniziarono a realizzare prodotti sartoriali su misura (in particolar modo camicie e cravatte) con sete stampate a mano in Inghilterra. La clientela originaria era prevalentemente composta da cavalieri e amazzoni della locale aristocrazia, complice la vicinanza della Villa Comunale e del percorso equestre ivi presente.\nNel corso degli anni, la clientela si \u00e8 estesa esponenzialmente, fino a comprendere personalit\u00e0 di spicco della nobilt\u00e0 e del jet set internazionale. Tra gli acquirenti pi\u00f9 illustri, figurano il Principe Umberto II di Savoia e lo zio Emanuele Filiberto di Savoia-Aosta; gli imprenditori Gianni Agnelli, Aristotele Onassis, Silvio Berlusconi e Luca Cordero di Montezemolo; gli artisti Marcello Mastroianni, Vittorio De Sica, Tot\u00f2, Elton John e Barry White ; i reali Alberto di Monaco, Juan Carlos I e Carlo del Galles; i capi di Stato esteri John F. Kennedy, Bill Clinton, George W. Bush, Fran\u00e7ois Mitterrand, Jacques Chirac, Nicolas Sarkozy, Emmanuel Macron, Boris El'cin e Hosni Mubarak, oltre ai capi di Governo Winston Churchill ed Helmut Kohl, ad alte cariche delle forze armate e alla totalit\u00e0 dei Presidenti della Repubblica Italiana (da Enrico De Nicola a Sergio Mattarella).\nNel 2017, quattro cravatte del marchio napoletano sono state esposte al MoMA di New York nell'ambito dell'esposizione \"Items: Is Fashion Modern?\", dedicata ai prodotti iconici che hanno segnato il mondo della moda tra ventesimo e ventunesimo secolo.\nL'azienda, tra le pi\u00f9 celebri botteghe sartoriali di lusso al mondo, \u00e8 oggi capeggiata da Maurizio Marinella (nel 2011 insignito dell'Ordine al merito del lavoro) e dal figlio Alessandro."}
{"id": "8510247", "revid": "119557665", "url": "https://it.wikipedia.org/wiki?curid=8510247", "title": "Karlsdorf", "text": ""}
{"id": "8510251", "revid": "1019550", "url": "https://it.wikipedia.org/wiki?curid=8510251", "title": "Roads to Judah", "text": "Roads to Judah \u00e8 il primo album in studio del gruppo blackgaze statunitense Deafheaven, pubblicato il 26 aprile 2011 dall'etichetta Deathwish Inc. L'album \u00e8 stato registrato in quattro giorni a cavallo tra dicembre 2010 e gennaio 2011."}
{"id": "8510253", "revid": "767487", "url": "https://it.wikipedia.org/wiki?curid=8510253", "title": "Maaradactylus", "text": "Maaradactylus (il cui nome significa \"dito di Maara\") \u00e8 un genere estinto di pterosauro pterodactyloide anhangueride vissuto nel Cretaceo inferiore (Albiano-Aptiano), in quella che oggi \u00e8 la Formazione Romualdo del Brasile nord-orientale. Il genere contiene due specie: la specie tipo \"M. kellneri\", e \"M. spielbergi\", originariamente identificata come una specie di \"Coloborhynchus\" o \"Anhanguera\".\nDescrizione.\n\"Maaradactylus\" aveva uno dei pi\u00f9 grandi crani tra gli anhangueridi del gruppo Santana. Ci\u00f2 indica una stima per l'apertura alare di circa 6 metri. Questo anhangueride ha anche una cresta relativamente alta che corre lungo la linea mediana delle ossa premascellari, che costituiscono la maggior parte della regione del becco mascellare, e dispone di 35 coppie di denti nella mascella.\nIl gi\u00e0 noto \"Coloborhynchus spielbergi\", ora \"Maaradactylus spielbergi\", presentava creste arrotondate alle estremit\u00e0 delle fauci, simili a quelle degli ornitocheiridi. Tuttavia, al contrario delle creste presenti negli ornithocheiridi, che sono pi\u00f9 robuste e a forma di scatola, le creste sul muso di \"M. spielbergi\" erano pi\u00f9 sottili e a forma di cucchiaio, e la cresta \u00e8 pi\u00f9 sottile dall'alto verso il basso, entrambe caratteristiche comunemente osservate in alcune specie del genere \"Anhanguera\", un genere in cui \"M. speilbergi\" era gi\u00e0 stato classificato da alcuni ricercatori, sotto la nomenclatura di \"A. spielbergi\". Come in altri ornitocheiridi, le dimensioni e l'orientamento dei denti variano considerevolmente lungo la mascella. In \"M. spielbergi\", il modello dentale \u00e8 stato descritto come pi\u00f9 simile ad \"Anhanguera\" piuttosto che a \"Tropeognathus\".\nClassificazione.\nIl seguente cladogramma \u00e8 una topologia recuperata dagli studi di P\u00eagas \"et al.\" (2019). Nelle loro analisi, P\u00eagas \"et al.\" hanno recuperato \"Maaradactylus\" all'interno della famiglia Anhangueridae e come sister taxon di \"Cearadactylus\".\nScoperta e specie.\nIl genere \"Maaradactylus\" si basa sull'esemplare MPSC R 2357, mantenuto presso il Museu Paleontologico de Santana do Cariri, e che comprende un cranio senza mandibola, l'atlante, e l'epistrofeo, scoperto nel 2010, e risalente allo stadio Aptiano-Albiano della Formazione Romualdo di S\u00edtio S\u00e3o Gon\u00e7alo, Santana do Cariri, Cear\u00e1, nel bacino di Araripe, Brasile.\n\"Maaradactylus\" venne descritto da Renan Bantim e colleghi, nel 2014, con la specie tipo, \"Maaradactylus kellneri\". Il nome generico, \"Maaradactylus\", fa riferimento al Maara, una leggenda dei Kiriri secondo cui la figlia di un capo, per stregoneria si trasform\u00f2 in un mostro fluviale dai lunghi denti e divoratrice di pescatori. Il suffisso \"~dactylus\" \u00e8 comune nei nomi di pterosauri ed \u00e8 derivato dal greco \u03b4\u03ac\u03ba\u03c4\u03c5\u03bb\u03bf\u03c2/\"daktylos\" ossia \"dito\", riferito al quarto lungo dito che negli pterosauri supporta l'ala. Il nome specifico, \"kellneri\" onora Alexander Kellner, il principale esperto di pterosauri del Brasile.\nNel 2019, la specie \"Coloborhynchus spielbergi\" \u00e8 stata assegnata al genere \"Maaradactylus\" da Megan L. Jacobs e colleghi, come \"M. spielbergi\". Il nome specifico, \"spielbergi\", fa riferimento al regista Steven Spielberg, regista di \"Jurassic Park\" (1993)."}
{"id": "8510254", "revid": "113667190", "url": "https://it.wikipedia.org/wiki?curid=8510254", "title": "Nagyk\u00e1rolyfalva", "text": ""}
{"id": "8510255", "revid": "113678997", "url": "https://it.wikipedia.org/wiki?curid=8510255", "title": "Guardando le stelle", "text": ""}
{"id": "8510257", "revid": "155634", "url": "https://it.wikipedia.org/wiki?curid=8510257", "title": "Oleksandr Rjabokon'", "text": "Carriera da giocatore.\nHa iniziato la sua carriera come giocatore del Desna \u010cernihiv. Ha trascorso la stagione 1982 in cui ha vinto la medaglia d'argento del campionato della SSR ucraina tra le squadre della terza divisione sovietica nel 1982. La stagione, seguente ha prestato servizio nell'esercito.\nCarriera da allenatore.\nDopo essersi ritirato dal calcio, ha iniziato a lavorare come assistente tecnico nel 1998, primo nel , poi nel .\nFC Borysfen Boryspil'.\nNel 2000, Rjabokon' \u00e8 diventato l'allenatore dell'FC Borysfen Boryspil'.\nSquadra nazionale under 19 Ucraina.\nNella stagione 2001-2002, \u00e8 stato nominato allenatore della Nazionale ucraina Under-19.\nFC Dinamo Minsk.\nNella stagione 2005\u20132006 \u00e8 stato nominato allenatore della Dinamo Minsk in Bielorussia portandola al secondo posto nella Vy\u0161\u0117j\u0161aja Liha 2005.\nFC L'viv.\nAlla fine di giugno 2010, Rjabokon' \u00e8 diventato il nuovo allenatore del FC L'viv nella seconda divisione ucraina.\nDesna \u010cernihiv.\nNel 2012, \u00e8 tornato al Desna \u010cernihiv, dove ha iniziato la sua carriera come giocatore e ha portato il club nei quarti di finale della Coppa d'Ucraina nella stagione 2013-2014 per la prima volta nella sua storia. Ha ottenuto, al termine della stagione 2017-2018, la promozione in Prem\"jer-liha, dopo aver battuto lo agli spareggi."}
{"id": "8510258", "revid": "119029138", "url": "https://it.wikipedia.org/wiki?curid=8510258", "title": "Bianca Bianchini", "text": "Biografia.\nFiglia di Giovanni e Olga Spini, \u00e8 nata a Morbegno in Valtellina e si \u00e8 trasferita in giovane et\u00e0 a Sondrio dove il padre era maestro elementare. Studia nel capoluogo per poi trasferirsi a Milano dove nel 1974 si laurea in pedagogia. Madre di due figli, \u00e8 stata funzionario nella regione Lombardia e dirigente prima del Comune di Sondrio e poi della Provincia. Sostenuta da una coalizione di centro-destra viene eletta, prima donna in carica, sindaco della citt\u00e0 di Sondrio nel 2003."}
{"id": "8510261", "revid": "486946", "url": "https://it.wikipedia.org/wiki?curid=8510261", "title": "K\u00e1rolyfalu", "text": ""}
{"id": "8510265", "revid": "327094", "url": "https://it.wikipedia.org/wiki?curid=8510265", "title": "West Fayu", "text": ""}
{"id": "8510267", "revid": "838137", "url": "https://it.wikipedia.org/wiki?curid=8510267", "title": "Mar\u00eda Spyr\u00e1ki", "text": "Biografia.\nHa studiato chimica all'Universit\u00e0 Aristotele di Salonicco e poi giornalismo alla London School of Journalism nel Regno Unito.\nDurante le elezioni europee del 2014, \u00e8 stata eletta al Parlamento europeo, dove siede nel Gruppo del Partito Popolare Europeo. \u00c8 inoltre membro della commissione per lo sviluppo regionale e della delegazione alla commissione parlamentare mista UE -Macedonia settentrionale."}
{"id": "8510268", "revid": "1573940", "url": "https://it.wikipedia.org/wiki?curid=8510268", "title": "Oculina", "text": "Oculina \u00e8 un genere di madrepore coloniali della famiglia Oculinidae.\nTassonomia.\nIl genere comprende le seguenti specie:"}
{"id": "8510269", "revid": "287204", "url": "https://it.wikipedia.org/wiki?curid=8510269", "title": "Campomorto (disambigua)", "text": ""}
{"id": "8510270", "revid": "1019550", "url": "https://it.wikipedia.org/wiki?curid=8510270", "title": "Roads To Judah", "text": ""}
{"id": "8510271", "revid": "599013", "url": "https://it.wikipedia.org/wiki?curid=8510271", "title": "Clarisse Rasoarizay", "text": "Ha preso parte a diverse edizioni dei Giochi della Francofonia riportando tre medaglie per il proprio paese. Ha preso parte ai Giochi olimpici di e l'anno seguente ai Mondiali di Helsinki. A livello continentale ha vinto una medaglia d'oro ai Giochi panafricani in Nigeria nel 2003.\nDal 2007 ha preso parte ad alcune corse internazionali e a livello locale."}
{"id": "8510274", "revid": "1892390", "url": "https://it.wikipedia.org/wiki?curid=8510274", "title": "Maria Spyraki", "text": ""}
{"id": "8510276", "revid": "599013", "url": "https://it.wikipedia.org/wiki?curid=8510276", "title": "Carlos Dom\u00ednguez Dom\u00ednguez", "text": " "}
{"id": "8510292", "revid": "184755", "url": "https://it.wikipedia.org/wiki?curid=8510292", "title": "Curon (disambigua)", "text": ""}
{"id": "8510303", "revid": "1819104", "url": "https://it.wikipedia.org/wiki?curid=8510303", "title": "Personaggi di Shaman King", "text": "Questa pagina contiene informazioni relative a i personaggi di \"Shaman King\"\nSecondari.\nLily Five.\nUn gruppo di ragazze sciamane con lo scopo di vincere il torneo degli sciamani. Appaiono soltanto nella serie del 2001."}
{"id": "8510304", "revid": "86599", "url": "https://it.wikipedia.org/wiki?curid=8510304", "title": "Lago Maggiore Half Marathon", "text": " \nLa Lago Maggiore Half Marathon \u00e8 una gara podistica sulla distanza della mezza maratona (21,097\u00a0km), organizzata dal 2008, che si svolge annualmente sul Lago Maggiore.\nOrganizzata da \"Sport PRO-MOTION A.S.D.\", associazione sportiva dilettantistica, la manifestazione raccoglie 2000 partecipanti provenienti dall'Italia e dall'estero. "}
{"id": "8510306", "revid": "599013", "url": "https://it.wikipedia.org/wiki?curid=8510306", "title": "Yvon Rakotoarimiandry", "text": "Dopo aver esordito con la nazionale juniores in Portogallo ai Mondiali juniores, Rakotoarimiandry ha esordito con la nazionale seniores nel 1999 ai Giochi panafricani. Nel 2000, oltre a far parte della spedizione malgascia ai Giochi olimpici di , ha vinto una medaglia di bronzo in Algeria ai Campionati africani di atletica leggera 2000. Ha preso parte a manifestazioni internazionali ancora per un biennio con la nazionale natia prima di trasferirsi in Francia e competere nel locale campionato.\nI suoi due figli, Avotra e Nomena, si sono anche loro dedicati all'atletismo."}
{"id": "8510312", "revid": "875256", "url": "https://it.wikipedia.org/wiki?curid=8510312", "title": "Riccardo Piscitelli", "text": "Caratteristiche tecniche.\nPortiere agile e molto fisico, \u00e8 dotato di un ottimo senso della posizione.\nCarriera.\nClub.\nCresciuto nel settore giovanile del , il 6 luglio 2012 Piscitelli passa in prestito alla , con cui inizia la carriera professionistica. Il 18 luglio 2013 viene ceduto in compropriet\u00e0 al , che nel 2014 lo acquista a titolo definitivo. Nel suo lungo periodo con i campani, veste principalmente i panni di portiere di riserva, ma partecipa comunque all'ascesa del club, che nel giro di due anni (dal 2015 al 2017) ottiene due promozioni consecutive, passando dalla Lega Pro alla Serie B e poi giungendo per la prima volta nella sua storia in Serie A.\nRimasto svincolato dopo aver trascorso cinque anni con i giallorossi, il 5 dicembre 2018 Piscitelli viene tesserato fino al termine della stagione dal . Con la formazione emiliana, recupera il posto da titolare, lasciato vuoto dall'infortunato Simone Colombi, ma non riesce a risollevare le sorti della squadra, che termina il campionato di Serie B all'ultimo posto e retrocede in Serie C.\nIl 28 giugno 2019, Piscitelli si trasferisce in Romania, alla , iniziando cos\u00ec una serie di esperienze all'estero. Compagno di squadra dei connazionali Diego Fabbrini e Mattia Montini, \u00e8 il portiere titolare dei biancorossi fino alla sospensione del campionato a causa dell'emergenza da COVID-19. Tuttavia, poco dopo la ripresa della stagione, il portiere risolve il proprio accordo con la Dinamo per perseguire altre opportunit\u00e0.\nPiscitelli approda cos\u00ec nel campionato portoghese, firmando un contratto di tre anni con il Nacional de Madeira. Divide il posto fra i pali con i veterani Daniel Guimar\u00e3es e Ant\u00f3nio Filipe in una stagione particolarmente deludente per gli isolani, che concludono da fanalini di coda della Primeira Liga e retrocedono nella seconda serie a un solo anno dalla promozione.\nIl 21 luglio 2021, Piscitelli viene acquistato dagli ungheresi del . Partito come riserva di Botond Antal, fa il suo esordio nella massima serie locale il 22 agosto, giocando da titolare (e senza subire reti) la partita contro il Gyirm\u00f3t, conclusasi sullo 0-0.\nNazionale.\nPiscitelli ha rappresentato l'Italia a diversi livelli giovanili, collezionando anche una presenza in Under-21, sotto la guida di Devis Mangia, nel 2012.\nStatistiche.\nPresenze e reti nei club.\n\"Statistiche aggiornate al 23 agosto 2021.\""}
{"id": "8510320", "revid": "113668543", "url": "https://it.wikipedia.org/wiki?curid=8510320", "title": "Dalena", "text": ""}
{"id": "8510321", "revid": "22475", "url": "https://it.wikipedia.org/wiki?curid=8510321", "title": "United States Army Intelligence and Security Command", "text": "Lo United States Army Intelligence and Security Command (INSCOM) \u00e8 un comando sotto il controllo diretto dei quartier generali dell'Esercito degli Stati Uniti, responsabile di tutte le sue unit\u00e0 di spionaggio militare. Il suo quartier generale \u00e8 situato presso Fort Belvoir, in Virginia.\nStruttura.\nEsistono due principali tipologie di battaglione.\nCollection.\nEsso \u00e8 organizzato in un Headquarters &amp; Headquarters Company, una compagnia di controspionaggio e una di interrogazioni.\nOperations.\nEsso \u00e8 organizzato in un Headquarters &amp; Headquarters Company, una compagnia EACIC, una TECHINT e un distaccamento STRATEGIC IA.\nOrganizzazione.\nAl gennaio 2019 il comando controlla le seguenti unit\u00e0:"}
{"id": "8510325", "revid": "113668773", "url": "https://it.wikipedia.org/wiki?curid=8510325", "title": "Dobis", "text": ""}
{"id": "8510328", "revid": "599013", "url": "https://it.wikipedia.org/wiki?curid=8510328", "title": "Benito Ram\u00edrez", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 20 gennaio 2017 disputando l'incontro di Primera Divisi\u00f3n pareggiato 1-1 contro il ."}
{"id": "8510329", "revid": "31886", "url": "https://it.wikipedia.org/wiki?curid=8510329", "title": "Charles Frankel", "text": "Iniziato nella societ\u00e0 segreta Phi Beta Kappa e nella Century Association, fond\u00f2 il National Humanities Center a Research Triangle Park e divenne vicesegretario di Stato per l'istruzione e della cultura durante la presidenza Johnson.\nFu il caporedattore-consulente della rivista \"Current\" e membro dell'American Philosophical Association, dell'Associazione americana dei professori universitari (nella quale diresse la commissione per l'etica professionale), dell'Institut International de Philosophie Politique, dell'Authors Guild. \nPubblic\u00f2 alcuni scritti sulla teoria del valore, la filosofia sociale e la filosofia della storia.\nBiografia.\nFiglio di Abraham Philip e Estelle Edith (Cohen) Frankel, dopo aver frequentato l'Universit\u00e0 Cornell, nel 1937 Frankel consegu\u00ec con lode il BA in inglese e filosofia presso la Columbia University, presso la quale nel '46 complet\u00f2 anche il PhD. Terminata la Seconda Guerra Mondiale, Frankel prest\u00f2 servizio come tenente nella Marina degli Stati Uniti e nel '68 si \u00e8 laureato in giurisprudenza all'Universit\u00e0 Mercer di Macon, in Georgia.\nRimase nell'universit\u00e0 in cui aveva studiato, con la quale firm\u00f2 il primo contratto di collaborazione nel '39. Nel '53 vinse la Guggenheim Fellowship e l'anno dopo divenne professore ospite all'Universit\u00e0 di Parigi con una borsa di studio Fulbright. Nello stesso anno, fu anche lettore all'Universit\u00e0 di Dublino, al Bennington e al Bowdoin College, all'Universit\u00e0 dell'Ohio e alla New York University School of Social Work, finch\u00e9 nel '56 fu promosso ordinario di filosofia alla Columbia.\nIl 17 agosto 1941 Frankel spos\u00f2 Helen Beatrice Lehman, con la quale crebbe due figli, Susan e Carl.\nNel 1960, Frankel divenne caporedattore-consulente di \"Current\", rivista di riferimento nel settore della telecomunicazione USA, nonch\u00e9 membro del Consiglio di amministrazione della Civil Liberties Union dello Stato di New Yor. Nel 1962 fu eletto membro dell'Assemblea nazionale per l'insegnamento dei principi della Carta dei diritti , e, in seguito, della Conferenza di Scienza, Filosofia e Religione.\nIl 22 agosto 1965, Frankel succedette a Harry McPherson come Vicesegretario di Stato per gli affari educativi e culturali. Durante l'amministrazione Johnson, ricopr\u00ec il ruolo di Assistente Segretario di Stato per l'istruzione e della cultura (1965-1967), ma si dimise in segno di protesta per la Guerra del Vietnam.\nNel 1978 Frankel fu il fondatore e primo presidente del National Humanities Center a Research Triangle Park, nella Carolina del Nord.\nIl 10 maggio 1979, Frankel e la moglie furono uccisi da una serie di colpi di arma da fuoco durante una rapina nella loro dimora di Bedford Hills. Al momento della morte, era professore di filosofia e affari pubblici nell'Old Dominion della Columbia University.\nRiconoscimenti.\nIl National Endowment for the Humanities (NEH) ha assegnato il Premio Charles Frankel dal 1989 al 1996 a persone che avevano reso contributi eccezionali alla comprensione delle scienze umane da parte del pubblico. Nel '97 il premio fu ribattezzato National Humanities Medal.\nParlando della crisi finanziaria del 2007, il magnate americano Charlie Munger lo ha ricordato con le seguenti parole:\nCollegamenti esterni.\n[[Categoria:Massoni]"}
{"id": "8510330", "revid": "1977557", "url": "https://it.wikipedia.org/wiki?curid=8510330", "title": "Etica professionale", "text": ""}
{"id": "8510332", "revid": "123525458", "url": "https://it.wikipedia.org/wiki?curid=8510332", "title": "Little Brother (romanzo)", "text": "Little Brother, conosciuto anche come X, \u00e8 un romanzo scritto da Cory Doctorow, pubblicato in originale nel 2008 da Tor Books ed edito per la prima volta in Italia nel 2009 da Newton Compton Editori.\nL'autore \u00e8 un fervente sostenitore della liberalizzazione del sistema del diritto d'autore tanto da affermare:\nHa quindi deciso di rendere disponibile gratuitamente con una licenza Creative Commons (CC BY-NC-SA) questo romanzo in lingua inglese tramite il suo sito web.\nTrama.\nAmbientato nella San Francisco di un futuro non ben definito (Windows Vista \u00e8 ancora installato in molti computer pur essendo definito obsoleto), il romanzo inizia con Marcus, il personaggio principale, che decide di fuggire di soppiatto da scuola per andare a giocare ad \"Harajuku Fun Madness\", il gioco del momento, assieme ai suoi tre miglior amici: Daryll, Vaness e Jolu. Sfortunatamente per loro questo li porta ad essere presenti quando un attentato terroristico colpisce uno dei ponti pi\u00f9 importanti della citt\u00e0 (e, come scopriranno in seguito, anche parte della metropolitana).\nNel caos successivo all'esplosione, mentre tutti cercano di rifugiarsi nella metropolitana, Daryll viene accoltellato da qualcuno nella folla.\nSpaventato dalla situazione il gruppo cerca di attirare l'attenzione di un'ambulanza per chiedere aiuto, riuscendo per\u00f2 a farsi notare unicamente da una volante del Dipartimento della sicurezza interna che arresta i ragazzi, sospettandoli di essere gli autori dell'attacco.\nI quattro amici vengono prima imprigionati in una prigione segreta e poi sottoposti a continui interrogatori e torture, unicamente per essersi trovati nel posto sbagliato al momento sbagliato. Il profondo rispetto che Marcus prova per la privacy non facilita la cosa: pi\u00f9 volte si rifiuta infatti di far controllare agli agenti il suo telefono e la sua mail, ritenendo il gesto una violazione dei suoi diritti.\nDopo 5 giorni di prigionia, durante i quali i genitori si erano convinti che i ragazzi fossero morti nell\u2019esplosione, Marcus (umiliato e privato della sua privacy) viene rilasciato insieme a Vanessa e Jolu, dopo essere stato pesantemente minacciato e con l'ordine di non raccontare a nessuno del suo periodo di detenzione.\nI ragazzi trovano una citt\u00e0 cambiata: \u00e8 diventata di fatto uno Stato di polizia, in cui ogni passo o movimento di denaro viene controllato minuziosamente dagli agenti del Dipartimento. Inoltre, molti cittadini sono detenuti senza accuse e interrogati con pratiche proibite dalla legge.\nMarcus non riesce ad accettare la cosa: non vuole permettere che i diritti umani fondamentali vengano violati in nome della lotta al terrorismo e decide di contrattaccare sfruttando le sue conoscenze tecnologiche.\nPur consapevole di correre un grande rischio perch\u00e9 ancora controllato dal dipartimento, Marcus distribuisce ad alcuni suoi amici una copia di ParanoidLinux, un sistema operativo che permette di navigare in modo completamente anonimo, cos\u00ec da poter parlare senza il rischio di essere spiati dal Dipartimento. Involontariamente, questo suo gesto d\u00e0 il via alla creazione di una vera e propria rete chiamata Xnet popolata principalmente da studenti felici di poter navigare senza essere controllati. In seguito, grazie ad Xnet, si crea un vero e proprio movimento anti-establishment che vede come portavoce l'utente \"M1k3y\", nuovo nickname di Marcus. Il suo primo alias, W1n5t0n, era infatti troppo conosciuto e il Dipartimento avrebbe potuto riconoscerlo.\nSolo la successiva decisione di Marcus di esporsi pubblicamente e raccontare ad una giornalista la sua storia permette un ritorno alla normalit\u00e0. I soprusi subiti dal ragazzo e le prove di altri abusi di potere raccolte tramite Xnet costringono infatti il governo a prendersi la responsabilit\u00e0 delle sue azioni e a liberare tutti i prigionieri detenuti ingiustamente (tra cui Daryll).\nLa vittoria si rivela solo parziale: c'\u00e8 stata una pubblica ammissione di colpa, tuttavia il governo stesso assolve gli agenti colpevoli punendoli unicamente con un trasferimento ad altro luogo di lavoro.\nTemi affrontati.\nSono molti i temi trattati, pi\u00f9 o meno approfonditamente, da \"Little Brother\": l'amicizia, il primo amore, i rapporti tra adolescenti e genitori, i meccanismi di formazione di un sistema totalitario, il rapporto tra societ\u00e0 ed individuo, l'attivismo sociale e le libert\u00e0 civili. Pi\u00f9 di tutti per\u00f2 viene trattato il tema della tecnologia e di come quest'ultima pu\u00f2 essere usata: al contrario della visione di Orwell, secondo cui la tecnologia \u00e8 unicamente al servizio del potere, qui viene spiegato che grazie ad essa \u00e8 possibile combattere ad armi pari contro chiunque.\nAlcuni dei temi elencati sopra, uniti a tematiche come la paura, il sesso, la lealt\u00e0, la paranoia e la tortura, rappresentano un terreno insolito per il pubblico principale cui \u00e8 rivolto il romanzo, ovvero i giovani adulti. In una intervista al \"Journal of Adolescent &amp; Adult Literacy\" l'autore ha risposto che fortunatamente non c'\u00e8 stata nessuna richiesta di censurare determinati argomenti da parte dell'editore.\nRicezione e critica.\nIl romanzo debutta nel maggio 2008 al nono posto nell'elenco dei best seller del \"The New York Times\" nella sezione \"Children\u2019s Chapter Books\". Il 15 giugno 2008 il libro sale all'ottavo posto, posizione che mantiene fino al 29 giugno 2008 quando esce dalla lista dopo esserci rimasto per 6 settimane. Pochi mesi dopo viene citato tra i migliori libri consigliati ai bambini per il 2008.\nLa critica accoglie positivamente il romanzo. Eric Brown per \"The Guardian\" lo definisce come \"una lettura eccezionale\". Austin Grossman nella sua recensione per il \"New York Times\" critica alcuni cambiamenti di tono nel libro: passaggi troppo repentini tra le prime esperienze amorose del protagonista e disquisizioni tecniche sui protocolli internet. Tuttavia ritiene che meriti un posto a fianco di capolavori come \"1984\" o \"Fahrenheit 451\".\n\"Kirkus review\" descrive il libro come un tributo didattico impenitente a \"1984\" e lo definisce \"uno sguardo terrificante sul futuro o sul presente\".John Baichtal lo definisce come un manuale per i nostri bambini per salvare il futuro. Scrive:\nPremi e riconoscimenti.\nOltre questi premi ha ricevuto candidature come miglior romanzo per i premi Nebula, Locus e Hugo.\nOpere derivate.\nFilm.\nCory Doctorow annuncia nel 2009 tramite il suo blog che la casa di produzione Angry Films ha comprato i diritti per una possibile trasposizione cinematografica.\nNel 2015 la Paramount acquista i diritti mantenendo Don Murphy come produttore.\nTeatro.\nNel 2009 viene allestita una prima produzione dal vivo dal Griffin Theatre di Chicago adattata da William Massolia. Questo primo adattamento viene accolto positivamente dalla critica: \"Sci-fi Wire\" elogia la produzione (pur criticando l'esposizione di alcuni argomenti trattati perch\u00e9 ritenuti troppo tecnici per un pubblico normale) descrivendola come: \nIl \"Chicago Sun-Times\" al contrario elogia l'adattamento perch\u00e9 comprensibile anche a non esperti.\nNel 2012 viene annunciato un altro adattamento teatrale, questa volta diretto da Josh Costello. Lo spettacolo viene arricchito con una colonna sonora originale prodotta da Chris Houston, una coreografia originale creata da Daunielle Rasmussen e proiezioni video animate. Charlie Jane Anders di \"IO9\" lo ritiene uno spettacolo da non perdere e scrive:\nEdizione italiana.\nIn Italia il romanzo \u00e8 stato edito per la prima volta da Newton Compton Editori con il titolo \"X\".\nNel 2015 Multiplayer Edizioni ha ripubblicato il libro con il titolo originale, mantenendo la traduzione di Francesco Graziosi.\nSequel.\n\u00c8 stato pubblicato un seguito, in originale da Tor Books e in Italia da Multiplayer Edizioni, chiamato \"Homeland\".\nAmbientato anni dopo i fatti del primo libro, \"Homeland\" presenta una California sull'orlo del collasso economico. Grazie al suo passato, Marcus \u00e8 riuscito a trovare lavoro per un noto politico; tuttavia quando Masha si ripresenta portando prove di reati di aziende e governi, lui si trova a dover decidere cosa fare di quel materiale. Il protagonista \u00e8 quindi tormentato da una scelta: divulgare tutto come promesso a Masha, o seguire il suo sesto senso, che gli suggerisce di non pubblicare i documenti senza conoscerne esattamente il contenuto?"}
{"id": "8510345", "revid": "599013", "url": "https://it.wikipedia.org/wiki?curid=8510345", "title": "Andr\u00e9s Mart\u00edn", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , ha esordito in prima squadra il 9 settembre 2018 disputando l'incontro di Segunda Divisi\u00f3n pareggiato 0-0 contro l'.\nStatistiche.\n\"Statistiche aggiornate al 13 giugno 2020\"."}
{"id": "8510347", "revid": "113669194", "url": "https://it.wikipedia.org/wiki?curid=8510347", "title": "Priester", "text": ""}
{"id": "8510355", "revid": "767487", "url": "https://it.wikipedia.org/wiki?curid=8510355", "title": "Bruno Stegagnini", "text": " \nBiografia.\nDopo aver frequentato la Nunziatella e quindi l'Accademia militare di Modena, divenne ufficiale dell'Arma dei Carabinieri. Nel 1968 con il grado di tenente prest\u00f2 servizio a Sassari, operando contro l'anonima sequestri. L\u00ec conobbe il sassarese Francesco Cossiga, all'epoca sottosegretario DC alla difesa.\nCandidato nel 1976 alle elezioni politiche per la Camera dei deputati, nella lista della Democrazia Cristiana nella circoscrizione di Firenze, fu primo dei non eletti e subentr\u00f2 a Giorgio La Pira il 9 novembre 1977.\nFu rieletto nel 1979 e nel 1983. Quell'anno fu vicepresidente della commissione difesa della Camera. Riconfermato nel 1987, fu indicato come membro dell'Assemblea parlamentare del Consiglio d'Europa, prima supplente, poi titolare.\nRest\u00f2 a Montecitorio fino al 1992 .\nTornato nell'Arma con il grado di colonnello, si conged\u00f2 nel 1999 con il grado di generale di brigata."}
{"id": "8510420", "revid": "110157", "url": "https://it.wikipedia.org/wiki?curid=8510420", "title": "Current (periodico)", "text": "Current \u00e8 un periodico commerciale in lingua inglese dedicato alle trasmissioni pubbliche negli Stati Uniti.\nLa Public Broadcasting Service (PBS) lo ha descritto come \u00abil periodico pi\u00f9 letto nel settore\u00bb. \u00c8 ufficialmente pubblicato dalla Current LLC. societ\u00e0 con sede a Takoma Park, nel Maryland.\nStoria.\nIl giornale, fondato nel 1980, fu uno dei primi periodici lanciati dalla National Association of Educational Broadcaster (NAEB), un'associazione di emittenti non commerciali nata nel '25, i cui membri erano i fondatori della PBS e della National Public Radio.\nDopo la bancarotta del NAEB nell''81, la rivista torn\u00f2 in edicola l'anno successivo come servizio giornalistico indipendente della stazione televisiva pubblica WNET.\nNel 2010 WNET.org cedette Current alla American University School of Communication."}
{"id": "8510456", "revid": "113669580", "url": "https://it.wikipedia.org/wiki?curid=8510456", "title": "Zaschwitz", "text": ""}
{"id": "8510475", "revid": "736476", "url": "https://it.wikipedia.org/wiki?curid=8510475", "title": "Oleksandr Ryabokon", "text": ""}
{"id": "8510477", "revid": "4175", "url": "https://it.wikipedia.org/wiki?curid=8510477", "title": "Shaun Peter Murphy", "text": ""}
{"id": "8510487", "revid": "736476", "url": "https://it.wikipedia.org/wiki?curid=8510487", "title": "Evaristo Marquez", "text": ""}
{"id": "8510500", "revid": "4252", "url": "https://it.wikipedia.org/wiki?curid=8510500", "title": "Lega Lituana Gay", "text": ""}
{"id": "8510502", "revid": "4252", "url": "https://it.wikipedia.org/wiki?curid=8510502", "title": "Lithuanian Gay League", "text": ""}
{"id": "8510507", "revid": "1702319", "url": "https://it.wikipedia.org/wiki?curid=8510507", "title": "Chiesa di San Floriano (Tramonti di Sopra)", "text": "La chiesa di San Floriano \u00e8 la parrocchiale di Tramonti di Sopra, in provincia di Pordenone e diocesi di Concordia-Pordenone; fa parte della forania di Maniago.\nStoria.\nStando a quanto \u00e8 riportato dal \"Catapan\", a Tramonti di Sopra esisteva una chiesa gi\u00e0 nel Quattrocento; dalla relazione della visita del 1584 del vescovo di Parenzo Cesare Nores s'apprende che tale chiesa, che era dotata di un altare consacrato, era dipendente dalla pieve di Tramonti di Sotto.&lt;br&gt;La chiesa venne riedificata nel 1625 e sub\u00ec un rifacimento nel 1668; il 2 gennaio 1670 fu eretta a parrocchiale con decreto del vescovo di Concordia Agostino Premoli.&lt;br&gt;\nL'edificio venne completamente restaurato nel 1861; in quell'occasione fu realizzato il controsoffitto.&lt;br&gt;Nel 2004 la torre campanaria sub\u00ec un intervento di ristrutturazione.\nDescrizione.\nEsterno.\nLa chiesa parrocchiale di Tramonti di Sotto sorge fuori dal paese.&lt;br&gt;La facciata dell'edificio presenta il portale timpanato, sopra il quale c'\u00e8 una finestra circolare con una vetrata realizzata da Pierino Sam.\nInterno.\nL'interno, che \u00e8 in stile neoclassico, \u00e8 costituito da una sola navata; opere di pregio qui conservate sono gli affreschi del 1939 eseguiti da Gino Marchetot, il barocco altare maggiore, costruito con marmi policromi e ai lati del quale vi sono due statue ritraenti \"San Domenico\" e \"San Floriano\", gli altari laterali, impreziositi dalla statua della \"Beata Vergine del Rosario\", da un paliotto avente una raffigurazione della \"Vergine Maria\" e uno \"San Rocco\" e il pulpito, risalente al Seicento."}
{"id": "8510512", "revid": "1451528", "url": "https://it.wikipedia.org/wiki?curid=8510512", "title": "Morte di Abraham Lincoln", "text": ""}
{"id": "8510513", "revid": "1451528", "url": "https://it.wikipedia.org/wiki?curid=8510513", "title": "Morte di John Fitzgerald Kennedy", "text": ""}
{"id": "8510515", "revid": "1451528", "url": "https://it.wikipedia.org/wiki?curid=8510515", "title": "Morte di Martin Luther King", "text": ""}
{"id": "8510523", "revid": "1543377", "url": "https://it.wikipedia.org/wiki?curid=8510523", "title": "Transgender Europe", "text": "Transgender Europe (TGEU) \u00e8 un'organizzazione non governativa fondata nel 2005 a Vienna per i diritti delle persone transessuali e transgender contro la discriminazione e la transfobia. Attualmente, la sua sede \u00e8 a Berlino, in Germania. \nTEGU \u00e8 in relazione con l'Azione globale per l'uguaglianza trans che ha partecipato alla formazione \"Principi di Yogyakarta in azione\" e dell'ILGA in Europa e pubblica lo stato dei diritti delle persone transgender in Europa e i nomi delle persone uccise per moventi transfobici. Collabora a documenti pubblicati dalla Commissione europea. \nTEGU combatte anche contro la medicalizzazione psichiatrica (CD-10) dell'identit\u00e0 di genere delle persone trans e della castrazione forzata, e milita piuttosto a favore del riconoscimento dell'identit\u00e0 di genere. L'associazione ha accolto con favore la decisione tedesca di autorizzare la registrazione di minori come appartenenti a un terzo sesso. \nL'organizzazione \u00e8 stata descritta nei documenti del Consiglio d'Europa come una federazione di una rete europea di attivisti e associazioni transgender dal 2005. Nel 2015 contava 74 organizzazioni membri in 39 paesi. Il TGEU ha coordinato a livello europeo l'opposizione alle leggi (di 17 paesi europei nel 2016, di cui 11 nell'UE) che impongono la castrazione come prerequisito per il cambiamento di stato civile. "}
{"id": "8510533", "revid": "4252", "url": "https://it.wikipedia.org/wiki?curid=8510533", "title": "TGEU", "text": ""}
{"id": "8510536", "revid": "4252", "url": "https://it.wikipedia.org/wiki?curid=8510536", "title": "TEGU", "text": ""}
{"id": "8510555", "revid": "767487", "url": "https://it.wikipedia.org/wiki?curid=8510555", "title": "The Counting House", "text": "The Counting House \u00e8 un film del 2007 diretto da Carlo Giudice e Paolo Marcellini sotto lo pseudonimo Dipteros.\nTrama.\nUna multinazionale biochimica ha condotto sulla popolazione di una piccola isola sperduta esperimenti genetici, che non andati per il verso giusto: hanno, infatti, generato dei mostri deformi."}
{"id": "8510557", "revid": "22475", "url": "https://it.wikipedia.org/wiki?curid=8510557", "title": "Super Zaxxon", "text": "Super Zaxxon \u00e8 un videogioco arcade sparatutto a scorrimento di fantascienza, primo seguito di \"Zaxxon\". Pubblicato da SEGA nel 1982, lo stesso anno di \"Zaxxon\", fu poi convertito per i computer Apple II, Atari 8-bit, Commodore 64 e IBM compatibili.\nNel caso del Commodore 64 uscirono due conversioni del tutto differenti, quella su cartuccia della SEGA e quella su disco/cassetta della HesWare/U.S. Gold. Nel caso dell'Atari 8-bit la versione cartuccia differisce solo per alcuni dettagli.\nModalit\u00e0 di gioco.\n\"Super Zaxxon\" \u00e8 al pari di \"Zaxxon\" uno sparatutto a scorrimento obliquo con l'uso della proiezione isometrica. Le vite sono tre, senza punti ferita. Si usano un joystick a 8 direzioni, per controllare la navicella, e un pulsante, per sparare. \nLe differenze col suo predecessore sono essenzialmente tre:"}
{"id": "8510563", "revid": "599013", "url": "https://it.wikipedia.org/wiki?curid=8510563", "title": "Vitaly Janelt", "text": "Caratteristiche tecniche.\nCentrocampista mancino con ottime doti atletiche, solitamente schierato mediano davanti alla difesa, si contraddistingue per prestanza fisica e abilit\u00e0 nel recuperare palloni ma presenta anche buone abilit\u00e0 tecniche, una buona intelligenza tattica e un buon tiro da fuori area\nCarriera.\nCresciuto nel settore giovanile dell', nel 2014 \u00e8 stato acquistato dal con cui ha disputato alcune partite con la squadra riserve nella stagione 2016-2017.\nIl 9 gennaio 2017 \u00e8 stato ceduto in prestito al , trasferimento diventato definitivo al termine della stagione.\nStatistiche.\n\"Statistiche aggiornate al 13 giugno 2020\"."}
{"id": "8510567", "revid": "181699", "url": "https://it.wikipedia.org/wiki?curid=8510567", "title": "Karlova Ves", "text": ""}
{"id": "8510568", "revid": "547034", "url": "https://it.wikipedia.org/wiki?curid=8510568", "title": "Un grande grande grande Tony Renis", "text": "Un grande grande grande Tony Renis \u00e8 una compilation del cantante-compositore italiano Tony Renis, pubblicata dalla RCA (serie Linea Tre) e ristampata dalla Ariston (serie Oxford) nel 1980."}
{"id": "8510602", "revid": "729019", "url": "https://it.wikipedia.org/wiki?curid=8510602", "title": "Grace Foods", "text": "Grace Foods \u00e8 un'azienda alimentare con sede a Kingston in Giamaica.\nVenne fondata nel 1922 a Kingston con il nome GraceKennedy Foods dallo statunitense John J. Grace e dal giamaicano Fred W. Kennedy. Fa parte della multinazionale GraceKennedy Ltd, che opera anche nei settori finanziario e assicurativo.\nProduce soprattutto prodotti della cucina caraibica e giamaicana, che distribuisce principalmente nei Paesi caraibici, Messico, Stati Uniti, Canada e Regno Unito.\nNel 2016 gestiva cinque stabilimenti di produzione e aveva circa 2.200 dipendenti. "}
{"id": "8510637", "revid": "628767", "url": "https://it.wikipedia.org/wiki?curid=8510637", "title": "Gediminidi", "text": "I Gediminidi (; in samogitico: Ged\u0117m\u0117n\u0101t\u0113; ; ; ) furono una dinastia di sovrani del Granducato di Lituania che regn\u00f2 dal XIV secolo al XVI secolo. Un ramo di questa famiglia, gli Jagelloni, regnarono anche nel Regno di Polonia, Regno d'Ungheria e Regno di Boemia. \nIl titolo monarchico pi\u00f9 adottato era, secondo la tradizione ricostruzione lituana, \"kunig\u0173 kunigas\" (\"duca dei duchi\") e, pi\u00f9 tardi, \"didysis kunigas\" (\"grande/alto duca\") o, pi\u00f9 brevemente, \"kunigaik\u0161tis\". Nel XVIII secolo, quest'ultima and\u00f2 inserita nella forma tautologica \"didysis kunigaik\u0161tis\", che si pu\u00f2 tradurre semplicemente con \"Granduca\".\nOrigini della famiglia.\nIl primo membro conosciuto la cui esistenza \u00e8 certa dei Gediminidi si ritiene fosse Butigeidis (in carica dal 1285 al 1291). Alla morte di quest'ultimo, subentr\u00f2 suo fratello Butvydas. \nFu dal 1295 che cess\u00f2 per il Granducato il periodo di instabilit\u00e0 innescato ben 30 anni prima alla morte di Mindaugas: da quell'anno e fino al 1316 regn\u00f2 Vytenis e poi segu\u00ec Gediminas. Le origini di uno dei sovrani pi\u00f9 influenti della Lituania sono sconosciute e sono oggetto di dibattito storiografico. Riassumendo in sintesi le varie teorie, Gediminas: era il figlio del suo predecessore, il fratello, il cugino oppure il suo stalliere. Per svariati secoli circolarono solo due versioni delle sue origini. Una prima, riportata nelle cronache scritte molto tempo dopo la morte di Gediminas dai Cavalieri Teutonici, tradizionali avversari data della Lituania, afferma che il Granduca fosse uno stalliere di Vytenis e, in seguito, lo avesse ucciso per sedersi sul trono. Una differente versione \u00e8 contenuto nelle cronache lituane, apparsa anch'essa molto tempo dopo la morte di Gediminas, riporta che questo era il figlio di Vytenis. Poich\u00e9 quando questi divenne granduca aveva quasi la stessa et\u00e0 del suo predecessore, \u00e8 improbabile questo specifico rapporto parentale. I due documenti sono da ritenere dunque poco verosimili l'uno (le cronache tedesche) perch\u00e9 intento a mettere in risalto gli aspetti di una figura negativa, l'altro perch\u00e9 \u00e8 una ricostruzione fantasiosa, non basata su alcuna prova concreta.\nRicerche recenti indicano che un ascendente di Gediminias avrebbe potuto essere Skalmantas. Nel 1974 lo storico Jerzy Ochma\u0144ski not\u00f2 che \"Z\u00e1don\u0161tina\", un testo poetico russo della fine del XIV secolo, contiene un verso in cui i due figli di Algirdas dicono dei loro antenati: \"Siamo due fratelli - figli di Algirdas e nipoti di Gediminas, e pronipoti di Skalmantas\". \u00c8 cos\u00ec che \u00e8 nato quel filone dottrinale che considera Skalmantas come il capostipite a lungo ricercato della dinastia gediminide. Ochma\u0144ski ipotizz\u00f2 che il poema saltasse la generazione rappresentata da Butvydas e si focalizzasse su quell'antenato a noi prima ignoto. Lo studioso lituano Tomas Baranauskas non \u00e8 convinto di tale affermazione: secondo la sua ricostruzione, Skalmantas era il fratello di Butvydas piuttosto che suo padre, e, quindi, Vytenis e Gediminas erano cugini.\nAltri rami della famiglia.\nI rami della famiglia convertitisi alla fede ortodossa erano principalmente ruteni, che era anche una delle due lingue pi\u00f9 parlate nel Granducato, uno stato sempre pi\u00f9 esteso dalla fine del XIII secolo: Gediminas riusc\u00ec ad unire le terre gi\u00e0 possedute sul mar Baltico alle coste del mar Nero. Alcune di queste famiglie (ad esempio i Czartoryski) in seguito si convertirono al cattolicesimo e furono polonizzate. Altri (ad es. i Golicyn) si trasferirono in Moscovia e furono completamente russificate.\nIn Polonia, i principali rami della famiglia gediminide (Olelkowicz-S\u0142ucki, Wi\u015bniowiecki, Zbaraski) si sono estinti. Quelle russe principali sono i Bulgakov, i Golicyn, i Kurakin, i Khovanskij, i Trubeckoj, Mstislavskij, i Belskij e i Volinski.\nSovranit\u00e0 e titoli.\nI membri della dinastia gediminide regnarono sul Granducato di Lituania in veste di granduchi. Quest'ultima figura agiva come \"primus inter pares\" tra i vari signori locali e nobili che governavano le terre lituane con un sistema di stampo feudale. I membri della famiglia regnante e della nobilt\u00e0 ricevevano infatti dei feudi da amministrare ed erano indipendenti in relazione ad alcuni limitati ambiti, il pi\u00f9 importante dei quali risultava la politica fiscale. I nobili collaboravano inoltre attivamente in questioni di stato, tramite ad esempio la negoziazione dei trattati. In qualunque modo si definissero i principi lituani minori, riconoscevano sempre la supremazia dell'ufficio granducale.\nTra i membri della casata un posto di prestigio era ricoperto dal duca di Trakai, che esercitava un potere equiparabile a quello del granduca pur essendogli formalmente sottoposto. La tradizione di questo doppio governo si consolid\u00f2 tra i duchi lituani, consentendo loro di contenere la potenza dei cavalieri teutonici a ovest mentre perseguivano le loro campagne espansionistiche a est. Si sa in maniera pi\u00f9 o meno certa che operarono in maniera congiunta in periodi diversi sovrani come Dausprungas e Mindaugas, Pukuveras e Butigeidis, Vytenis e Gediminas, Jaunutis e K\u0119stutis, Algirdas e K\u0119stutis, e Jogaila e Vitoldo. La natura giuridica e politica di questa forma di governo \u00e8 difficile da definire con precisione: secondo lo storico Stephen Christopher Rowell, \"riflette la convenienza politica; certamente non soddisfa la definizione formale di diarchia come \u00abgoverno di due autorit\u00e0 indipendenti\u00bb [...], in quanto i due sovrani non rivestivano ruoli uguali: era il granduca di Vilnius ad essere il capo supremo\".\nI granduchi lituani gediminidi erano insigniti del titolo \"didysis kunigaik\u0161tis\" (da \"kunigaik\u0161tis\", un termine che trova una certa affinit\u00e0 con la variante germanica \"k\u00f6nig\", mentre \"didysis\" conferiva un tono ancor pi\u00f9 nobile), traducibile come granduca o gran principe. Altri titoli utilizzati erano funzionali a indicare il loro status di sovrano supremo e di enfatizzare sia la supremazia sui governanti inferiori, sia l'indipendenza di qualsiasi sovrano superiore: \"furst\", \"herczog\", \"rex\" e \"dux\", preceduti dagli aggettivi \"gross\", \"obirster\", \"supremus\" e \"magnus\". Algirdas, il quale aveva sposato Uliana, figlia di Alessandro I, gran principe di Tver', fu il primo sovrano baltico ad auto-definirsi \"velikii kniaz\", un equivalente russo del suo titolo lituano, con ogni probabilit\u00e0 teso a rimarcare il suo dominio nelle terre della Rus' sotto il suo controllo. In greco, Algirdas utilizz\u00f2 persino il titolo imperiale \"basileus\", sebbene gli scribi bizantini si rivolvessero a lui come \"reks\" o \"megas rex\": si trattava di termini sovente riservati ai principi cattolici."}
{"id": "8510643", "revid": "628767", "url": "https://it.wikipedia.org/wiki?curid=8510643", "title": "Dinastia gediminide", "text": ""}
{"id": "8510657", "revid": "1543377", "url": "https://it.wikipedia.org/wiki?curid=8510657", "title": "Sch\u00f6nberg (Bad Brambach)", "text": "Sch\u00f6nberg \u00e8 una frazione del comune tedesco di Bad Brambach, nel \"Land\" della Sassonia."}
{"id": "8510658", "revid": "113671821", "url": "https://it.wikipedia.org/wiki?curid=8510658", "title": "Sch\u00f6nberg am Kapellenberg", "text": ""}
{"id": "8510692", "revid": "124823493", "url": "https://it.wikipedia.org/wiki?curid=8510692", "title": "Research Triangle Park", "text": "Il Research Triangle Park (RTP) \u00e8 il pi\u00f9 grande parco tecnologico degli Stati Uniti. Il nome deriva dalla sua posizione baricentrica rispetto alle tre citt\u00e0 circostanti di Raleigh, Durham e Chapel Hill, o, pi\u00f9 propriamente, per le tre universit\u00e0 in esse presenti: la North Carolina State University, la Duke University e l'Universit\u00e0 della Carolina del Nord a Chapel Hill.\nIl Research Triangle Park ha dato nome alla circostante regione della Carolina del Nord. Esso confina anche dalle comunit\u00e0 di Morrisville e Cary. Circa un quarto della sua estensione \u00e8 nella Contea di Wake, mentre la quota pi\u00f9 rilevante appartiene al territorio della Contea di Durham.\nPanoramica introduttiva.\nIl Research Triangle Park \u00e8 uno dei pi\u00f9 importanti parchi di ricerca e sviluppo high-tech degli Stati Uniti. Nacque nel 1959 da un'iniziativa congiunta del governo federale e degli enti locali, promossa dalle vicine universit\u00e0 e dall'economia del territorio. Karl Robbins acquist\u00f2 il terreno che \u00e8 attualmente sede del parco, un'area di 7.000 acri (pari a 2.833 ettari) situata in una foresta di pini sui quali furono realizzati 22.500.000 piedi quadrati di superficie edile (pari a 2.090.318 m2).\nOspita oltre 300 aziende che danno lavoro 55.000 lavoratori e ulteriori 10.000 nell'indotto, fra le quali: uno dei pi\u00f9 grandi centri di ricerca e sviluppo della GlaxoSmithKline, che occupa circa 5.000 persone; una sede di Cisco Systems che occupa circa 5.000 dipendenti, la seconda pi\u00f9 alta al di fuori della Silicon Valley; il National Institute of Environmental Health Sciences affiliato al National Institutes of Health, con alcune strutture a Durham. \nIl parco \u00e8 attraversato dall'Interstate 40, dalla statale 147 della Carolina del Nord e dall'NC 540.\nIl Research Triangle Park \u00e8 di propriet\u00e0 ed \u00e8 gestito dalla Research Triangle Foundation, un'organizzazione senza scopo di lucro privata, della quale nell'agosto 2017 Scott Levitan \u00e8 stato nominato nono presidente e amministratore delegato.\nStoria.\nDopo la Seconda Guerra Mondiale l'economia della Carolina del Nord non poteva pi\u00f9 dipendere dalle tradizionali industrie agricole, tessili e mobili: la loro quota di mercato era in declino e l'occupazione stava scomparendo. Gli accademici dell'Universit\u00e0 della Carolina del Nord e della Duke University hanno avuto l'idea di creare il parco in modo che le universit\u00e0 potessero fare ricerche insieme, sfruttare le sinergie e i punti di forza dell'area, garantendo ai laureati un impiego all'interno dello Stato.\nNel 1959 fu istituito il Research Triangle Park per incrementare il livello di innovazione nell'area. Dopo alcuni anni di difficolt\u00e0 iniziale, la crescita verticale arriv\u00f2 nel 1965, a seguito del reclutamento di personale promosso dal governo nazionale e dalla figura di Archibald \"Archie\" Davis. Nel loro articolo intitolato \"The Growth of Research Triangle Park\", Link e Scott affermano che il principale fattore di successo sono stati l'innovazione, la cultura e la leadership d'impresa. Archie Davis scelse una sede vicina agli atenei, coinvolse l'American Academy of Arts and Sciences e si attiv\u00f2 per raccogliere fondi, persuaso che l'obiettivo-chiave fosse il miglioramento della comunit\u00e0: \nQualificazione.\nIl parco \u00e8 un'area non incorporata di cui i comuni non possono annettere singole parti,secondo quanto previsto dalla legge statale. Nel 1986 le contee di Durham-Wake hanno istituito un distretto fiscale speciale in cui l'aliquota sulla propriet\u00e0 \u00e8 limitata a 10 centesimi per 100 dollari di estimo. Il distretto offre in cambio una serie di servizi amministrativi alle imprese e ai soggetti presenti nel parco.\nL'area di ricerca teorica \u00e8 nella parte della Contea di Wake, mentre quella di ricerca applicata nella parte della Contea di Durham. All'ottobre 2012, la zonizzazione era in corso di riesame per rendere possibili maggiori densit\u00e0 di insediamento. L'introduzione legislativa di nuovi distretti urbani di servizio alla ricerca urbana (URSD) all'interno del Parco avrebbe creato un mix di destinazione d'uso commerciali e residenziali, con lo stesso tipo di tassazione delle citt\u00e0 limitrofe.\nIl 1\u00ba ottobre 2015, l'ex presidente e CEO della Research Triangle Foundation, Bob Geolas, annunci\u00f2 il progetto del Park Center, una nuova area di 300.000 piedi quadrati di spazio pubblico nel cuore del Research Triangle Park, comprensiva di punti vendita, punti di ristoro e spazi di intrattenimento. L'operazione immobiliare prevedeva un investimento di 50 milioni di dollari, di cui 20 erano stati stanziati dalla Contea di Durham, 10 dal Distretto dei Servizi di Ricerca e Produzione delle contee di Durham-Wake e altri 20.000.000 a seguito di acquisti di terreni e lavori in loco forniti dalla Research Triangle Foundation della Carolina del Nord. \nGeolas dichiar\u00f2 di voler rendere tutta la sua creatura il pi\u00f9 possibile locale, senza vincoli burocratici.\nSedi della Fondazione.\nNel perimetro del parco, la Research Triangle Foundation gestisce il campus per le startup Frontier RTP, The Lab e il centro conferenze Archie K. Davis. La Frontier RTP nacque nel gennaio 2015 come spazio di coworking gratuito al quale la Fondazione affianc\u00f2 tre edifici aggiuntivi, creando un campus accessibile per le organizzazioni tecnologiche, di scienze della vita e no-profit in crescita.\nIl Lab \u00e8 uno spazio ad uso ufficio al servizio di diverse societ\u00e0 di ricerca e sviluppo.\nL'Archie K. Davis Conference Center \u00e8 uno spazio per eventi di 6.800 piedi quadrati, adiacente alla sede principale della Research Triangle Foundation.\nEntro la primavera del 2020 \u00e8 stata panificata l'integrazione del Boxyard RTP, uno spazio polivalente di 15.000 piedi quadrati ricavato all'interno di container navali ispirato al The Boxyard Tulsa."}
{"id": "8510697", "revid": "1573940", "url": "https://it.wikipedia.org/wiki?curid=8510697", "title": "Oculina varicosa", "text": "Oculina varicosa \u00e8 una madrepora coloniale della famiglia Oculinidae.\nDistribuzione e habitat.\nQuesta specie \u00e8 diffusa nelle acque dei Caraibi, del golfo del Messico, della Florida e delle Bahamas.\nConservazione.\nLa Lista rossa IUCN classifica \"Oculina varicosa\" come specie vulnerabile."}
{"id": "8510707", "revid": "729019", "url": "https://it.wikipedia.org/wiki?curid=8510707", "title": "Ferrovia Plauen-Cheb", "text": "La ferrovia Plauen-Cheb \u00e8 una linea ferroviaria internazionale che collega la citt\u00e0 di Plauen, in Germania, con quella di Cheb, nella Repubblica Ceca."}
{"id": "8510712", "revid": "1850460", "url": "https://it.wikipedia.org/wiki?curid=8510712", "title": "Shaun Murphy", "text": "Shaun Murphy pu\u00f2 riferirsi a:"}
{"id": "8510713", "revid": "666668", "url": "https://it.wikipedia.org/wiki?curid=8510713", "title": "Alen Feti\u010d", "text": ""}
{"id": "8510714", "revid": "124778974", "url": "https://it.wikipedia.org/wiki?curid=8510714", "title": "Vintage Culture", "text": "Carriera.\nNel 2016 Vintage Culture rilascia l\u2019EP \"Hollywood\" tramite Spinnin' Records. Ottiene notevole successo grazie al remix del brano \"Drinkee\" di Sofi Tukker arrivando alla posizione 4 della classifica \u201cDance\u201d di Beatport, restando nella top 10 per pi\u00f9 di un mese. Il suo singolo \"Wild Kidz\", prodotto con RICCI sempre tramite Spinnin', entra nella classifica \u201cGlobal Viral\u201d di Spotify e viene suonato da altri disc jockey di fama mondiale come Oliver Heldens e Sam Feldt. Vintage Culture appare in numerosi videoclip ufficiali dei suoi brani.\nNel 2018 si posiziona alla posizione numero 19 nella prestigiosa classifica della \u201cTop 100 DJ\u201d stilata annualmente dalla rivista DJ Mag, piazzandosi come secondo miglior artista brasiliano (alle spalle di Alok)."}
{"id": "8510715", "revid": "767487", "url": "https://it.wikipedia.org/wiki?curid=8510715", "title": "Pirk (Weischlitz)", "text": "Pirk \u00e8 una frazione del comune tedesco di Weischlitz."}
{"id": "8510748", "revid": "16953", "url": "https://it.wikipedia.org/wiki?curid=8510748", "title": "Semola di miglio", "text": "Semola di miglio sono cereali ottenuti dai frutti di specie coltivate di miglio (\"Panicum miliaceum\") esentato dalle spighette per peeling. Come risultato di tale lavorazione, il grano trattiene solo il nucleo: tutti i gusci e il germe vengono rimossi durante la macinazione. Per questo motivo, il miglio ha una composizione chimica leggermente meno ricca, poich\u00e9 una parte significativa dei composti e delle sostanze \u00e8 contenuta in gusci di grano. Il miglio viene utilizzato per la preparazione di cereali friabili, porridge, budini, zuppe, carne macinata. \nAttualmente viene prodotto solo il miglio lucido, che \u00e8 il nucleo del miglio, liberato dalle membrane dei frutti e dei semi, dai film dei fiori, dal germe e in parte dallo strato di aleurone. Il colore del miglio varia dal giallo chiaro al giallo brillante. Durante la cottura, il miglio aumenta di volume da circa 4 a 6-7 volte e il porridge \u00e8 caratterizzato da buon gusto e colore, consistenza e alta digeribilit\u00e0. Tuttavia, le sostanze proteiche nel miglio non hanno un alto valore biologico a causa della quantit\u00e0 insufficiente di triptofano, lisina, metionina. Ci sono relativamente molti lipidi nel miglio, sono caratterizzati da un alto contenuto di acidi grassi insaturi (fino al 90%), in particolare oleico e linoleico. La presenza di quest'ultimo riduce la durata di conservazione dei cereali, poich\u00e9 rancida rapidamente. Il miglio con un nucleo giallo brillante ha un valore di consumo pi\u00f9 elevato, il cui colore \u00e8 dovuto all'alto contenuto di carotenoidi. \nA seconda degli indicatori di qualit\u00e0, il miglio \u00e8 diviso in pi\u00f9 alti, primo, secondo e terzo grado. Il contenuto di un kernel benigno nel miglio premium \u00e8 almeno del 99,2%; 1\u00b0 - 98,7%; 2\u00b0 - 98%. \nNella cenere, una presenza notevolmente piccola di potassio e pi\u00f9 silicio. Il miglio per la farina non viene quasi elaborato, ma viene utilizzato principalmente sotto forma di cereali. Dal miglio anche i fiocchi. Secondo il Dizionario Enciclopedico Brockhaus ed Efron, \"\u00e8 un alimento nutriente e salutare che, come il pane, non si annoier\u00e0 nemmeno con l'uso quotidiano\". \nPropriet\u00e0 nutrizionali.\nIl contenuto proteico nel miglio \u00e8 piuttosto elevato ed \u00e8 uguale al contenuto proteico nel grano - circa l'11% in peso. Il miglio \u00e8 anche ricco di vitamine, in particolare B1, B2, B5 e vitamina PP. Il miglio contiene i macro e microelementi necessari: ferro, fluoro, magnesio, manganese, silicio, rame, calcio, potassio e zinco. \nProduzione.\nIl miglio utilizzato nella produzione di miglio \u00e8 diviso in quattro tipi. Le pi\u00f9 preziose sono le variet\u00e0 i cui grani sono rivestiti con film bianchi o crema, cos\u00ec come le singole variet\u00e0 con film fioriti di colore rosso. Il contenuto dei film non deve superare il 20%. \nLa coerenza del nucleo \u00e8 anche un'importante caratteristica tecnologica. I gradi di miglio con un nucleo vitreo sono caratterizzati da un'elevata resistenza, molto meno schiacciata durante la pelatura e la macinazione. Le migliori propriet\u00e0 tecnologiche sono possedute da variet\u00e0 di miglio con grano grande e uniforme, di forma arrotondata. Durante l'elaborazione, viene data preferenza al miglio con un contenuto di umidit\u00e0 del 13,5-14,5%. A umidit\u00e0 inferiore al 13%, la resa dei cereali potrebbe essere inferiore a causa della frantumazione del nocciolo. "}
{"id": "8510749", "revid": "775372", "url": "https://it.wikipedia.org/wiki?curid=8510749", "title": "Pandemia di COVID-19 a Saint-Pierre e Miquelon", "text": ""}
{"id": "8510750", "revid": "1318658", "url": "https://it.wikipedia.org/wiki?curid=8510750", "title": "EMMA for Peace", "text": "EMMA for Peace (Euro-Mediterranean Music Academy) \u00e8 un\u2019organizzazione non governativa per la promozione della diplomazia musicale tra Europa e Medio Oriente. \nL\u2019organizzazione \u00e8 stata fondata dal manager culturale Paolo Petrocelli nel 2012. Ad ottobre 2013, l\u2019organizzazione \u00e8 stata ufficialmente presentata al 13\u00ba Summit Mondiale dei Premi Nobel per la Pace a Varsavia, in Polonia.\nIl direttore d\u2019orchestra Riccardo Muti \u00e8 il Presidente Onorario.\nAttivit\u00e0.\nEMMA for Peace promuove la diplomazia musicale attraverso la collaborazione con le grandi organizzazioni internazionali, fra cui le principali agenzie delle Nazioni Unite (in particolare UNESCO, UNICEF, UNHCR) e il Segretariato Permanente del Summit Mondiale dei Premi Nobel per la Pace. EMMA collabora inoltre con i governi nazionali e le istituzioni musicali dei principali paesi dell\u2019area dell\u2019euro-mediterraneo.\nEMMA for Peace e il Summit dei Premi Nobel per la Pace \nCon il patrocinio dell'UNESCO e sotto gli auspici del Segretario Generale del Consiglio d'Europa, EMMA per la Pace ha organizzato nel 2013 il concerto inaugurale del 13\u00ba Summit mondiale dei Premi Nobel per la Pace a Varsavia, che ha visto esibirsi l'Orchestra Giovanile della Polonia diretta da John Axelrod.\nEMMA for Peace e UNESCO \nDal 2014, EMMA for Peace \u00e8 impegnata nella promozione della Giornata internazionale del jazz, organizzando, co-organizzando e sostenendo numerose iniziative e progetti in Italia e all'estero.\nNel 2015, EMMA for Peace ha partecipato al programma ufficiale delle celebrazioni del 70 \u00b0 anniversario dell'UNESCO organizzando un concerto istituzionale alla Carnegie Hall di New York, con la Korean Chamber Orchestra, l\u2019artista UNESCO per la pace Ino Mirkovich, la violinista sudcoreana Soyoung Yoon e la cantante britannica Carly Paoli.\nEMMA for Peace e UNICEF \nNel 2013, EMMA for Peace ha unito le forze con l'UNICEF progettando un programma di educazione musicale a favore dei bambini siriani nei campi profughi in Libano, Giordania e Turchia e promuovendo concerti di solidariet\u00e0 in Europa, in collaborazione con musicisti siriani.\nEMMA for Peace e UNHCR\nNel 2014, EMMA for Peace ha realizzato un progetto con UNHCR a Malta a sostegno dei giovani rifugiati del Mediterraneo.\nMusicisti della Malta Youth Orchestra e giovani migranti hanno partecipato assieme ad un programma di formazione musicale, con seminari d'improvvisazione, scrittura collettiva dei testi e di composizione musicale culminati in una serie di performance pubbliche.\nNel 2018, EMMA for Peace ha organizzato un concerto di beneficenza per i rifugiati siriani con UNHCR presso il Teatro Franco Parenti a Milano, favorendo la collaborazione tra artisti italiani e siriani.\nEMMA for Peace e l\u2019Accademia del Teatro alla Scala\nNel 2014, EMMA for Peace ha facilitato la prima collaborazione tra il Teatro dell'Opera del Cairo e il Teatro alla Scala di Milano, organizzando un gal\u00e0 d\u2019opera al Cairo, con la partecipazione di giovani cantanti dell'Accademia del Teatro alla Scala.\nIn questa occasione, EMMA for Peace ha presentato \u201cOpera for Peace\u201d, un progetto che si poneva l'obiettivo promuovere la formazione all\u2019opera e ai mestieri del teatro sia agli studenti conservatori che ai giovani nei campi profughi di Giordania, Libano, Egitto, Marocco, Palestina e Turchia.\nEMMA for Peace e la European Union Youth Orchestra \nNel 2019, EMMA for Peace ha organizzato il primo concerto della European Union Youth Orchestra (EUYO) in Oman, presentando uno speciale concerto di gala alla Royal Opera House Muscat con il soprano lettone Kristine Opolais e il direttore d\u2019orchestra Vasily Petrenko.\nDiplomazia Musicale - Storie dal Mondo\nNel 2014, EMMA for Peace lancia dall'Italia una campagna mondiale per la promozione della diplomazia musicale. \nNel 2020, crea la prima piattaforma blog interamente dedicata alla diplomazia musicale."}
{"id": "8510751", "revid": "287204", "url": "https://it.wikipedia.org/wiki?curid=8510751", "title": "K\u00fcrbitz", "text": "K\u00fcrbitz \u00e8 una frazione del comune tedesco di Weischlitz.\nStoria.\nIl 1\u00ba gennaio 1999 il comune di K\u00fcrbitz venne aggregato al comune di Weischlitz."}
{"id": "8510759", "revid": "1149807", "url": "https://it.wikipedia.org/wiki?curid=8510759", "title": "Capitoli di Shaman King", "text": "Il manga \"Shaman King\" \u00e8 stato scritto da Hiroyuki Takei e pubblicato sulla rivista \"Weekly Sh\u014dnen Jump\" in Giappone. Conta 289 capitoli raccolti in 32 volumi e circa 16 capitoli extra, e alla fine un breve racconto conclusivo chiamato \"Le Terme di Funbari\". Nel 2008, il manga \u00e8 stato ristampato in Giappone nella versione \"kanzenban\", in cui Takei ha riveduto e corretto numerose tavole e ha disegnato 16 capitoli aggiuntivi che costituiscono un nuovo e pi\u00f9 completo finale dell'opera. In totale sono stati pubblicati 27 volumi, pubblicati sul mercato da marzo 2008 ad aprile 2009 a cadenza bisettimanale.\nIn Italia, il manga \u00e8 stato pubblicato all'interno della collana mensile \"Dragon\" della casa editrice Star Comics dal 3 giugno 2003 al 4 settembre 2006. La ristampa, in Italia, \u00e8 pubblicata sempre dalla Star Comics a partire dal 4 novembre 2010 a cadenza mensile come \"Perfect Edition\". Sempre Star Comics pubblica con cadenza mensile la \"Final Edition,\" basata sulla \"kanketsuban\" di K\u014ddansha di 35 volumi, a partire dal 31 marzo 2021.\nCapitoli presenti esclusivamente nella versione \"kanzenban\".\nI seguenti capitoli sono presenti esclusivamente nella versione \"kanzenban\" del manga, la quale non contiene la versione originale del capitolo 285. I capitoli aggiuntivi 265 e 266 invece sono stati raccolti nel volume 24, portando di conseguenza a rinominare il numero dei capitoli successivi. I capitoli 287-291 sono raccolti nel volume 26 mentre i numeri 292-300 sono presenti nel 27. Alcuni capitoli dell'edizione originale sono stati rinominati, ma la storia raccontata \u00e8 rimasta inalterata."}
{"id": "8510768", "revid": "73843", "url": "https://it.wikipedia.org/wiki?curid=8510768", "title": "Jonas Senoner", "text": "Biografia.\nAttivo in gare FIS dal dicembre del 2001, in Coppa Europa Senoner esord\u00ec il 15 dicembre 2006 a San Vigilio/Plan de Corones in slalom gigante, senza completare la prova; colse il miglior piazzamento l'11 febbraio 2011 a Monte Pora nella medesima specialit\u00e0 (12\u00ba) e prese per l'ultima volta il via il 17 marzo 2012 a La Thuile sempre in slalom gigante (35\u00ba). Si ritir\u00f2 al termine di quella stessa stagione 2011-2012 e la sua ultima gara fu uno slalom gigante FIS disputato a Pampeago il 28 marzo, chiuso da Senoner al 7\u00ba posto; in carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "8510771", "revid": "767487", "url": "https://it.wikipedia.org/wiki?curid=8510771", "title": "Geilsdorf", "text": "Geilsdorf \u00e8 una frazione del comune tedesco di Weischlitz."}
{"id": "8510780", "revid": "2210536", "url": "https://it.wikipedia.org/wiki?curid=8510780", "title": "We the People (sito web)", "text": "We the People \u00e8 una sezione del sito web \"whitehouse.gov\" lanciato il 22 settembre 2011, che permette di presentare petizioni di firme agli esperti di politica dell'amministrazione. Quelle che superano un \"quorum\" predeterminato vengono in genere esaminate dai funzionari dell'amministrazione, dai quali ottengono risposte ufficiali.\nLe petizioni non possono aver ad oggetto procedimenti penali in corso negli Stati Uniti e altri processi del governo federale. Il sito \u00e8 uno strumento di pubbliche relazioni della Casa Bianca che mette a disposizione dei cittadini un punto di incontro e di ascolto. Il 23 agosto 2012, il direttore della strategia digitale della Casa Bianca Macon Phillips ha rilasciato su GitHub il codice sorgente della piattaforma con licenza GPLv2. Il 19 dicembre 2017, l'amministrazione Trump ha annunciato l'intenzione di chiudere temporaneamente il sito Web e di sostituirlo con una \u00abnuova piattaforma [che] farebbe risparmiare ai contribuenti pi\u00f9 di un milione di dollari all'anno\u00bb.\nPanoramica introduttiva.\nLa partecipazione al sito \u00e8 libera e gratuita. Per creare una petizione, gli utenti sono tenuti a registrare un account sul sito whitehouse.gov. Per firmare una petizione, gli utenti devono solo fornire il loro nome e un indirizzo e-mail nel quale ricevono un'e-mail contenente un link di conferma. Per firmare una petizione, non \u00e8 necessario disporre di un account whitehouse.gov.\nSecondo le regole di Tom Cochran, ex direttore della tecnologia durante l'amministrazione Obama, una petizione doveva raggiungere 150 firme (pari al numero di Dunbar) entro 30 giorni per apparire nel risultati del motore di ricerca di WhiteHouse.gov. Raggiunto il \"quorum\" di 100.000 firme in 30 giorni, la petizione aveva diritto a ricevere una risposta ufficiale.\nIl 1\u00ba settembre 2011, la soglia era stata fissata a 5.000, prontamente elevate a 25.000 il 3 ottobre e nuovamente a 100.000 il 15 gennaio 2013. Il dominio \"The White House\" in genere negava un commento alle petizioni relative a indagini in corso.\nIl primo giorno d'insediamento dell'amministrazione Trump, furono annullate (ufficialmente \"archiviate\") tutte le petizioni aperte su \"We the People\", al posto delle quali furono create due petizioni - entrambe il primo giorno - che furono anche le uniche a superare la soglia delle 100.000 firme entro la prima settimana , mentre il conteggio delle firme sembrava non funzionare per le altre petizioni create in seguito. Sebbene il problema fosse stato risolto, l'amministrazione Trump non rispose a nessuna delle petizioni fino a marzo del 2018.\nStatistiche.\nIl 13 agosto 2013, il sito web del \"Washington Post\" ha pubblicato un articolo inerente a 30 petizioni che erano state lasciate senza risposta per una media di 240 giorni sebbene avessero tutte raggiunto il numero minimo previsto. L'articolo cit\u00f2 il sito web \"www.whpetitions.info\" nato per segnalare i casi di petizioni indebitamente ignorate dall'amministrazione.\nDal 16 ottobre 2016, 323 petizioni nel sito della Casa Bianca hanno raggiunto le soglie minime previste. La Casa Bianca ha risposto a 321 di esse (una quota pari al 99%) con un tempo medio di attesa di 117 giorni.\nCritiche.\nIl dibattito su \"We the People\" si \u00e8 concentrato sui suoi problemi tecnici e politici, sulla funzione di un simile sistema all'interno di una democrazia, sull'effettiva volont\u00e0 dell'amministrazione di rispondere alle petizioni, dati i casi ignorati per mesi o anni, e sul divario digitale che esclude le comunit\u00e0 povere o impossibilitate a collegarsi a Internet da ogni possibilit\u00e0 di partecipazione.\nGil Kerlikowske, direttore dell'Ufficio per la politica nazionale di controllo della droga, fu incaricato dalla Casa Bianca di rispondere alle petizioni relative alla legalizzazione della marijuana. La sua nomina fu per\u00f2 contestata poich\u00e9 la risposta non poteva essere svincolata dalla sua carica in base all'Office of National Drug Control Policy Reauthorization Act del 1998, che impone al direttore di opporsi a tutti i tentativi di legalizzare l'uso di droghe illecite in qualsiasi forma.\nDurante le prime settimane della presidenza di Donald Trump, \"The Independent\" e \"The AV Club\" hanno riferito che molte petizioni popolari sembravano non salvare o ricevere alcuna firma. Inoltre, alcuni URL delle petizioni puntavano a pagine di errore. Macon Phillips, l'ideatore di \"We the People\", ha dichiarato a \"BuzzFeed News\" che l'inconveniente era dipeso da problemi di svuotamento della cache e che l'amministrazione di Trump non aveva ancora compreso il funzionamento della piattaforma.\nLe firme non sono autenticate da un documento di identit\u00e0 che possa impedire di firmare pi\u00f9 volte la stessa petizione, e fondamento per un risultato certificato. Inoltre manca il riconoscimento di diritti quali l'obbligo di garantire la continuit\u00e0 operativa del servizio web in caso di anomalie o malfunzionamenti, l'obbligo di una risposta pubblica, un diritto di replica dei proponenti e l'eventuale deposito di testi di legge di iniziativa popolare sanciti da una legge ordinaria piuttosto che da un regolamento operativo interno (e revocabile). \nSebbene il codice sorgente sia aperto, il fatto che l'hosting del sito non sia gestito da soggetti terzi e indipendenti dal destinatario delle petizioni (\"whitehouse.gov\") impedisce di prevenire un uso politico strumentale degli inconvenienti tecnici."}
{"id": "8510795", "revid": "767487", "url": "https://it.wikipedia.org/wiki?curid=8510795", "title": "Kloschwitz (Weischlitz)", "text": "Kloschwitz \u00e8 una frazione del comune tedesco di Weischlitz.\nStoria.\nNel 1999 il comune di Kloschwitz venne aggregato al comune di Weischlitz."}
{"id": "8510798", "revid": "729019", "url": "https://it.wikipedia.org/wiki?curid=8510798", "title": "Battaglia di Bangui", "text": "La battaglia di Bangui, parte della seconda guerra civile nella Repubblica Centrafricana, \u00e8 avvenuta nel 2013 tra le forze S\u00e9l\u00e9ka, provenienti dal nord del paese ed ostili all'allora presidente Fran\u00e7ois Boziz\u00e9 e varie forze locali e di missioni appartenenti a vari paesi africani. In particolare, erano presenti delle forze sudafricane che erano state inviate a supportare dei teams gi\u00e0 presenti di istruttori militari. Questa missione venne rinforzata nel 2013 da un contingente scelto ma poco consistente e male equipaggiato che si trov\u00f2 per scelta politica dell'allora presidente Jacob Zuma a fronteggiare praticamente da sola i S\u00e9l\u00e9ka nella battaglia per la capitale Bangui con perdite non trascurabili e un grave colpo all'immagine della SANDF. La battaglia si concluse con l'occupazione della capitale da parte dei S\u00e9l\u00e9ka e la fuga di Boziz\u00e9. Una tregua tra i S\u00e9l\u00e9ka e i sudafricani, e la non intromissione delle forze francesi presenti che avevano il solo scopo di salvaguardare le vite dei cittadini francesi presenti e presidiare l'aeroporto quale indispensabile via di esfiltrazione, lasciarono definitivamente campo libero agli attaccanti.\nPremesse.\nNella Repubblica Centrafricana al momento dell'episodio operavano nel paese varie missioni di pace africane, tra cui la MICOPAX con soli 400 soldati inquadrati nella FOMAC, ed una francese di 250 soldati dispiegata nella capitale a protezione dell'aeroporto.\nAttraverso un accordo dell'11 febbraio 2007 il Sudafrica in marzo dello stesso anno invi\u00f2 una missione di cooperazione militare e addestramento comandata dal colonnello George Sibanyon per formare reparti delle Forces arm\u00e9es centrafricaines (FACA); questa si componeva di due team di istruttori, uno nella capitale Bangui ed un altro nella citt\u00e0 di Bouar, che addestrarono in varie fasi circa 1300 tra soldati ed ufficiali delle FACA, ed in quel momento contava 28 soldati. Con quella che per i sudafricani venne denominata \"Operazione Vimbezela\" un contingente scelto venne inviato il 2 febbraio 2013 a proteggere gli istruttori e rinforzare il sostegno al presidente Boziz\u00e9. Tra i frutti della cooperazione due mezzi blindati Ratel 90 sudafricani erano stati donati alle FACA e trasferiti nel paese a scopo addestrativo. Il contingente era composto da 200 soldati, una compagnia del 1\u00ba battaglione paracadutisti, un nucleo delle forze speciali e un nucleo medico del 7\u00ba reggimento. Vista la distanza di 3500\u00a0km della citt\u00e0 di Bangui dal Sudafrica, nessun appoggio aereo era possibile da parte sudafricana; infatti i caccia Saab JAS 39 Gripen in forza all'aviazione non erano equipaggiati per il rifornimento in volo, cos\u00ec come nessuna aviocisterna era in forza alla SANDF; inoltre i vecchi Lockheed C-130B Hercules non erano in grado di accogliere veicoli blindati per un rischieramento, tanto \u00e8 vero che per il dispiegamento del contingente il Sudafrica fece ricorso a degli aerei da trasporto noleggiati; a scopo prudenziale un C-130B era preposizionato a Kampala per una evacuazione di emergenza; inoltre non erano disponibili UAV da ricognizione di nessun tipo, neanche tattico, e altrettanto per gli elicotteri da trasporto Atlas Orix o da combattimento Denel AH-2 Rooivalk, che peraltro non potevano trovare posto in un Hercules se non col rotore e la trasmissione smontati e quindi necessitando di almeno una giornata di lavoro per essere operativi; questo diversamente da quanto imponesse il trasporto con i precedenti Transall C-160 con sole quattro ore di lavoro, ma che erano stati radiati nel 1990 per ragioni di bilancio. Quindi, essendo anche i francesi privi di appoggio aereo diretto, gli unici mezzi aerei da combattimento erano i due elicotteri Mil Mi-35 delle FACA basati a Bangui.\nIl 17 marzo, i Seleka ruppero i negoziati ed intimarono che se le loro richieste non fossero state accolte entro tre giorni avrebbero ripreso l'offensiva. Il 18 marzo 2013 le forze classificate come ribelli e autodefinite S\u00e9l\u00e9ka occuparono le citt\u00e0 di Gambo e Bangassou, chiedendo la liberazione di prigionieri politici, l'integrazione delle loro forze nell'esercito nazionale e la partenza del contingente sudafricano che era recentemente arrivato di rinforzo. Sebbene ufficialmente le forze armate ciadiane fossero impegnate a contrastare la minaccia al governo di Bangui, e le FACA schierate in vari punti, i S\u00e9l\u00e9ka avanzarono indisturbati verso la capitale da due direttrici diverse, le stesse che si supponeva stesse usando l'esercito ciadiano nella sia marcia verso Bangui. Queste forze si mossero con grande rapidit\u00e0 su strade dissestate usando veicoli pick-up ruotati a trazione integrale dotati sul cassone di mitragliatrici pesanti KPV da 14,5mm e di cannoni ZU-23 da 23mm, le cosiddette \"tecniche\".\nIn ogni caso, non era chiara la lealt\u00e0 dell'esercito centrafricano al presidente Boziz\u00e9, come non era chiaro se il mandato della forza di pace FOMAC si estendesse alla protezione del governo in carica, mentre i francesi avevano dichiarato apertamente che non avrebbero protetto il governo ma solo i loro concittadini residenti. Infine nessuna centrale operativa comune era stata stabilita tra i vari contingenti sul posto. Chiaramente sbagliate furono invece le stime della forza che avrebbe poi marciato su Bangui, che i sudafricani valutavano in al massimo 1000 \"ribelli\" male equipaggiati e malvestiti e che invece si tradussero in una cifra dai 4000 agli 8000 uomini, equipaggiati con uniformi da combattimento, mezzi di trasporto dotati anche di armi pesanti (rispetto a quelle in dotazione ai vari contingenti).\nDopo l'arrivo, i sudafricani avevano stabilito una base operativa al di fuori dell'aeroporto, non facilmente difendibile perch\u00e9 circondata da case e con pessimo campo di tiro, e pertanto il loro comandante aveva stabilito delle linee di difesa successive (nera a 28\u00a0km a nord dalla base, verde a 20\u00a0km e blu a circa 4,5\u00a0km), con la base definita linea bianca, ma in caso di emergenza l'intenzione era di portarsi sul perimetro esterno dell'aeroporto (linea gialla) nel caso di dover effettuare una evacuazione; veniva supposto che in caso di attacco le forze sudafricane si sarebbero coordinate per il ripiegamento con le FACA e la forza FOMAC. I soldati stabilirono dei buoni rapporti durante le pattuglie, in quanto le gente vedeva questa attivit\u00e0 come una protezione alla crescente insicurezza urbana, per lo meno secondo le impressioni sudafricane. A pochi km a nord da Bangui esiste una biforcazione che a sinistra va verso nord e la citt\u00e0 di Bossembele, con un ponte a Bafinli, sul fiume Mpoko a 30\u00a0km, presidiato da un battaglione delle FACA e a destra verso Damara da forze FACA e FOMAC, che secondo gli ordini del generale gabonese Jean-Felix Akaga dovevano fermare o almeno rallentare l'avanzata dei Seleka; era stata anche tracciata una \"linea rossa\" che i \"ribelli\" non avrebbero dovuto in nessun caso attraversare senza una reazione della forza di pace MICOPAX; questi erano comandati tra gli altri dal generale disertore ciadiano Mahamat Nouri che aveva gi\u00e0 attaccato Ndjamena nel 2007 e 2008. Nonostante degli avvertimenti da parte di Boziz\u00e9 ai sudafricani che sia la forza di pace africana che i francesi non avrebbero protetto il governo in carica, e che i veicoli del FOMAC venissero anche usati per trasportare i Seleka verso i loro obbiettivi, si arriv\u00f2 il 12 marzo all'attacco dei Seleka contro i governativi e alla marcia sulla capitale, con la richiesta al Sudafrica (ma non alla Francia) di ritirare il contingente; le forze Seleka avanzavano sulla strada RN1 (Route Nationale 1) verso la capitale.\nLa battaglia.\nAl 22 marzo, una compagnia ciadiana del FOMAC dislocata a Damara riport\u00f2 di essere stata \"travolta, senza perdite\", mentre nessuna informazione dal resto del contingente di pace e messaggi radio delle FACA di essere sotto il fuoco. Essendo i sudafricani gi\u00e0 stati stimolati con false informazioni di attacchi a spostarsi avanti per supportare la FACA, il colonnello Dixon decise di far avanzare sulla \"linea nera\" un contingente verso Damara, composto dal gruppo delle Forze Speciali su veicoli non blindati armati con lanciarazzi da 107mm ed un piccolo quartier generale tattico; dietro di s\u00e9, un plotone di paracadutisti come forza di ritardo sulla linea verde oltre il bivio per il ponte sullo Mpoko presidiato dal battaglione FACA e il resto delle forze sulla \"linea blu\" a difesa della base. Alle 15, Dixon ordin\u00f2 al gruppo delle Forze Speciali di avanzare in ricognizione verso Damara, superando un posto di blocco FACA dove venne loro detto che era tutto tranquillo; poco pi\u00f9 avanti caddero in una imboscata da parte di forze \"ben equipaggiate e pesantemente armate\" a detta del comandante della pattuglia, che sospettava anche che il posto di blocco FACA avesse avvisato i Seleka del loro arrivo."}
{"id": "8510800", "revid": "113674014", "url": "https://it.wikipedia.org/wiki?curid=8510800", "title": "Rodersdorf (Weischlitz)", "text": "Rodersdorf \u00e8 una frazione del comune tedesco di Weischlitz."}
{"id": "8510802", "revid": "729019", "url": "https://it.wikipedia.org/wiki?curid=8510802", "title": "3rd Cavalry Regiment Stryker Brigade", "text": "La 3rd Cavalry Regiment Stryker Brigade \u00e8 un'unit\u00e0 attiva dell'Esercito degli Stati Uniti inquadrata nel III Corps con base presso Fort Hood, Texas."}
{"id": "8510803", "revid": "278406", "url": "https://it.wikipedia.org/wiki?curid=8510803", "title": "Referendum federali in Svizzera del 2016", "text": "In Svizzera nel 2016 si sono tenuti tredici referendum popolari in quattro diverse date: 28 febbraio, 5 giugno, 25 settembre e 27 novembre.\nReferendum di febbraio.\nIl 28 febbraio 2016 gli elettori sono stati chiamati a esprimersi su tre quesiti.\nPrimo quesito.\nIl primo quesito riguardava la proposta d'iniziativa popolare \"Per il matrimonio e la famiglia \u2013 No agli svantaggi per le coppie sposate\", che chiedeva la completa eliminazione di ogni svantaggio fiscale per le coppie sposate (a legislazione vigente alcune coppie di coniugi con doppio reddito e alcune coppie di coniugi pensionati che ricadevano in determinate categorie di reddito avevano un carico fiscale pi\u00f9 elevato rispetto a coppie non sposate nella stessa situazione economica). La proposta inoltre prevedeva che l'imposizione congiunta dei coniugi, disciplinata a livello di legge, fosse esplicitamente sancita in Costituzione cos\u00ec come la definizione di matrimonio come durevole convivenza di un uomo e di una donna. Il Parlamento aveva respinto l'iniziativa, il Consiglio nazionale con 107 no, 85 s\u00ec e 1 astensione e il Consiglio degli Stati con 25 no e 20 s\u00ec. Anche il Consiglio federale, pur condividendo l'obiettivo di eliminare le penalizzazioni fiscali, raccomandava di respingere l'iniziativa non condividendo l'inserimento in Costituzione di una definizione troppo rigida del matrimonio e del principio dell'imposizione congiunta, che avrebbe precluso la possibilit\u00e0 dell'introduzione del matrimonio omosessuale e del passaggio all'imposizione individuale, che il Parlamento stava prendendo in considerazione.\nSecondo quesito.\nIl secondo quesito riguardava la proposta d'iniziativa popolare \"Per l\u2019attuazione dell\u2019espulsione degli stranieri che commettono reati\", detta in breve Iniziativa per l\u2019attuazione che, facendo seguito ad un'iniziativa approvata nel 2010 che sanciva il principio dell\u2019espulsione degli stranieri che commettono reati, chiedeva che essa fosse attuata tramite l'espulsione automatica dalla Svizzera di tutti gli stranieri colpevoli di un reato, a prescindere dalla gravit\u00e0 del fatto, dall'entit\u00e0 della pena e da altre circostanze. Il Parlamento aveva respinto l'iniziativa (il Consiglio nazionale con 140 no e 57 s\u00ec e il Consiglio degli Stati con 38 no e 6 s\u00ec) e aveva invece approvato una diversa legge attuativa che prevedeva l'espulsione per i soli crimini sessuali, omicidi, ferimenti gravi o altri reati che comportino la messa in pericolo di esseri umani e lasciava la discrezionalit\u00e0 ai giudici di rinunciare all'espulsione in casi eccezionali. Anche il Consiglio federale raccomandava di respingere l'iniziativa ritenendola contraria al principio di separazione dei poteri a causa delle limitazioni delle competenze dei giudici, al principio di proporzionalit\u00e0 della pena e a trattati internazionali in materia di diritti umani.\nTerzo quesito.\nIl terzo quesito riguardava la proposta d'iniziativa popolare \"Contro la speculazione sulle derrate alimentari\" che chiedeva che in Svizzera fossero vietate tutte le operazioni finanziarie speculative che concernessero materie prime agricole o derrate alimentari. Tali operazioni avvenivano mediante l'impiego dei cosiddetti derivati agricoli, strumenti finanziari che consentono di comperare o vendere a una data futura una determinata quantit\u00e0 di materie prime agricole a un prezzo stabilito. Il Parlamento aveva respinto l'iniziativa, il Consiglio nazionale con 130 no, 58 s\u00ec e 5 astensioni e il Consiglio degli Stati con 31 no, 11 s\u00ec e 1 astensione. Anche il Consiglio federale raccomandava di respingere l'iniziativa ritenendola inefficace e facilmente aggirabile dato che la negoziazione dei derivati agricoli avveniva prevalentemente fuori dalla Svizzera e temendo che i controlli supplementari che si sarebbero resi necessari per tutte le imprese svizzere che avessero a che fare con derivati agricoli avrebbero provocato costi supplementari per le imprese e conseguentemente una possibile loro rinuncia a una sede commerciale in Svizzera.\nQuarto quesito.\nIl quarto quesito riguardava la conferma della modifica del 26 settembre 2014 della legge federale concernente il transito stradale nella regione alpina (LTS) (Risanamento della galleria autostradale del San Gottardo). La legge prevedeva la costruzione di un secondo traforo al Massiccio del San Gottardo, prima dell'avvio dei lavori di risanamento della galleria esistente, in modo tale da evitare l'interruzione del collegamento autostradale per un lungo periodo di tempo. Il Parlamento aveva approvato la legge, il Consiglio nazionale con 120 s\u00ec, 76 no e 2 astensioni e il Consiglio degli Stati con 28 s\u00ec e 17 no. Contro la legge era stato chiesto un referendum da parte di un comitato, che considerava il secondo traforo dispendioso e in violazione delle leggi sulla protezione delle Alpi.\nAnnullamento di una votazione.\nCon sentenza del 10 aprile 2019, il tribunale federale, accettando un ricorso, ha annullato la votazione popolare sul primo quesito (Iniziativa per il matrimonio e la famiglia) poich\u00e9 il Governo aveva fornito all'elettorato informazioni incomplete e parzialmente errate (come il numero di coppie sposate interessate dalla riforma quantificate ad 80.000 quando invece il numero era di gran lunga pi\u00f9 elevato, errore ammesso dal dipartimento federale delle finanze nel 2018). L'errore, a giudizio del Tribunale, aveva condizionato pesantemente il risultato della consultazione. Il 4 febbraio 2020 il comitato d'iniziativa ha per\u00f2 ritirato l'iniziativa popolare che quindi non \u00e8 stata nuovamente sottoposta al voto.\nReferendum di giugno.\nIl 5 giugno 2016 gli elettori sono stati chiamati a esprimersi su cinque quesiti.\nPrimo quesito.\nIl primo quesito riguardava la proposta d'iniziativa popolare \"A favore del servizio pubblico\", che chiedeva che nel settore delle prestazioni di base (servizio pubblico) la Confederazione e le imprese parastatali (Swisscom, La Posta e FFS) non potessero mirare a conseguire profitti e nel caso ve ne fossero, non potessero versarli agli azionisti ma dovessero farli rimanere nelle imprese. L'iniziativa prevedeva inoltre che gli impiegati di tali imprese non potessero essere retribuiti pi\u00f9 di quelli dell'Amministrazione federale e che nella presentazione dei conti, esse dovessero distinguere le prestazioni di base dalle altre prestazioni. Il Parlamento aveva respinto l'iniziativa all'unanimit\u00e0, il Consiglio nazionale con 196 voti contrari e il Consiglio degli Stati con 43. Anche il Consiglio federale raccomandava di respingere l'iniziativa ritenendo che essa avrebbe ridotto la competitivit\u00e0 delle imprese interessate e avrebbe ridotto le entrate della Confederazione, costringendola a ridurre le prestazioni o ad aumentare le imposte.\nSecondo quesito.\nIl secondo quesito riguardava la proposta d'iniziativa popolare \"Per un reddito di base incondizionato\", che chiedeva l'istituzione di un reddito di base per tutti i cittadini svizzeri, indipendentemente dal reddito e dalla situazione patrimoniale. L'iniziativa non precisava l'importo e le modalit\u00e0 di finanziamento del reddito, che sarebbero poi dovuti essere disciplinati dal Parlamento. Il Parlamento aveva respinto l'iniziativa, il Consiglio nazionale con 157 no, 19 s\u00ec e 16 astensioni e il Consiglio degli Stati con 40 no, 1 s\u00ec e 3 astensioni. Anche il Consiglio federale raccomandava di respingere l'iniziativa temendo un aumento del lavoro nero e un calo della manodopera e delle entrate fiscali dello Stato e ritenendo problematico il finanziamento del reddito di base, che avrebbe costituito un esperimento troppo rischioso.\nTerzo quesito.\nIl terzo quesito riguardava la proposta d'iniziativa popolare \"Per un equo finanziamento dei trasporti\", che chiedeva di utilizzare l'intero gettito dell'imposta sugli oli minerali riscossa sui carburanti per l'esecuzione di compiti connessi alla circolazione stradale (attualmente per tali compiti era utilizzata solo la met\u00e0 del gettito). Il Parlamento aveva respinto l'iniziativa, il Consiglio nazionale con 123 no, 66 s\u00ec e 5 astensioni e il Consiglio degli Stati con 32 no, 4 s\u00ec e 9 astensioni. Anche il Consiglio federale raccomandava di respingere l'iniziativa temendo problemi di finanziamento per altri importanti settori come la formazione, l'agricoltura, l'esercito e i trasporti pubblici.\nQuarto quesito.\nIl quarto quesito riguardava la conferma della modifica del 12 dicembre 2014 della legge federale concernente la procreazione con assistenza medica (Legge sulla medicina della procreazione, LPAM). La legge definiva le modalit\u00e0 di esecuzione della diagnosi preimpianto, precedentemente vietata in Svizzera ma accettata da una precedente votazione popolare del 2015, che consiste nel sottoporre a esame genetico gli embrioni ottenuti con la fecondazione artificiale prima del loro impianto nell'utero materno. Tale pratica veniva consentita dalla legge solo per le coppie portatrici di gravi malattie ereditarie e per quelle sterili. La legge vietava inoltre altre applicazioni come la determinazione del sesso o di caratteristiche fisiche del nascituro. Il Parlamento aveva approvato la legge, il Consiglio nazionale con 123 s\u00ec, 66 no e 5 astensioni e il Consiglio degli Stati con 26 s\u00ec, 10 no e 9 astensioni. Contro la legge era stato chiesto un referendum da parte di un comitato, che riteneva la legge troppo permissiva.\nQuinto quesito.\nIl quinto quesito riguardava la conferma della modifica del 25 settembre 2015 della legge sull\u2019asilo (LAsi). La legge aveva come obiettivo la velocizzazione delle procedure d'asilo. I termini quindi venivano resi pi\u00f9 brevi e per garantire la correttezza delle procedure veniva fornita ai richiedenti asilo fin dall'inizio la consulenza e la rappresentanza legale necessaria. Tutte le persone e le organizzazioni pi\u00f9 importanti coinvolti nelle procedure d'asilo (traduttori, interpreti, rappresentanti legali, incaricati delle audizioni, della verifica dei documenti ecc.) venivano inoltre riunite in appositi centri confederali. Il Parlamento aveva approvato la legge, il Consiglio nazionale con 138 s\u00ec, 55 no e 1 astensione e il Consiglio degli Stati con 35 s\u00ec, 5 no e 3 astensioni. Contro la legge era stato chiesto un referendum da parte di un comitato, che criticava soprattutto la protezione giuridica gratuita e la semplificazione della procedura d'autorizzazione per l'apertura dei centri d'asilo confederali.\nReferendum di settembre.\nIl 25 settembre 2016 gli elettori sono stati chiamati a esprimersi su tre quesiti.\nPrimo quesito.\nIl primo quesito riguardava la proposta d'iniziativa popolare \"Per un\u2019economia sostenibile ed efficiente in materia di gestione delle risorse (economia verde)\". L'iniziativa partendo dal presupposto che se tutti nel mondo consumassero tante risorse naturali come la popolazione svizzera occorrerebbero le risorse equivalenti a circa tre pianeti Terra fissava l'obiettivo di ridurre questo consumo in modo tale che entro il 2050 esso non superasse, rapportato alla popolazione mondiale, le capacit\u00e0 naturali del pianeta. L'iniziativa chiedeva quindi alla Confederazione di fissare obiettivi a medio e lungo termine per raggiungere tale risultato, adottando misure come il sostegno della ricerca e dell'innovazione, l'emanazione di prescrizioni sui processi produttivi o sui rifiuti, la previsione di incentivi fiscali per comportamenti ecologici o di imposte d'incentivazione sul consumo di risorse naturali. Il Parlamento aveva respinto l'iniziativa, il Consiglio nazionale con 128 no, 62 s\u00ec e 2 astensioni e il Consiglio degli Stati con 31 no e 13 s\u00ec. Anche il Consiglio federale raccomandava di respingere l'iniziativa ritenendola troppo ambiziosa, richiedendo misure con forti ripercussioni sull'economia con possibili effetti negativi su competitivit\u00e0, crescita e occupazione.\nSecondo quesito.\nIl secondo quesito riguardava la proposta d'iniziativa popolare \"AVSplus: per un'AVS forte\". L'iniziativa chiedeva che tutte le rendite di vecchiaia dell'AVS (Assicurazione per la vecchiaia e per i superstiti) fossero aumentate del 10% in modo tale da concorrere in misura maggiore a formare il reddito pensionistico. Il Parlamento aveva respinto l'iniziativa, il Consiglio nazionale con 139 no, 53 s\u00ec e 1 astensione e il Consiglio degli Stati con 33 no, 9 s\u00ec e 1 astensione. Anche il Consiglio federale raccomandava di respingere l'iniziativa ritenendo che essa avrebbe aggravato i gi\u00e0 presenti problemi di finanziamento dell'AVS, andando a gravare sulla popolazione e sull'economia.\nTerzo quesito.\nIl quesito riguardava la conferma della legge federale del 25 settembre 2015 sulle attivit\u00e0 informative (LAIn). La legge consentiva al SIC (i servizi segreti svizzeri) di avvalersi di nuove misure di acquisizione delle informazioni: la sorveglianza di invii postali, di comunicazioni telefoniche e di attivit\u00e0 in Internet di singole persone, l'impiego di apparecchi di localizzazione e di sorveglianza, l'infiltrazione in reti informatiche, la perquisizione di locali, veicoli, bagagli o container e l'esplorazione di segnali via cavo. Tali nuovi misure potevano essere applicate solo in caso di minaccia grave e concreta e dopo aver ricevuto autorizzazione dal Tribunale amministrativo federale e da alcuni consiglieri federali (i capi dei dipartimenti di difesa, affari esteri e giustizia e polizia). La legge istituiva inoltre una nuova autorit\u00e0 di vigilanza supplementare e indipendente sul SIC. Il Parlamento aveva approvato la legge, il Consiglio nazionale con 145 s\u00ec, 41 no e 8 astensioni e il Consiglio degli Stati con 35 s\u00ec, 5 no e 3 astensioni. Contro la legge era stato chiesto un referendum da parte di un comitato, che riteneva che la legge consentisse ai servizi segreti di infiltrarsi nella sfera privata dei cittadini anche in assenza di sospetti di reati.\nReferendum di novembre.\nIl 27 novembre 2016 gli elettori sono stati chiamati a esprimersi su un unico quesito.\nIl quesito.\nIl quesito riguardava la proposta d'iniziativa popolare \"Per un abbandono pianificato dell\u2019energia nucleare\", detta in breve Iniziativa per l\u2019abbandono del nucleare, che oltre a sancire in Costituzione federale il divieto di costruire nuove centrali nucleari gi\u00e0 varato dal Parlamento, intendeva limitare il periodo di attivit\u00e0 di quelle esistenti con lo spegnimento nel 2017 delle due centrali di Beznau e della centrale di M\u00fchleberg, nel 2024 di quella di G\u00f6sgen e nel 2029 di quella di Leibstadt. L'iniziativa chiedeva inoltre che la politica energetica svizzera si basasse sulla diminuzione del consumo di energia, sull'aumento dell'efficienza energetica e sul ricorso a fonti rinnovabili. Il Parlamento aveva respinto l'iniziativa, il Consiglio nazionale con 134 no, 59 s\u00ec e 2 astensioni e il Consiglio degli Stati con 32 no e 13 s\u00ec. Anche il Consiglio federale raccomandava di respingere l'iniziativa ritenendo che essa avrebbe comportato uno spegnimento precipitoso delle centrali nucleari esistenti non dando tempo di sostituire con fonti rinnovabili svizzere l'elettricit\u00e0 che sarebbe venuta a mancare e costringendo quindi ad importarne dall'estero rischiando il sovraccarico della rete oltre a esporre a richieste di risarcimento dagli esercenti delle centrali."}
{"id": "8510816", "revid": "508156", "url": "https://it.wikipedia.org/wiki?curid=8510816", "title": "Lyn Murray", "text": "Oltre a un'intensa attivit\u00e0 come arrangiatore e compositore di musiche per la radio e la televisione, Murray \u00e8 noto soprattutto per aver composto e diretto le colonne sonore di film di successo come, tra i tanti, \"Sciacalli nell'ombra\" (1951), \"Caccia al ladro\" (1955), \"Operazione Normandia\" (1956), \"Fuga da Zahrain\" (1962), \"Appuntamento fra le nuvole\" (1963), \"Tra moglie e marito\" (1963), \"Spogliarello per una vedova\" (1965), \"Strategy of Terror\" (1969). Nel 1950, giunto a Hollywood, aveva scritto e arrangiato le parti vocali per il film di Walt Disney \"Cenerentola\"."}
{"id": "8510825", "revid": "129019", "url": "https://it.wikipedia.org/wiki?curid=8510825", "title": "Sovrano militare ordine di Malta", "text": ""}
{"id": "8510827", "revid": "113674433", "url": "https://it.wikipedia.org/wiki?curid=8510827", "title": "Gorsleben (disambigua)", "text": ""}
{"id": "8510828", "revid": "113674441", "url": "https://it.wikipedia.org/wiki?curid=8510828", "title": "Wils", "text": ""}
{"id": "8510829", "revid": "1543377", "url": "https://it.wikipedia.org/wiki?curid=8510829", "title": "Pandemia di COVID-19 in Bielorussia", "text": "Il primo caso della pandemia di COVID-19 in Bielorussia \u00e8 stato confermato il 28 febbraio 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una nuova infezione polmonare che aveva colpito diversi abitanti della citt\u00e0 di Wuhan, nella provincia cinese dell'Hubei, il cui caso era stato portato all'attenzione dell'OMS il 31 dicembre 2019.\nSebbene nel tempo il tasso di mortalit\u00e0 del COVID-19 si sia rivelato decisamente pi\u00f9 basso di quello dell'epidemia di SARS che aveva imperversato nel 2003, la trasmissione del virus SARS-CoV-2, alla base del COVID-19, \u00e8 risultata essere molto pi\u00f9 ampia di quella del precedente virus del 2003, ed ha portato a un numero totale di morti molto pi\u00f9 elevato.\nCronologia.\nFebbraio.\nIl 28 febbraio la Bielorussia ha confermato il suo primo caso, si trattava di uno studente iraniano risultato positivo il 27 febbraio e ricoverato in un ospedale di Minsk. L'individuo \u00e8 arrivato in Bielorussia con un volo da Baku, in Azerbaigian, il 22 febbraio.\nMarzo.\nIl 13 marzo, 27 casi sono stati confermati a Grodno, Gomel, Minsk, Vitebsk e Regione di Minsk, tra cui 5 studenti della Facolt\u00e0 di relazioni internazionali dell'Universit\u00e0 statale bielorussa. Tre pazienti furono dimessi dagli ospedali.\nAl 30 marzo, sono stati segnalati in totale 152 casi confermati, inclusi 47 guariti. Pi\u00f9 di 30.000 test COVID-19 erano stati condotti dal 23 gennaio.\nIl 31 marzo, i media hanno riportato la prima morte non ufficiale nel paese, si trattava di un paziente di 75 anni positivo a Vitebsk. Secondo quanto riferito, il paziente soffriva di una malattia polmonare cronica. Pi\u00f9 tardi quel giorno, il primo caso di morte per COVID-19 fu confermato dal Ministero della Salute della Bielorussia.\nAprile.\nIl 1\u00ba aprile, il Ministero della salute ha segnalato la seconda morte di un paziente COVID-19 anziano con malattie croniche.\nIl 4 aprile sono stati segnalati in totale 440 casi confermati, tra cui 41 recuperi e 5 decessi. Secondo i media, il numero decrescente di recuperi \u00e8 dovuto ai cambiamenti nella metodologia di conteggio utilizzata dai funzionari: prima del 30 marzo, sia i pazienti dimessi che quelli che si stavano \"preparando a essere dimessi\" erano stati riportati come recuperati; dopo il 30 marzo, solo i pazienti dimessi vengono conteggiati come guariti.\nIl 24 aprile sono stati segnalati 8.773 casi totalo confermati, tra cui 1120 guariti e 63 decessi, ed erano stati condotti oltre 130.000 test COVID-19.\nMaggio.\nL'11 maggio sono stati segnalati in totale 23.906 casi totali confermati, tra cui 6.531 guariti e 135 decessi, ed erano stati condotti pi\u00f9 di 274.000 test COVID-19. Secondo la pubblicazione BelTA dell'11 maggio, il 9 maggio la Bielorussia ha ricevuto 100.000 test diagnostici rapidi dalla Cina, con consegna prevista per un altro lotto nella prossima settimana. Secondo quanto riferito, i test sono stati acquistati con i fondi donati al Ministero della Salute bielorusso dal pubblico e il loro uso iniziale deve essere limitato alle istituzioni sanitarie fino al ricevimento del lotto successivo, dopodich\u00e9 i test devono essere resi disponibili al pubblico.\nGiugno.\nIl 9 giugno, i casi confermati hanno superato quota 50.000.\nRisposta del governo.\nIl 16 marzo, il presidente della Bielorussia, Aleksandr Luka\u0161enko, ha respinto la minaccia del coronavirus e ha incoraggiato a lavorare nei campi e guidare i trattori come un modo per superare la pandemia: \"Devi solo lavorare, soprattutto ora, in un villaggio [...] l\u00ec, il trattore guarir\u00e0 tutti. I campi guariranno tutti\". Nei suoi ulteriori commenti sulla pandemia, il leader bielorusso l'ha definita una \"psicosi\", e il 28 marzo ha giocato una partita di hockey, affermando in seguito in un'intervista \"\u00e8 meglio morire in piedi, che vivere in ginocchio [...] lo sport, soprattutto sul ghiaccio, \u00e8 meglio di qualsiasi farmaco antivirale\". In precedenza, in una riunione ufficiale, Luka\u0161enko aveva proposto di \"avvelenare\" il coronavirus con la vodka.\nIl 25 marzo \u00e8 stata istituita una quarantena obbligatoria di 14 giorni per le persone che entrano in Bielorussia da paesi colpiti dalla pandemia, ad eccezione dei diplomatici e delle loro famiglie, degli equipaggi aerei e delle persone che transitano in Bielorussia.\nAl 30 marzo, la Bielorussia non aveva avviato uno sforzo di quarantena a livello nazionale. Ci\u00f2, oltre alla graduale diminuzione della trasparenza delle relazioni ufficiali sulla pandemia, ha portato a critiche da parte della stampa e della popolazione, sottolineando l'assenza di informazioni aggiornate sui territori colpiti dal virus, diminuendo la frequenza di aggiornamento e aumentando ambiguit\u00e0 delle relazioni ufficiali, nonch\u00e9 moderazione dei media non governativi dalle sessioni del governo sulla situazione epidemiologica nel paese.\nIl 4 aprile, il Ministero della Pubblica Istruzione della Bielorussia ha annunciato la proroga di una settimana per le vacanze di primavera. Il 10 aprile segu\u00ec un'altra proroga di una settimana.\nIl 9 aprile, il governo ha emesso un requisito obbligatorio di autoisolamento di 14 giorni per i cittadini stranieri e bielorussi con diagnosi COVID-19 confermata o lo stato del contatto di primo o secondo livello. Le sanzioni per la violazione dell'obbligo comprendono la detenzione amministrativa, l'ammenda e la reclusione.\nIl 30 aprile, il capo medico del Vitebsk Clinical Emergency Hospital, Sergej Lazar, \u00e8 stato sollevato dalla sua posizione poco dopo la pubblicazione della sua intervista con TuT.By, dove ha criticato le misure adottate dal governo contro la pandemia e ha menzionato la carenza di dispositivi di protezione medica. Secondo il segretario stampa del Ministero della Salute, Julija Borodun, il licenziamento di Sergej Lazar non era legato alla pubblicazione.\nIl 9 maggio, nonostante le raccomandazioni dell'OMS sul distanziamento sociale, l'annuale parata militare del Giorno della Vittoria ha avuto luogo a Minsk, secondo quanto riferito ha coinvolto oltre 15.000 spettatori e 4.000 militari. Hanno partecipato gli ambasciatori di 18 paesi (Azerbaigian, Armenia, Ungheria, Venezuela, Vietnam, Iran, Corea del Nord, Kazakistan, Cina, Kirghizistan, Moldavia, Palestina, Russia, Slovacchia, Turchia, Tagikistan, Emirati Arabi Uniti e Serbia), nonch\u00e9 incaricati d'affari del Sudan, della Libia e del Pakistan, e il rappresentante permanente della Russia presso la CSI, Andrej Grozov.\nL'11 giugno, il requisito di auto-quarantena di 14 giorni, istituito il 9 aprile, \u00e8 stato revocato dalle persone che entrano in Bielorussia da 37 paesi. Dall'11 giugno, tutti i cittadini stranieri che entrano in Bielorussia devono fornire un certificato.\nCensura e repressione.\nSecondo Stepan Putilo, un giornalista bielorusso indipendente e proprietario del canale NEXTA Telegram, il governo aveva falsificato i dati ufficiali sulla progressione della pandemia COVID-19 in Bielorussia e pubblicato numeri significativamente ridotti, quest'opinione risulta condivisa anche da diversi ricercatori. \nIl 25 marzo 2020, Sergej Sacuk, caporedattore del quotidiano online E\u017eednevnik, \u00e8 stato arrestato con l'accusa di corruzione, tre giorni dopo la pubblicazione del suo articolo in cui critica la risposta del governo bielorusso alla pandemia di COVID-19.\nL'11 maggio 2020, due attivisti del blocco della giovent\u00f9 (in russo: \u041c\u043e\u043b\u043e\u0434\u0451\u0436\u043d\u044b\u0439 \u0411\u043b\u043e\u043a) sono stati condannati a 5 e 13 giorni di detenzione amministrativa per la partecipazione alla protesta contro la parata annuale del giorno della vittoria del 9 maggio."}
{"id": "8510846", "revid": "1431409", "url": "https://it.wikipedia.org/wiki?curid=8510846", "title": "Kevin Willmott", "text": "Meglio noto per le sue collaborazioni col regista Spike Lee, nel 2019 ha vinto un premio Oscar co-sceneggiando il suo film \"BlacKkKlansman\"."}
{"id": "8510850", "revid": "37401", "url": "https://it.wikipedia.org/wiki?curid=8510850", "title": "Gaia (divinit\u00e0)", "text": ""}
{"id": "8510865", "revid": "1149807", "url": "https://it.wikipedia.org/wiki?curid=8510865", "title": "Disintegration (videogioco)", "text": "Disintegration \u00e8 un videogioco misto tra sparatutto in prima persona e strategia in tempo reale. Uscito il 16 giugno 2020 per PlayStation 4, Microsoft Windows e Xbox One da parte della Private Division, il gioco \u00e8 stato annunciato il 5 maggio dello stesso anno, \u00e8 ideato dal direttore creativo Markus Lehto, contributore della nascita dell'universo di \"Halo\", ed \u00e8 il primo videogioco della V1 Interactive, co-fondata da Lehto stesso nel 2015.\nTrama.\nIn un futuro lontano, il genere umano, per sopravvivere in una Terra stremata dalla fame, dalla povert\u00e0 e dal riscaldamento globale, ha sviluppato l'Integrazione, un processo tramite il quale un cervello umano pu\u00f2 essere trasferito in un'armatura robotizzata, rendendola quindi un essere senziente. Una fazione militaristica chiamata Rayonne, per\u00f2, approfitta del caos che affligge il pianeta per consolidare il suo potere e obbligare gli umani che trova a seguire l'Integrazione, per porla come sua schiava ed eliminare le ultime vestigia dell'umanit\u00e0. Il giocatore veste i panni di Romer Shoal, un expilota di gravicicli, capo di una piccola banda di fuorilegge.\nModalit\u00e0 di gioco.\nPur essendo principalmente uno sparatutto in prima persona, con tanto di armi intercambiabili, \"Disintegration\" presenta varie meccaniche di uno strategico in tempo reale, in quanto il giocatore, che si trova al comando di un enorme graviciclo composto di varie armi, avr\u00e0 a disposizione dei comandi con i quali sar\u00e0 possibile ordinare ai compagni, o comunque alle unit\u00e0 alleate, di muoversi, attaccare, raccogliere oggetti e usare le loro abilit\u00e0 speciali.\nOltre alla campagna modalit\u00e0 a giocatore singolo, il gioco presenta tre modalit\u00e0 multi giocatore, che mette due squadre di cinque giocatori a testa contro di loro; queste squadre possiedono ciascuna un proprio aspetto e una personalit\u00e0 specifica, con conseguenti abilit\u00e0 e stili di gioco diversi, oltre che alla possibilit\u00e0 di padroneggiare diversi personaggi e personalizzare tali squadre con una vasta gamma di skin, vessilli, stemmi ed emote.\nSviluppo.\nIl gioco, diretto da Marcus Lehto, co-creatore della serie \"Halo\", \u00e8 il primo titolo del suo studio, V1 Interactive, composto da 30 impiegati. Dopo una progettazione iniziata nel 2014, lo sviluppo vero e proprio impieg\u00f2 ben tre anni e mezzo. Inizialmente fu concepito come uno strategico in tempo reale, ma Lehto, ispirando alla serie \"Myth\" e volendo un gameplay pi\u00f9 unico, decise di incorporare elementi di sparatutto in prima persona, trasformando la telecamera dell'RTS in un partecipante attivo nel combattimento. La colonna sonora fu eseguita da Jon Everist, che gi\u00e0 aveva lavorato su \"BATTLETECH\".\nAccoglienza.\n\"Disintegration\" ha ricevuto un'accoglienza mista stando al sito web Metacritic: ha ricevuto un 62/100 per la versione PC, un 60/100 per la versione PS4 e un 67/100 per la versione XONE."}
{"id": "8510883", "revid": "1409041", "url": "https://it.wikipedia.org/wiki?curid=8510883", "title": "Pei\u00dfen (Salzlandkreis)", "text": ""}
{"id": "8510884", "revid": "1409041", "url": "https://it.wikipedia.org/wiki?curid=8510884", "title": "Pei\u00dfen (Saalekreis)", "text": ""}
{"id": "8510885", "revid": "1409041", "url": "https://it.wikipedia.org/wiki?curid=8510885", "title": "Reuth (Vogtland)", "text": ""}
{"id": "8510887", "revid": "767487", "url": "https://it.wikipedia.org/wiki?curid=8510887", "title": "\u010cistye Prudy (Oblast' di Kaliningrad)", "text": "\u010cistye Prudy (\u0427\u0438\u0441\u0442\u044b\u0435 \u041f\u0440\u0443\u0434\u044b; in tedesco fino al 1938 \"Tollmingkehmen\", dal 1938 al 1945 \"Tollmingen\"; in lituano \"Tolminkiemis\") \u00e8 un comune rurale (\"Sel'skoe poselenie\") della Russia, appartenente al Nesterovskij rajon nell'oblast' di Kaliningrad.\nGeografia antropica.\nIl comune di \u010cistye Prudy (Sel'skoe poselenie \u010cistoprudnenskoe \u2013 \u0421\u0435\u043b\u044c\u0441\u043a\u043e\u0435 \u043f\u043e\u0441\u0435\u043b\u0435\u043d\u0438\u0435 \u0427\u0438\u0441\u0442\u043e\u043f\u0440\u0443\u0434\u043d\u0435\u043d\u0441\u043a\u043e\u0435) comprende i centri abitati (\"Poselok\") di \u010cistye Prudy, Borovikovo, Vetrjak, Dimitrievka, Doku\u010daevo, Dubovaja Ro\u0161\u010da, Znamenka, Il'inskoe, Kalinino, Karpinskoe, Krasnoles'e, Lesistoe, Mi\u010durinskoe, Ozerki, Puga\u010d\u00ebvo, Sadovoe, Sosnovka e Tokarevka."}
{"id": "8510889", "revid": "113675115", "url": "https://it.wikipedia.org/wiki?curid=8510889", "title": "Tollmingkehmen", "text": ""}
{"id": "8510894", "revid": "113675126", "url": "https://it.wikipedia.org/wiki?curid=8510894", "title": "Tollmingen", "text": ""}
{"id": "8510960", "revid": "44876", "url": "https://it.wikipedia.org/wiki?curid=8510960", "title": "Turris Calcio 2019-2020", "text": "Questa voce raccoglie le informazioni riguardanti l'A.S.D. Turris Calcio nelle competizioni ufficiali della stagione 2019-2020.\nMaglie e sponsor.\nIl fornitore tecnico per la stagione 2019-2020 \u00e8 Fly Line. Lo sponsor di maglia \u00e8 Colma.\nCalciomercato.\nSessione invernale \"(dal 2/1 al 31/1)\".\n "}
{"id": "8510967", "revid": "120617308", "url": "https://it.wikipedia.org/wiki?curid=8510967", "title": "Giovanni Dall'Orto (giornalista)", "text": "Militante del movimento di liberazione omosessuale, \u00e8 nipote dell'omonimo gerarca fascista. Lo storico William Armstrong Percy, docente presso l'Universit\u00e0 del Massachusetts, lo ha definito \"il principale studioso della storia dell'omosessualit\u00e0 in Italia\".\nBiografia.\nAttivismo.\nHa fatto coming out nel 1976, impegnandosi fin da subito nell'attivismo LGBT.\nNel 1985 fu tra i fondatori del gruppo Associazione Solidariet\u00e0 AIDS di Milano. \u00c8 stato per due volte presidente dell\u2019Arcigay di Milano e membro della segreteria nazionale Arcigay, ma poi se ne \u00e8 distaccato perch\u00e9 - a suo dire - \"il movimento era diventato o un\u2019anticamera di candidature elettorali o l\u2019agenzia di PR di locali commerciali. Si creavano troppi conflitti d\u2019interesse\".\n\u00c8 stato testimonial di numerosi gay pride, come ad esempio quello di Pavia del 2016.\nA partire dagli anni 2000, Dall'Orto \u00e8 stato spesso oggetto di critiche per le sue posizioni, da alcuni definite derisorie o discriminanti nei confronti di diverse componenti della comunit\u00e0 LGBT (bisessuali, asessuali, persone transgender), e per il suo sostegno a gruppi da alcuni definiti transfobici.\nGiornalismo.\nHa iniziato a fare il giornalista nell'agenzia stampa del Gruppo Abele di Torino, dedicata ai problemi dell\u2019emarginazione. Successivamente ha collaborato con varie riviste - tra cui \"Panorama\" - ma dal 1985 al 1998 ho lavorato in modo quasi esclusivo per la rivista \"Babilonia\", di cui \u00e8 stato anche direttore tra il 1997 e il 1998.\nDal 1999 ha iniziato la sua collaborazione con il mensile \"Pride\", del quale \u00e8 stato direttore responsabile fino al 2008. Da allora, lavora principalmente come freelance.\nPubblicazioni.\nLa sua prima pubblicazione libraria risale al 1981, anno in cui scrisse insieme a Ferruccio F. Castellano \"Essere omosessuali\". Due anni dopo fu la volta di \"Leggere omosessuale. Bibliografia\". Nel 1985 scrisse insieme al dottor Riccardo Ferracini \"AIDS\", un testo informativo (oggi arrivato alla quarta edizione) su quella terribile malattia, all'epoca non molto conosciuta.\nNel 1985 pubblic\u00f2 \"La pagina strappata. Interviste su omosessualit\u00e0 e cultura\".\nNel 1991 chiese alla madre Paola Dell'Orto di collaborare alla scrittura di un libro in due parti, destinato al tema del coming out in famiglia, scrivendo la parte rivolta ai genitori. Il volume fu pubblicato col titolo \"Figli diversi\" nel 1992, arrivando nel 2012 a una quinta edizione rinnovata (col nuovo titolo \"Mamma, pap\u00e0, devo dirvi una cosa\"). Tramite questa esperienza mamma e figlio maturarono l'idea di fondare un'associazione di supporto per le famiglie alle prese con la medesima realt\u00e0: all'uopo venne fondata l'Associazione Genitori di Omosessuali, meglio nota come Agedo, ufficialmente costituitasi il 18 marzo 1993 a Bologna.\nNel 1994 diede alle stampe, per i tipi della Editori Riuniti, il suo \"Manuale per coppie diverse\" (che ebbe due edizioni).\nHa pubblicato, su varie riviste italiane e straniere e su libri miscellanei, contributi di tema storico, ha contribuito all'Encyclopaedia of Homosexuality (curata da Wayne Dynes per Garland, New York 1990) e ha scritto le voci italiane anteriori al 1945 (una cinquantina) per il \"Who's who in gay and lesbian history\" (Routledge, London &amp; New York, 2000), curato da Robert Aldrich e Garry Wotherspoon. Fa inoltre parte del \"Board of editors\" della rivista accademica americana \"Journal of homosexuality\".\nDopo un lungo lavoro di studio e di ricerca, nel maggio del 2015 pubblica per Il Saggiatore \"Tutta un'altra storia. L'omosessualit\u00e0 dall'antichit\u00e0 al secondo dopoguerra\" in cui, per la prima volta nella storia d'Italia, vengono scandagliati gli argomenti relativi alla quotidianit\u00e0 del vivere omosessuale nel corso dei secoli."}
{"id": "8510976", "revid": "6923", "url": "https://it.wikipedia.org/wiki?curid=8510976", "title": "Mikay\u0131l M\u00fc\u015ffiq", "text": "\u00c8 uno dei poeti che ha avuto un ruolo importante nello sviluppo della poesia moderna azera. \u00c8 autore di molte poesie sull'amore e sulla bellezza. Le sue poesie hanno anche espresso opinioni su questioni sociali e culturali. Fu vittima del grandi purghe e fu fucilato nel 1938. Fu assolto dopo la sua morte il 23 maggio 1956 per decisione del Consiglio militare della Corte suprema dell'URSS.\nCon la Decisione n. 211 del Consiglio dei ministri dell'Azerbaigian del 7 maggio 2019, le opere di Mikay\u0131l M\u00fc\u015ffiq sono state incluse nell'elenco degli autori le cui opere sono state dichiarate propriet\u00e0 statale nella Repubblica dell'Azerbaigian.\nBiografia.\nMikay\u0131l M\u00fc\u015ffiq \u00e8 nato a Baku dell'Impero russo nel 1908. Suo padre Mirz\u0259 \u018fbd\u00fclqadir \u0130smay\u0131lzad\u0259 era insegnante e poeta. Ha perso i suoi genitori nella prima infanzia, quindi \u00e8 stato allevato dai suoi parenti. Ha ricevuto la sua istruzione elementare presso la scuola di lingua russa a Baku. Dopo l'istituzione del regime sovietico in Azerbaigian nel 1920, studi\u00f2 alla Scuola per insegnanti a Baku e, nel 1931, si laure\u00f2 presso il Dipartimento di Lingua e Letteratura della Universit\u00e0 statale di Baku. M\u00fc\u015ffiq spos\u00f2 Dilb\u0259r Axundzad\u0259 nel 1933.\nMikay\u0131l ha iniziato la sua carriera professionale come insegnante di scuola. Mentre era coinvolto nell'insegnamento, ha iniziato a scrivere poesie. La sua prima poesia Bir G\u00fcn (\"Il giorno\") fu pubblicata sul giornale G\u0259nc f\u0259hl\u0259 a Baku nel 1926. In quel periodo, adott\u00f2 il nome in penna M\u00fc\u015ffiq (perso-arabo per \"tenero cuore\"). Insieme a S\u0259m\u0259d Vur\u011fun e R\u0259sul Rza, Mikay\u0131l M\u00fc\u015ffiq divenne uno dei fondatori del nuovo stile poetico sovietico azero negli anni '30. Ha tradotto anche un certo numero di poesie dal russo. Mikay\u0131l M\u00fc\u015ffiq era un attivo propagandista degli strumenti musicali tradizionali azeri, che a quel tempo era stato proibito.\nNella sua poesia, Mushfig esalt\u00f2 il lavoro di operai e contadini industriali e lod\u00f2 la costruzione di imprese industriali a Baku e in altre citt\u00e0. Secondo la moglie di Mushfig, Dilb\u0259r Axundzad\u0259, Mikayil ha accolto con favore il passaggio dalla scrittura perso-araba a quella latina avvenuta in Azerbaigian nel 1927.\nQuando Iosif Stalin e Mir C\u0259f\u0259r Ba\u011f\u0131rov decretarono che gli strumenti musicali tradizionali azeri, incluso il tar, dovevano essere banditi, Mushfig scrisse una poesia in risposta intitolata \"Oxu, tar, oxu tar\" (Leggi, tar, leggi tar). La popolarit\u00e0 della sua poesia con il pubblico ha convinto le autorit\u00e0 a revocare il divieto di catrame."}
{"id": "8511032", "revid": "767487", "url": "https://it.wikipedia.org/wiki?curid=8511032", "title": "Alberto y Lost Trios Paranoias", "text": " \nGli Alberto y Lost Trios Paranoias (noti anche come gli Albertos) sono stati un gruppo musicale britannico formatosi a Manchester negli anni settanta. Il loro stile combina elementi di punk rock, new wave e post-punk e umorismo. Hanno finanziato Queen, The Police, The Cure e The Clash. Sono stati supportati da The Police, The Cure, The Stranglers, The Clash, Devo, Ian Dury, Lene Lovich e Blondie."}
{"id": "8511036", "revid": "122246", "url": "https://it.wikipedia.org/wiki?curid=8511036", "title": "Tourcoing Lille M\u00e9tropole Volley-Ball 2019-2020", "text": "Questa voce raccoglie le informazioni riguardanti il Tourcoing Lille M\u00e9tropole Volley-Ball nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8511044", "revid": "380453", "url": "https://it.wikipedia.org/wiki?curid=8511044", "title": "Stade Poitevin Volley Beach 2019-2020", "text": "Questa voce raccoglie le informazioni riguardanti lo Stade Poitevin Volley Beach nelle competizioni ufficiali della stagione 2019-2020.\nOrganigramma societario.\nArea direttiva\nArea tecnica"}
{"id": "8511058", "revid": "287204", "url": "https://it.wikipedia.org/wiki?curid=8511058", "title": "Vulfario", "text": "Fu vescovo di Reims e abate di abbazia di Saint-Remi dall'812 alla morte. Fu un alto dignitario dell'Impero carolingio sotto i regni di Carlomagno e di Luigi il Pio.\nBiografia.\nNell'802 Vulfario era \"missus dominicus\" (rappresentante) per il \"missaticum\" comprendente il sud-est della provincia ecclesiastica di Reims. Questo ruolo di \"missus\" non \u00e8 attestato che dalla \"Historia Remensis ecclesiae\" (Storia della Chiesa di Reims) di Flodoardo (\u2020 966), nel paragrafo in cui riprende i \"Capitulare missorum specialia\" dell'802.\nIl nome del compagno laico di Vulfario (i \"missi dominici\" erano sempre in due, un religioso e un laico) \u00e8 ignoto. Jacques Stiennon per primo \u00e8 riuscito a recuperare questa informazione grazie a una moneta, il denario, datata dal regno di Carlomagno, che porta la scritta come \"missaticum\" di Vulfario, precisando che si tratta del responsabile della coniazione in carica; ma secondo un'altra interpretazione di questa scritta o , designerebbe Strasburgo, localit\u00e0 ove questa moneta veniva coniata.\nVulfario fu anche legato di Carlomagno in Rezia nell'807. Secondo Flodoardo:\nNella misura in cui i Sassoni erano a quell'epoca ancora per la maggior parte pagani, mettere gli ostaggi nelle mani di un prelato poteva facilitare l'ulteriore evangelizzazione di quel popolo.\nSecondo il biografo di Carlomagno, Eginardo, Vulfario fu uno dei testimoni e dei garanti del testamento dell'imperatore nell'811, con il quale egli suddivideva il suo impero tra i suoi figli sopravvissuti.\nDal secolo VIII gli arcivescovi di Reims registravano atti detti \"ordinatio servitiorum\" (elenchi delle servit\u00f9), forma primitiva di polittico: questi documenti avevano l'elenco dei beni fondiari dell'arcidiocesi e li accorpavano gradualmente. \nVulfario ha anche creato la carica di emissario della Chiesa (\"advocatus ecclesiae\") nella provincia di Reims.\nVulfario organizz\u00f2 il Concilio di Reims dell'813. Nell'816, quando papa Stefano IV visit\u00f2 la cattedrale di Reims per incoronarvi l'imperatore Luigi il Pio, egli era gi\u00e0 gravemente ammalato, e mor\u00ec poco dopo. Il popolo e il clero della citt\u00e0 scelsero Gislemaro come suo successore, ma quando i vescovi de la provincia si riunirono, lo giudicarono incapace di leggere la Volgata latina, cos\u00ec la loro scelta cadde sul candidato dell'imperatore Ebbone."}
{"id": "8511089", "revid": "177966", "url": "https://it.wikipedia.org/wiki?curid=8511089", "title": "Laghetto del Frassino", "text": ""}
{"id": "8511098", "revid": "1031941", "url": "https://it.wikipedia.org/wiki?curid=8511098", "title": "Plutarco di Bisanzio", "text": " Fu sepolto nella Chiesa di Argyroupolis.\nL'episcopato di Plutarco avvenne durante la persecuzione dei cristiani dell'imperatore Traiano nel 98."}
{"id": "8511115", "revid": "290179", "url": "https://it.wikipedia.org/wiki?curid=8511115", "title": "Hans Beirer", "text": "Biografia.\nDopo gli studi al Conservatorio di Vienna, fece il suo debutto ufficiale a Linz nel 1936. Dopo alcuni anni tra Svizzera e Germania, nel 1943 venne messo sotto contratto dallo St\u00e4dtische Oper di Berlino, ma poco tempo dopo aver debuttato l\u00ec nel \"Tiefland\" i capovolgimenti della seconda guerra mondiale portarono alla chiusura di tutti i teatri tedeschi. Riprese l'attivit\u00e0 nel 1945, interpretando Turiddu nella \"Cavalleria rusticana\". Specializzato nel repertorio wagneriano, si esib\u00ec con successo in Francia, Inghilterra, Stati Uniti e Italia. Continu\u00f2 a esibirsi fino a 75 anni."}
{"id": "8511119", "revid": "1031941", "url": "https://it.wikipedia.org/wiki?curid=8511119", "title": "Sedecione di Bisanzio", "text": "L'episcopato di Sedecione avvenne durante la persecuzione dei cristiani da parte dell'imperatore Traiano."}
{"id": "8511124", "revid": "125934759", "url": "https://it.wikipedia.org/wiki?curid=8511124", "title": "La suora del peccato", "text": "La suora del peccato \u00e8 un film thriller del 2016, scritto e diretto da Doug Campbell.\nTrama.\nIl film \u00e8 tratto dall'omonima pellicola (per gli statunitensi) \"Bad Sister\" e narra la storia di una giovane suora di nome Laura con infermit\u00e0 mentali che, dopo essere arrivata in una scuola per diventare insegnante e aver sviluppato un amore ossessivo nei confronti del quindicenne Jason, tenta di sedurlo con la sua bellezza."}
{"id": "8511126", "revid": "1543377", "url": "https://it.wikipedia.org/wiki?curid=8511126", "title": "Diogene di Bisanzio", "text": " Fu sepolto nella Chiesa di Argyroupolis.\nL'episcopato di Diogene avvenne durante la persecuzione dei cristiani da parte degli imperatori Traiano ed Adriano."}
{"id": "8511131", "revid": "121660513", "url": "https://it.wikipedia.org/wiki?curid=8511131", "title": "Gangs of London", "text": "Gangs of London \u00e8 una serie televisiva britannica prodotta da Pulse Films, Sister Pictures e creata da Gareth Evans.\nLa serie segue contese tra bande rivali e altre organizzazioni criminali nella odierna Londra.\nTrama.\nAmbientata a Londra, una delle citt\u00e0 pi\u00f9 dinamiche e multiculturali del mondo, \"Gangs of London\" tratta la storia della citt\u00e0 dilaniata dagli scontri tra le gang che la controllano e dall'improvviso vuoto di potere causato dalla morte del capo della famiglia criminale pi\u00f9 potente di Londra.\nPer venti anni Finn Wallace \u00e8 stato il criminale pi\u00f9 potente di Londra.\nMilioni di soldi sono passati per la sua organizzazione ogni anno.\nMa ora \u00e8 morto e nessuno sa chi abbia ordinato l\u2019esecuzione.\nCon rivali da ogni parte, \u00e8 compito dell'impulsivo Sean Wallace prendere il posto del padre, con l'aiuto della famiglia Dumani controllata dal fedele collaboratore di Finn Ed Dumani.\nCome se la situazione non fosse gi\u00e0 abbastanza pericolosa, l'assunzione del potere da parte di Sean causa ripercussioni nel mondo del crimine internazionale tra le strade di Londra: mafia albanese guidata da Luan Dushaj, i combattenti per la libert\u00e0 curda, il cartello della droga pakistana, nomadi gallesi e altre organizzazioni criminali implicate.\nIn tutto ci\u00f2, si aggiunge il nuovo arrivato Elliot Finch che \u00e8 un impiegato di basso livello della famiglia Wallace, ma risulta essere un agente sotto copertura che sta organizzando un caso contro la stessa famiglia Wallace.\nProduzione.\nLa prima stagione \u00e8 stata co-prodotta con il canale via cavo statunitense Cinemax che avrebbe dovuto trasmettere la serie in contemporanea a Sky Atlantic in Regno Unito. Tuttavia, attraverso una dichiarazione nel gennaio 2020 da parte dei dirigenti e della compagnia WarnerMedia, viene annunciato il ridimensionamento del palinsesto offerto da Cinemax. I produttori iniziarono le negoziazioni per trasferire la serie ad un'altra emittente statunitense, con l'autorizzazione da parte di Cinemax. Successivamente, AMC ha firmato un accordo per i diritti di trasmissione negli Stati Uniti, divenendo in tal modo anche co-produttori della serie a partire dalla seconda stagione.\nDistribuzione.\nLa prima stagione \u00e8 stata distribuita nel Regno Unito dal 23 aprile 2020 su Sky Atlantic e negli Stati Uniti sulla piattaforma in streaming AMC+ dal 1\u00ba ottobre dello stesso anno. In Italia \u00e8 trasmessa dal 6 luglio 2020 su Sky Atlantic e solo il primo episodio anche in chiaro, su TV8."}
{"id": "8511132", "revid": "599013", "url": "https://it.wikipedia.org/wiki?curid=8511132", "title": "Mat\u00edas Lescano", "text": ""}
{"id": "8511133", "revid": "113677492", "url": "https://it.wikipedia.org/wiki?curid=8511133", "title": "Il Furioso", "text": ""}
{"id": "8511138", "revid": "1005847", "url": "https://it.wikipedia.org/wiki?curid=8511138", "title": "Elezioni comunali in Liguria del 2018", "text": "Le elezioni comunali in Liguria del 2018 si tennero il 10 giugno, con ballottaggio il 24 giugno."}
{"id": "8511139", "revid": "599013", "url": "https://it.wikipedia.org/wiki?curid=8511139", "title": "Jos\u00e9 Mar\u00eda Panadero", "text": ""}
{"id": "8511158", "revid": "15756", "url": "https://it.wikipedia.org/wiki?curid=8511158", "title": "Soci\u00e9t\u00e9 A\u00e9rienne Bordelaise", "text": "La Soci\u00e9t\u00e9 A\u00e9rienne Bordelaise (SAB) fu un'azienda aeronautica francese con sede a Bordeaux attiva nei primi anni trenta del XX secolo nella manutenzione e produzione di velivoli destinati al mercato civile e militare.\nOriginariamente fondata come succursale della Soci\u00e9t\u00e9 de travaux Dyle et Bacalan, concluse la sua attivit\u00e0 a seguito della nazionalizzazione della aziende francesi ad indirizzo bellico, integrata nella Soci\u00e9t\u00e9 nationale des constructions a\u00e9ronautiques du sud-ouest (SNCASO).\nStoria.\nLa Soci\u00e9t\u00e9 A\u00e9rienne Bordelaise venne istituita nel 1930 come filiale della Soci\u00e9t\u00e9 de travaux Dyle et Bacalan, azienda con sede a Bacalan, Bordeaux, che, oltre che nel campo delle opere pubbliche, operava gi\u00e0 nel settore del trasporto ferroviario e nelle costruzioni navali, decidendo di diversificare ulteriormente la propria capacit\u00e0 industriale entrando nel settore delle costruzioni aeronautiche. La maggior parte dei modelli concepiti dalla SAB rimase alla primissime fasi di sviluppo, non superando mai la fase progettuale, e ai pochi dei quali fu costruito almeno un prototipo non segu\u00ec alcuna produzione.\nL'azienda continu\u00f2 la sua attivit\u00e0 in campo aeronautico fino al 1936, anno in cui su iniziativa del governo francese le aziende aeronautiche a indirizzo bellico vennero nazionalizzate e smembrate in consorzi. Da quel momento, assieme alla Soci\u00e9t\u00e9 des Avions Marcel Bloch di Villacoublay e Courbevoie, alla Soci\u00e9t\u00e9 A\u00e9ronautique du Sud-Ouest di Bordeaux-M\u00e9rignac, all'Usine de Construction A\u00e9ronautique di Bordeaux-B\u00e8gles e alla Lior\u00e9 et Olivier di Rochefort, confluisce nella neofondata Soci\u00e9t\u00e9 nationale des constructions a\u00e9ronautiques du sud-ouest (SNCASO) con sede negli stabilimenti dell'ex Bl\u00e9riot A\u00e9ronautique di Suresnes."}
{"id": "8511166", "revid": "287204", "url": "https://it.wikipedia.org/wiki?curid=8511166", "title": "Primera B Nacional 2006-2007", "text": "La Primera B Nacional 2006-2007 \u00e8 stata la 21\u00aa edizione del campionato argentino di calcio di seconda divisione, l'ultima con la formula di campionato con Apertura e Clausura. \u00c8 iniziata il 3 agosto 2006 ed \u00e8 terminata il 2 giugno 2007.\nClassifiche.\nGenerale.\nLegenda:\nPlayoff promozione.\nQuesto incontro si svolge tra i vincitori del torneo Apertura e quello Clausura. Dato che l'Olimpo ha vinto entrambi i tornei, ed \u00e8 stata automaticamente promossa in Primera Divisi\u00f3n, questo incontro si tenuto tra le migliori due classificate dietro la squadra campione.La squadra vincitrice viene promossa in Primera Divisi\u00f3n mentre la sconfitta si giocher\u00e0 lo spareggio contro le 17\u00b0 della classifica retrocessione della Primera Divisi\u00f3n.\nTorneo Reducido.\nQuesto torneo \u00e8 giocato tra la 4\u00b0, la 5\u00b0, la 6\u00aa e la 7\u00aa classificata della classifica generale e la vincitrice giocher\u00e0 lo spareggio promozione contro la 18\u00b0 classifica retrocessione della Primera Divisi\u00f3n.\nRetrocessione.\nLe squadre con affiliazione diretta all'AFA, cio\u00e8 quelle provenienti dalla citt\u00e0 di Buenos Aires, dalla sua area metropolitana e dalla citt\u00e0 di Rosario, vengono retrocesse in Primera B Metropolitana, mentre quelle con affiliazione indiretta vengono relegate nel Torneo Argentino A. Le penultime classificate di ciascuna affiliazione affrontano le vincitrici del torneo \"Reducido\" delle due categorie inferiori per l'eventuale retrocessione.\nLe due squadre con il peggior \"promedio\" retrocedono nel torneo corrispondente alla propria affiliazione.\nTiebreak.\nDato che nella penultima posizione dell'affiliazione indiretta ci sono due squadre con lo stesso promedio, esse si affronteranno per decidere chi affronter\u00e0 i playout."}
{"id": "8511170", "revid": "61051", "url": "https://it.wikipedia.org/wiki?curid=8511170", "title": "SAB AB-20", "text": ""}
{"id": "8511187", "revid": "827882", "url": "https://it.wikipedia.org/wiki?curid=8511187", "title": "Monicelli", "text": ""}
{"id": "8511190", "revid": "1345932", "url": "https://it.wikipedia.org/wiki?curid=8511190", "title": "Ghiacciaio Montgomery", "text": ""}
{"id": "8511194", "revid": "121768189", "url": "https://it.wikipedia.org/wiki?curid=8511194", "title": "Ida Nowakowska", "text": "Biografia.\nNata nella capitale polacca, suo padre \u00e8 lo scrittore polacco Marek Nowakowski e la madre Joanna Maria \u017bamojdo, nipote del pittore Jan Lebenstein. Fin dall'infanzia possiede la doppia cittadinanza polacco-statunitense.\nSi \u00e8 diplomata alla General Ballet School di R. Turczynowicz a Varsavia. Nel 2014 si \u00e8 laureata presso il dipartimento di recitazione di teatro, cinema e televisione presso l'Universit\u00e0 della California, a Los Angeles, e contemporaneamente ha studiato presso la Facolt\u00e0 di Scienze Politiche dell'Universit\u00e0 con una specializzazione in relazioni internazionali.\nNel 2007, partecipa alla versione polacca di \"So You Think You Can Dance\" (chiamata \"You Can Dance - Po prostu Ta\u0144cz!\"), in onda su TVN, classificandosi tra i primi 10.\nNel 2016 ritorna a \"You Can Dance - Po prostu Ta\u0144cz!,\" questa volta come giudice accanto a Agustin Egurrola, Micha\u0142 Pir\u00f3g e al vincitore della prima edizione del programma Maciej Florek.\nIl 24 novembre 2019 ha condotto da Gliwice, insieme ad Aleksander Sikora e Roksana W\u0119giel, il Junior Eurovision Song Contest 2019. Nello stesso anno partecipa come giudice alla versione polacca di \"Dance Dance Dance\" e al programma statunitense \"The World's Best,\" condotto da James Corden.\nNel 2020 prende le vesti di conduttrice, insieme a Tomasz Kammel, alla versione polacca di \"The Voice Kids.\" Nello stesso anno conduce da Varsavia il Junior Eurovision Song Contest 2020, insieme a Rafa\u0142 Brzozowski e a Ma\u0142gorzata Tomaszewska, diventando la prima persona a condurre per due volte consecutive l'evento. Nel 2021 ha presentato i voti della giuria polacca all'Eurovision Song Contest."}
{"id": "8511195", "revid": "6923", "url": "https://it.wikipedia.org/wiki?curid=8511195", "title": "Pollini (azienda)", "text": "Pollini \u00e8 un'azienda italiana di abbigliamento fondata nel 1953 a San Mauro Pascoli, specializzata nella realizzazione di calzature e borse in pelle.\nStoria.\nL'azienda fu fondata nel 1953 nell'entroterra romagnolo da Alberto, Lidia, Lucia e Vittorio Pollini, figli del calzolaio Ettore Pollini.\nAccanto all'inizialmente prevalente produzione di calzature, l'azienda si \u00e8 man mano dedicata alla realizzazione di borse in cuoio (tra cui la celebre \"Daytona\", esposta al Museo del Fashion Institute of Technology di New York).\nNel 2000, conseguentemente all'acquisto del marchio da parte della holding del lusso Aeffe di Alberta Ferretti, ed in aggiunta alla produzione propria, l'azienda ha iniziato a realizzare gran parte delle collezioni di accessori dei marchi del gruppo (tra cui Moschino).\nNel 2010, come direttore creativo del marchio fu scelto lo stilista inglese Nicholas Kirkwood, promosso dal suo ruolo di direttore artistico della linea di calzature. Quest'ultimo \u00e8 stato sostituito nel 2014 dal designer italiano Erminio Cerbone (gi\u00e0 responsabile delle calzature di Prada e Dolce &amp; Gabbana)"}
{"id": "8511198", "revid": "120990385", "url": "https://it.wikipedia.org/wiki?curid=8511198", "title": "Luis Saslavsky", "text": "Ha ottenuto il C\u00f3ndor d'argento al migliore film e al miglior regista per \"La dama duende\" del 1946 e il Premio Konex di platino come miglior sceneggiatore argentino nel 1984. \nBiografia.\nInizi\u00f2 la sua carriera come critico cinematografico del giornale La Naci\u00f3n nel 1930, in sostituzione di Arturo Mom. Fond\u00f2 \"La Rievista de America\", assieme ad Eduardo Mallea e Mar\u00eda Rosa Oliver. Nel 1933 il suo giornale lo invi\u00f2 ad Hollywood, dove riusc\u00ec ad intervistare registi e stelle del cinema. Il viaggio lo mise in contatto con figure come Greta Garbo, Joan Crawford, Marlene Dietrich e il regista Josef von Sternberg. Con l'intervento del suo amico Antoine de Saint-Exup\u00e9ry - che aveva conosciuto a Buenos Aries - venne assunto dalla Metro Goldwyn Mayer come consulente tecnico per la trasposizione cinematografica del suo romanzo \"Volo di notte\" (1933). Dopo il suo ritorno a Buenos Aires, fond\u00f2 la societ\u00e0 di produzione SIFAL insieme ad Alberto de Zaval\u00eda, scritturando lo sceneggiatore Carlo Ad\u00e9n e i registi Carlo Schlieper, Ernesto Arancibia e Enrique Cahen Salaberry.\nLa SIFAL produsse soltanto due film: \"Crimen a las tres\" (1934) e \"Escala en la ciudad\" (1934), le \"opere prime\" di Saslavsky e Zaval\u00eda, che risultarono essere un fallimento commerciale. Ci\u00f2 nonostante, la produzione Pampa Film propose a Saslavsky di realizzare \"La fuga\" (1937), un poliziesco con Santiago Arrieta, Tita Merello e Francisco Petrone. Il film ebbe un grande successo di pubblico e consolid\u00f2 la posizione di Saslavsky all'interno dell'industria cinematografica argentina.\nVenne scritturato dall'Argentina Sono Film per dirigere Libertad Lamarque nel melodramma \"Ripudiata\" (1939). Saslavsky diresse anche Pepe Arias in \"El loco serenata\" (1939). Il suo stile riusc\u00ec a combinare un cinema di intrattenimento con una ricerca estetica innovativa.\nIl suo film \"Historia de una noche\" (1941) ottenne un formidabile successo di critica e pubblico e la produzione Warner Brothers gli propose la realizzazione di una versione nordamericana dello stesso titolo. Ci\u00f2 nonostante, il progetto non and\u00f2 in porto per disaccordi sulla sceneggiatura.\nNel 1949, il suo film \"Vidalita\" ebbe problemi con la censura argentina. La supposta trattazione \"anticreola\" imposta al film non sarebbe piaciuta a Ra\u00fal Alejandro Apold, che da 1948 era a capo della Subsecretar\u00eda de Prensa y Difusi\u00f3n de la Presidencia de la Naci\u00f3n. Poco dopo, Saslavsky fu inserito, da Apold, nella sua \"lista nera\". Saslavsky, nel suo libro \"La f\u00e1brica lloraba de noche\", scrisse: \"Fui bandito dal peronismo nonostante Evita ripetesse che ero l'unico regista argentino ben istruito. Mi assicurarono che era perch\u00e9 essendo negli Stati Uniti, all'inizio della seconda guerra mondiale, mi ero arruolato al servizio della politica di buon vicinato.\" Nello stesso libro scrisse di due incontri con Juan Domingo Per\u00f3n, avvenuti a Madrid.\nIl suo film \"La corona nera\" (1951), realizzato a partire da una sceneggiatura originale di Jean Cocteau, determin\u00f2 l'avvio della sua carriera europea. Diresse diversi film in Spagna e Francia fino il suo ritorno in Argentina.\nNel 1984 ricevette il Premio Konex di platino come miglior sceneggiatore argentino.\nLuis Saslavsky mor\u00ec a Buenos Aires il 20 marzo 1995 e fu inumato nel Cimitero Britannico di Buenos Aires."}
{"id": "8511201", "revid": "767487", "url": "https://it.wikipedia.org/wiki?curid=8511201", "title": "Cleopatra prigioniera", "text": "Cleopatra prigioniera () \u00e8 una tragedia di \u00c9tienne Jodelle in cinque atti, rappresentata per la prima volta nel 1553.\nStoria.\nLa \"Cleopatra prigioniera\" fu per la prima volta messa in scena all'inizio del 1553 all'H\u00f4tel de Reims davanti a Enrico II di Francia e alla sua corte; la tragedia \u00e8 finalmente pubblicata nel 1574.\nOpera.\nQuest'opera teatrale rappresenta la prima tragedia francese all'antica, cio\u00e8 una tragedia in cui il ritorno all'arte antica, centrale nel Rinascimento, venne applicato al teatro: furono presi a modello Orazio, Virgilio, Ovidio e Seneca. Jodelle si rifece infatti alla regola delle tre unit\u00e0 classiche e utilizz\u00f2 anche il verso alessandrino per il coro.\nTrama.\nCleopatra riceve una visita dallo spettro di Antonio, che vuole spingerla al suicidio per evitare che sia portata a Roma da Ottaviano e cosicch\u00e9 i due amanti possano riunirsi. Ottaviano teme il suicidio che non gli permetterebbe di portare la regina vinta come simbolo di trionfo, ma Cleopatra tenta di convincerlo di essere pronta a seguirlo e di non pensare al suicidio; la regina riesce cos\u00ec a ottenere da lui la promessa di proteggere i suoi figli, anche offrendo parte delle sue ricchezze, nonostante il servitore Seleuco riveli che lei ne nasconde una parte. Cleopatra si reca quindi alla tomba di Antonio per un ultimo saluto, ma, volendo evitare l'umiliazione del trionfo, si suicida. Proculeio racconta quindi a Ottaviano che la regina si \u00e8 data la morte."}
{"id": "8511202", "revid": "1924342", "url": "https://it.wikipedia.org/wiki?curid=8511202", "title": "Translation", "text": "Translation \u00e8 l'ottavo album in studio del gruppo musicale statunitense Black Eyed Peas, pubblicato il 19 giugno 2020 dalla Epic Records.\nDescrizione.\nGran parte dell'album \u00e8 stato realizzato con la partecipazione di svariati artisti appartenenti alla scena pop latino, tra cui J Balvin, Maluma, Nicky Jam e Shakira, oltre a una maggiore presenza di parte cantate in spagnolo. Tale caratteristica si \u00e8 evidenziata anche dal punto di vista musicale, con l'integrazione di sonorit\u00e0 pi\u00f9 vicine all'hip hop latino moderno influenzato dal reggaeton e dal trap.\nCome quanto operato con i precedenti album del trio, anche per \"Translation\" sono stati utilizzati svariati campionamenti per alcuni brani. Il primo singolo \"Ritmo\" contiene elementi tratti da \"The Rhythm of the Night\" di Corona, \"Feel the Beat\" utilizza il ritornello di \"Can You Feel the Beat\" dei Lisa Lisa and Cult Jam e dei Full Force, \"Mamacita\" presenta una parte di \"La isla bonita\" di Madonna, \"Vida loca\" \u00e8 basato sulla melodia di \"U Can't Touch This\" di MC Hammer, \"Celebrate\" alcuni versi di \"Have a Nice Day\" di Roxanne Shant\u00e9 e \"Mabuti\" una porzione di \"I Don't Know What It Is, But It Sure Is Funky\" dei Ripple.\nPromozione.\nIn anticipazione alla pubblicazione di \"Translation\" i Black Eyed Peas hanno reso disponibile tre singoli. Il primo di essi \u00e8 stato \"Ritmo (Bad Boys for Life)\", inciso con J Balvin per il film \"Bad Boys for Life\" e presentato l'11 ottobre 2019 insieme al relativo videoclip. Il 10 aprile 2020 \u00e8 stata la volta di \"Mamacita\", realizzato con Ozuna e J. Rey Soul e con il quale il gruppo ha conquistato la vetta delle classifiche Latin Airplay e Latin Rhythm Airplay stilate da \"Billboard\". Come terzo ed ultimo singolo anticipatore dell'album, il 12 giugno 2020 i Black Eyed Peas hanno estratto \"No ma\u00f1ana\", brano inciso insieme a El Alfa; il relativo videoclip \u00e8 stato reso disponibile il giorno seguente attraverso il loro canale YouTube.\nIl 18 giugno \u00e8 stato presentato il videoclip per la seconda traccia \"Feel the Beat\", pubblicato come quarto singolo il seguente 17 luglio. Il 20 agosto il trio ha eseguito per la prima volta dal vivo \"Vida loca\" in occasione degli annuali MTV Video Music Awards, giorno in cui \u00e8 stato pubblicato anche il videoclip; il singolo \u00e8 invece stato pubblicato il 15 settembre seguente per le radio rhythmic statunitensi. Il 4 dicembre il trio ha pubblicato il videoclip di \"Girl like Me\", estratto come singolo una settimana pi\u00f9 tardi.\nAccoglienza.\n\"Translation\" ha ottenuto recensioni miste da parte dei critici musicali. Su Metacritic, sito che assegna un punteggio normalizzato su 100 in base a critiche selezionate, l'album ha ottenuto un punteggio medio di 63 basato su quattro critiche."}
{"id": "8511211", "revid": "436907", "url": "https://it.wikipedia.org/wiki?curid=8511211", "title": "Kriminal (singolo)", "text": "Kriminal \u00e8 un singolo del produttore discografico italiano Shablo, pubblicato il 9 aprile 2020.\nDescrizione.\nIl brano \u00e8 stato realizzato con la partecipazione vocale dei rapper Gemitaiz, Samurai Jay e Gu\u00e9 Pequeno.\nVideo musicale.\nIl videoclip, diretto da OK Rocco, \u00e8 stato pubblicato il 16 aprile 2020 sul canale YouTube di Shablo."}
{"id": "8511230", "revid": "729019", "url": "https://it.wikipedia.org/wiki?curid=8511230", "title": "Soci\u00e9t\u00e9 A\u00e9rienne Bordelaise SAB-20", "text": "Il Soci\u00e9t\u00e9 A\u00e9rienne Bordelaise SAB-20, citato anche come AB-20, fu un bombardiere pesante quadrimotore, monoplano ad ala alta e a doppia trave di coda sviluppato dall'azienda aeronautica francese Soci\u00e9t\u00e9 A\u00e9rienne Bordelaise (SAB) nei primi anni trenta e rimasto allo stadio di prototipo.\nEvoluzione del Dyle et Bacalan DB-70 da trasporto passeggeri, non fu in grado di esprimere prestazioni adeguate non superando le perplessit\u00e0 delle autorit\u00e0 militari francesi. Tuttavia, attingendo all'esperienza acquisita nella sua realizzazione, nei due anni seguenti vennero sviluppati i derivati SAB-21, sempre in configurazione bombardiere, e il SAB-22, una cannoniera volante sperimentale equipaggiata con un cannone calibro 75 mm, ma anche in questi casi i modelli non diedero seguito alla produzione in serie.\nStoria del progetto.\nNel 1930 il governo francese, nell'ambito di un adeguamento dell'equipaggiamento in dotazione ai reparti aerei dell'Arm\u00e9e de terre, l'esercito francese, emise una specifica per la fornitura di un nuovo modello di velivolo militare adatto a compiere missioni di bombardamento notturno. La specifica, indicata come Bombardier de Nuit 4 o BN.4, prevedeva, tra gli atri requisiti, un impianto motoelica a quattro propulsori (da qui la sigla).\nAl fine di concorrere al bando, la Soci\u00e9t\u00e9 de travaux Dyle et Bacalan, che gi\u00e0 dal 1929 aveva iniziato a sviluppare un bombardiere trimotore basato sul velivolo da trasporto e passeggeri DB-70 e che quando divenne Soci\u00e9t\u00e9 A\u00e9rienne Bordelaise ridesign\u00f2 il progetto in AB-15, decise di suggerire al suo ufficio di progettazione di realizzarne una conversione quadrimotore cambiando nuovamente la designazione del velivolo in AB-20, modello dalla cellula interamente metallica in duralluminio. In questa nuova configurazione, i motori scelti, i Lorraine 12Fb Courlis 12 cilindri a W raffreddati a liquido da ciascuno, furono installati in coppia in gondole poste sotto le ali, liberando cos\u00ec la posizione all'apice anteriore della fusoliera che poteva cos\u00ec essere occupata da una postazione per un mitragliere. La dotazione bellica offensiva era affidata a un carico di bombe da caduta fino a un massimo di , mentre quella difensiva si basava su cinque mitragliatrici calibro 7,7 mm. Cos\u00ec come lo fu il modello da cui derivava (DB-70), il SAB-20 divenne il pi\u00f9 grande velivolo quadrimotore di produzione francese realizzato a quei tempi."}
{"id": "8511232", "revid": "125068041", "url": "https://it.wikipedia.org/wiki?curid=8511232", "title": "1\u00ba Fronte Bielorusso", "text": "Il 1\u00b0 Fronte Bielorusso fu un grande raggruppamento strategico dell'Armata Rossa sovietica, costituito nell'ultimo periodo della seconda guerra mondiale sul Fronte orientale. Il Fronte nella terminologia tradizionale russa e sovietica era equivalente ad un gruppo d'armate degli eserciti occidentali.\nUna parte dei reparti del 1\u00b0 Fronte Bielorusso e i suoi quadri di comando provenivano direttamente dal Fronte del Don che aveva concluso vittoriosamente nel 1943 la battaglia di Stalingrado costringendo alla resa la 6\u00aa Armata tedesca.\nCostituito da numerose armate combinate, rafforzate da due armate corazzate della Guardia e da altri corpi d'armata meccanizzati autonomi, il 1\u00b0 Fronte Bielorusso era schierato nell'area di attacco principale dell'Armata Rossa sulla direttrice Minsk-Varsavia-Berlino e svolse un ruolo decisivo nella fase finale della guerra. All'inizio sotto il comando dell'abile maresciallo Konstantin Rokossovskij, che gi\u00e0 aveva guidato il Fronte del Don a Stalingrado, partecip\u00f2 alla grande operazione Bagration, contribuendo alla distruzione del Gruppo d'armate Centro e alla conseguente liberazione di Minsk e Brest Litovsk; le armate del Fronte subito dopo sferrarono l'offensiva Lublino-Brest e avanzarono in profondit\u00e0 fino alla linea della Vistola. Giunte alle porte di Varsavia, peraltro le truppe del 1\u00b0 Fronte Bielorusso furono contrattaccate e dovettero passare sulla difensiva, rinunciando a prestare soccorso alla rivolta di Varsavia.\nAlla fine del 1944, il maresciallo Rokossovskij, con suo grande dispiacere, dovette cedere il comando del 1\u00b0 Fronte Bielorusso al famoso maresciallo Georgij \u017dukov che Stalin aveva designato per guidare l'ultima fase della guerra lungo la direttrice che portava al cuore della Germania. Il maresciallo \u017dukov ottenne un impressionante successo nel gennaio 1945 con l'offensiva Vistola-Oder e i suoi carri armati arrivarono in pochi giorni fino a 80 chilometri da Berlino. Arrestata la sua avanzata su ordine diretto di Stalin, il maresciallo \u017dukov a febbraio e marzo partecip\u00f2 ai logoranti combattimenti in Pomerania. Dopo un rapido raggruppamento e il rafforzamento delle sue forze, nel successivo mese di aprile il 1\u00b0 Fronte Bielorusso combatt\u00e9 la decisiva battaglia di Berlino. In quest'ultima battaglia, le armate del Fronte vennero impegnate duramente dai difensori e subirono pesanti perdite nella fase di sfondamento iniziale e nei combattimenti dentro la citt\u00e0; tra morti e feriti perse 179\u00a0490 soldati e circa 1.000 mezzi corazzati.il 1\u00b0 Fronte Bielorusso tuttavia disponeva di una massa imponente di uomini e mezzi e riusc\u00ec alla fine a superare l'accanita resistenza e a costringere alla resa il 2 maggio 1945 la guarnigione di Berlino, concludendo vittoriosamente la guerra nel cuore della Germania. Il 1\u00b0 Fronte Bielorusso rivendic\u00f2 di aver ucciso o ferito nell'operazione Berlino 218.990 soldati nemici e di avere catturato 250.500 uomini; sarebbero stati distrutti o catturati in quest'ultima battaglia 1.806 mezzi corazzati tedeschi.\nPer tutto questo periodo il 1\u00b0 Fronte Bielorusso, equipaggiato con migliaia di carri armati e cannoni e supportato da due armate aeree, fu sempre il raggruppamento strategico pi\u00f9 potente dell'Armata Rossa. Dopo la guerra la maggior parte della armate del 1\u00b0 Fronte Bielorusso rimasero sul territorio tedesco e la struttura di comando venne trasferita al nuovo Gruppo di forze sovietiche in Germania che per 40 anni sarebbe stato schierato sulla prima linea della cortina di ferro."}
{"id": "8511236", "revid": "767487", "url": "https://it.wikipedia.org/wiki?curid=8511236", "title": "War Child (beneficenza)", "text": "War Child \u00e8 un'organizzazione non governativa fondata nel Regno Unito nel 1993 che fornisce assistenza ai bambini nelle aree in conflitto e all'indomani del conflitto. La fondazione di War Child UK fu presto seguita da organizzazioni in Canada e nei Paesi Bassi.\nWar Child UK.\nWar Child UK mira a sostenere e riabilitare i bambini vittime della guerra, lavorando con le comunit\u00e0 locali, le loro organizzazioni e le autorit\u00e0 locali in entrambe le aree di conflitto e post conflitto per sostenere i bambini e le persone da cui dipendono. War Child UK attualmente lavora nella Repubblica Democratica del Congo, nella Repubblica Centrafricana, in Uganda, Afghanistan, Iraq e con rifugiati siriani in Giordania.\nWar Child Canada.\nFondata dai medici Samantha Nutt ed Eric Hoskins, War Child Canada ha collaborazioni attive nel Darfur, nella Repubblica Democratica del Congo, in Uganda, nel Sudan del Sud, in Afghanistan e con i rifugiati siriani in Giordania.\nWar Child Holland.\nWar Child Holland \u00e8 stata fondata nel 1994 da Willemijn Verloop come reazione alla guerra in Bosnia. Oggi \u00e8 il pi\u00f9 grande ufficio di War Child con una spesa annuale di 12,6 milioni di Euro nel 2010, e si \u00e8 specializzato nell'aiutare i bisogni psicosociali dei bambini che hanno sofferto di guerre e situazioni di conflitto, usando le arti creative. L'organizzazione \u00e8 passata da un ufficio individuale nel 1994 a 40 dipendenti nei Paesi Bassi e 600 all'estero nel 2007. \nWar Child gestisce attivit\u00e0 musicali, creative e sportive per bambini colpiti dalla guerra. Nel 2005 War Child Holland ha introdotto un nuovo sistema di misurazione per i programmi in 14 paesi. Nei primi risultati \u00e8 stato dimostrato che i progetti raggiungono oltre 650.000 bambini in tutto il mondo.\nWar Child Holland attualmente lavora in Afghanistan, Burundi, Colombia, Repubblica Democratica del Congo, Iraq, Giordania, territori palestinesi, Libano, Sierra Leone, Sudan del Sud, Sri Lanka, Sudan, Uganda e Yemen. Ha anche progetti speciali per rifugiati nei Paesi Bassi. I progetti precedenti includevano Cecenia, Inguscezia, Georgia e Kosovo.\nWar Child USA.\nWar Child USA \u00e8 il nuovo membro della famiglia War Child. Supporta i programmi gestiti da War Child Canada nei suoi paesi di attivit\u00e0 concedendo sovvenzioni a War Child Canada. War Child USA ha attualmente uffici a Los Angeles e New York City."}
{"id": "8511239", "revid": "125871308", "url": "https://it.wikipedia.org/wiki?curid=8511239", "title": "Ciriaco I di Bisanzio", "text": "Sotto Doroteo Tiro guid\u00f2 la chiesa bizantina per sedici anni. Il suo ricordo \u00e8 onorato dalla Chiesa ortodossa il 27 ottobre."}
{"id": "8511243", "revid": "1318658", "url": "https://it.wikipedia.org/wiki?curid=8511243", "title": "Ordine di San Giovanni", "text": "Con il termine Ordine di San Giovanni di Gerusalemme si individuano cinque ordini religiosi/cavallereschi che fanno parte a tutti gli effetti della \"Alleanza degli ordini di San Giovanni di Gerusalemme\", uno cattolico e quattro ordini cristiani non cattolici:"}
{"id": "8511245", "revid": "599013", "url": "https://it.wikipedia.org/wiki?curid=8511245", "title": "Giampaolo Rupil", "text": "Biografia.\nNato nel 1955, \u00e8 padre di Silvia Rupil, anche lei fondista, partecipante alle Olimpiadi di .\nA 24 anni ha preso parte ai Giochi olimpici di , non terminando la gara dei 15 km.\nDopo il ritiro \u00e8 stato allenatore, guidando tra gli altri Gabriella Paruzzi."}
{"id": "8511247", "revid": "358169", "url": "https://it.wikipedia.org/wiki?curid=8511247", "title": "Keegan Cooke", "text": "Biografia.\nCooke ha frequentato il college in California per poi essere ingaggiato dapprima dall'Universit\u00e0 dell'Arizona e poi all'Universit\u00e0 di Santa Barbara dove ha gareggiato nei team di atletica leggera ai campionati NCAA, competendo nelle prove multiple. Ha rappresentato internazionalmente lo Zimbabwe nelle manifestazioni regionali nel biennio 2015-2016.\nNel 2014 ha stabilito un nuovo record nazionale nel decathlon, migliorato poi negli anni, appartenuto fino a quel momento per 23 anni a Stan Flowers."}
{"id": "8511251", "revid": "1647404", "url": "https://it.wikipedia.org/wiki?curid=8511251", "title": "Discografia di Megan Thee Stallion", "text": "La discografia di Megan Thee Stallion, rapper statunitense, comprende un album in studio, due mixtape, tre EP e trentadue singoli, di cui dodici in collaborazione con altri artisti."}
{"id": "8511253", "revid": "1850460", "url": "https://it.wikipedia.org/wiki?curid=8511253", "title": "Stagione 2020-2021 di snooker", "text": "La stagione 2020-2021 di snooker \u00e8 stata la 52\u00aa edizione di una stagione di snooker. \u00c8 iniziata il 19 agosto 2020 ed \u00e8 terminata il 3 maggio 2021.\nGiocatori.\nL'8 giugno 2020 \u2014 durante la ripresa della stagione 2019-2020, a seguito della pandemia di COVID-19 \u2014 il World Snooker Tour comunica, sul suo sito ufficiale, i nuovi criteri di accesso al Main Tour.\nI primi 64 giocatori che si sono classificati al termine della precedente stagione, hanno il diritto di rimanere professionisti, cos\u00ec come i primi quattro giocatori \u2014 fuori dai primi 64 \u2014 che si sono posizionati nella classifica annuale alla fine della precedente stagione; questi 68 vengono, inoltre, seguiti da altri 35 giocatori, i quali hanno ottenuto una carta d'accesso per due stagioni, sempre nel 2019-2020. Provengono dal Challenge Tour 2019-2020 Lukas Kleckers \u2014 secondo classificato \u2014 e il vincitore dell'evento play-off Allan Taylor. Vengono seguiti dai vincitori dei tornei amatoriali (Ashley Hugill, Gao Yang, Andrew Pagett ed Aaron Hill) e dagli sconfitti delle finali del WSF Open 2020 e del WSF Junior Open 2020 (rispettivamente Iulian Boiko e Sean Maddocks). Accedono al tour principale anche Pang Junxu e Zhao Jianbo, provenienti dal CBSA China Tour, e i 12 vincitori dei tre eventi della Q School 2020. \nI giocatori fuori dai primi 64 del Ranking che si sono qualificati alla fase a eliminazione diretta del Campionato mondiale 2020, e che non erano al primo anno della carta professionistica (Jamie Clarke ed Ashley Carty), ottengono automaticamente una \"Tour Card\" di due stagioni.\nInoltre, il World Snooker Tour assegna una \"Invitational Tour Card\" al campione del mondo 1997 Ken Doherty e al 7 volte vincitore del Campionato mondiale Stephen Hendry, che far\u00e0 il suo ritorno tra i professionisti dal 2012, anno in cui aveva annunciato il suo ritiro dallo snooker giocato. La carta d'accesso non viene consegnata, invece, a James Wattana, il quale viene relegato dal Main Tour.\nInvitational Tour Card.\nNumero di giocatori per nazione.\n22 nazioni diverse hanno almeno un giocatore professionista per la stagione 2020-2021, una in pi\u00f9 dell'annata precedente.\nPer la prima volta nella storia, Giamaica ed Ucraina hanno un rappresentante professionista.\nCalendario.\nIl 3 agosto 2020 \u00e8 stata pubblicata una prima bozza del calendario, la quale non comprende il Saudi Arabia Snooker Masters, previsto per ottobre come nuovo torneo. \nA differenza delle 14 edizioni precedenti, la Championship League diventa un titolo Ranking, ed \u00e8 stato il primo evento di questa stagione; ha preso il via il 13 settembre e si \u00e8 conclusa il 30 ottobre, dopo tre tappe. \nLo European Masters, disputatosi a gennaio nella precedente stagione, viene riproposto nella prima parte del calendario, cos\u00ec come il World Grand Prix.\nIl World Snooker Tour ha annunciato che i primi otto tornei della stagione (eccetto la Championship League) e le qualificazioni per il German Masters si disputeranno alla Marshall Arena di Milton Keynes, struttura che aveva gi\u00e0 ospitato la Championship League 2020 e il Tour Championship 2020, in quanto unico impianto a disporre di strutture in loco per evitare gli spostamenti. Lo UK Championship, che inizialmente era stato annunciato al Barbican Centre di York, si aggiunge a questi il 4 novembre.\nIl 7 ottobre viene annunciata la seconda parte di calendario, che prevede il ritorno alle \"location\" usuali.\nIl 3 dicembre il World Snooker Tour ha delineato il calendario per la seconda parte di stagione: a seguito della chiusura per quanto le manifestazioni sportive cinesi a livello internazionale, viene ufficializzato che non ci sar\u00e0 nessun evento nel paese asiatico in questa annata; l'ultima stagione in cui non era stato giocato alcun torneo cinese era stata la 2003-2004. Per colmare questo vuoto, viene aggiunta la WST Pro Series, torneo che vedr\u00e0 disputarsi la sua prima edizione tra gennaio e marzo, e una seconda tappa della Championship League, la quale non sar\u00e0 valida per la classifica mondiale cos\u00ec come era accaduto in occasione della prima, e si giocher\u00e0 tra gennaio ed aprile.\nCon l'aggravarsi della situazione riguardante il virus, il World Snooker Tour annuncia Il 22 dicembre di voler posticipare il ritorno degli spettatori in sala, comunicando, inoltre, che il secondo evento stagionale della Championship League, il German Masters e lo Shoot-Out si disputeranno a Milton Keynes; tuttavia, il Masters verr\u00e0 giocato alla Alexandra Palace di Londra, sede originale del torneo dal 2012.\nIl 4 gennaio viene comunicato che anche il Masters verr\u00e0 disputato alla Marshall Arena.\nIl 26 gennaio il WST ha annunciato che il Welsh Open si disputer\u00e0 al Celtic Manor Resort di Newport, in Galles. Sede di alcuni tornei di golf, tra cui la Ryder Cup 2010, il Celtic Manor Resort ha ospitato per la prima volta nella sua storia un torneo di snooker. Inoltre, questo \u00e8 stato il primo torneo dal Campionato mondiale 2020 a disputarsi fuori dalla Marshall Arena di Milton Keynes, e il primo dal Gibraltar Open 2020 a disputarsi fuori dall'Inghilterra. \nIl Players Championship e il Gibraltar Open tornano a disputarsi alla Marshall Arena, mentre il Tour Championship viene spostato al Celtic Manor Resort, esattamente un mese prima del suo inizio, ovvero il 22 febbraio. \nMain Tour.\nTornei rimossi dalla scorsa stagione\nWorld Seniors Tour.\nTornei rimossi dalla scorsa stagione\nLegenda:\nRanking.\nIl Ranking della stagione 2020-2021 \u00e8 formato da 9 revisioni per ogni torneo valevole per la classifica.\nStatistiche.\n\"Statistiche aggiornate al 3 maggio 2021.\""}
{"id": "8511254", "revid": "1654832", "url": "https://it.wikipedia.org/wiki?curid=8511254", "title": "L'amore a domicilio", "text": "L'amore a domicilio \u00e8 un film del 2019 diretto da Emiliano Corapi.\nTrama.\nRenato, giovane assicuratore, si innamora quasi per caso di Anna, che vive ai domiciliari per rapina a mano armata. Renato spender\u00e0 gran parte del suo tempo e dei suoi soldi per aiutarla, finendo coinvolto anche in una rapina con Franco, ex fidanzato di Anna da poco evaso dal carcere.\nDistribuzione.\nPresentato in anteprima il 30 aprile 2019 al Bari International Film Festival e il 17 novembre 2019 al Fort Lauderdale International Film Festival con il titolo \"Love Under House Arrest\", \u00e8 stato distribuito in streaming in Italia a partire dal 10 giugno 2020 su Prime Video."}
{"id": "8511255", "revid": "599013", "url": "https://it.wikipedia.org/wiki?curid=8511255", "title": "Jason Robinson (cestista)", "text": ""}
{"id": "8511260", "revid": "4252", "url": "https://it.wikipedia.org/wiki?curid=8511260", "title": "Ciriaco di Bisanzio", "text": ""}
{"id": "8511261", "revid": "4252", "url": "https://it.wikipedia.org/wiki?curid=8511261", "title": "Cirilliano di Bisanzio", "text": ""}
{"id": "8511264", "revid": "4252", "url": "https://it.wikipedia.org/wiki?curid=8511264", "title": "Cirilliano I di Bisanzio", "text": ""}
{"id": "8511265", "revid": "4252", "url": "https://it.wikipedia.org/wiki?curid=8511265", "title": "Cirilliano", "text": ""}
{"id": "8511266", "revid": "92723", "url": "https://it.wikipedia.org/wiki?curid=8511266", "title": "Li du' ggener'umani", "text": "Li du\u2019 ggener\u2019umani \u00e8 un sonetto in dialetto romanesco composto da Giuseppe Gioachino Belli il 7 aprile 1834.\nVersione in prosa.\n\u00c8 cosa nota a tutti che vi siano due generi di umanit\u00e0: quella di coloro che come noi nascono mescolati agli escrementi e ai rifiuti e i Signori ai quali sono riservati le lodi, la dignit\u00e0 e la maestosit\u00e0. Per loro vi sono i titoli di eccellenza, maest\u00e0, altezza e incensamenti, medaglie, titoli onorifici e una vita splendida, a noi lavoratori e servitori bastonate e un trattamento da bestie da soma. Cristo stesso si \u00e8 schierato dalla loro parte creando per il principe, il marchese e il cavaliere case e palazzi e a noi, facce da fessi, ha lasciato solo la terra. Persino quando stava morendo crocefisso tra tanti strazianti dolori pens\u00f2 a loro dedicando loro il suo sangue e a noi il siero.\nCommento.\nIl sonetto esprime fin dall'inizio una forte critica politica e sociale con il \"se sa\" che vuole rappresentare la constatazione universale che al mondo vi siano innate, insanabili diseguaglianze che la voce anonima del narrante, con toni popolari, analizza minutamente quasi pi\u00f9 per sfogare la sua rabbia che per persuadere qualcuno gi\u00e0 convinto di per s\u00e9 che vivendo del suo umile lavoro sperimenta sulla propria pelle le ingiustizie del mondo. Ma quello che va oltre ogni limite di sopportazione \u00e8 che questa ingiustizia sociale sia stata stabilita da Dio stesso che persino quando sta morendo sulla croce si mostra protettore e amico dei tiranni. Chi \u00e8 Dio veramente? Il solito Dio \u2013nella cui esistenza Belli crede- o un \"instrumentum regni\"?\nNella Bibbia belliana Dio \u00e8 un tiranno, talora capriccioso, che esprime il suo potere con divieti incomprensibili (\u00abPe una meluccia, ch'aver\u00e0 costato/Mezzo baiocco, stamo tutti a fonno.\u00bb) e punizioni eterne: \u00abstese un braccio | longo tremila mijja [...]| e sserr\u00f2 er paradiso a ccatenaccio\u00bb. Un Dio potente che sta sempre dalla parte dei potenti e che riserva ai poveri una vita da inferno che proseguir\u00e0 con lo stesso Inferno dell'al di l\u00e0.\nNon c'\u00e8 nessuna speranza di riscatto perch\u00e9 chi dovrebbe operarlo \u00e8 un popolo che non teme, insultando, di dire la verit\u00e0 ma \u00e8 inetto e spregevole tanto quanto chi lo comanda. Si \u00e8 quindi parlato di un \"nihilismo\" radicale in Belli che lo porter\u00e0 su posizioni reazionarie ."}
{"id": "8511292", "revid": "580197", "url": "https://it.wikipedia.org/wiki?curid=8511292", "title": "Primera B Nacional 2005-2006", "text": "La Primera B Nacional 2005-2006 \u00e8 stata la 20\u00aa edizione del campionato argentino di calcio di seconda divisione. \u00c8 iniziata il 4 agosto 2005 ed \u00e8 terminata il 13 maggio 2006.\nClassifiche.\nGenerale.\nLegenda:\nPromozione.\nSpareggio titolo.\nQuesto incontro si svolge tra i vincitori del torneo Apertura e quello Clausura. Il vincitore sar\u00e0 dichiarato campione del torneo e promossa in Primera Division. \nPlayoff promozione.\nQuesto incontro si svolge tra la sconfitta dello spareggio per il titolo e la migliore classificata della classifica generale. La squadra vincitrice viene promossa in Primera Divisi\u00f3n mentre la sconfitta si giocher\u00e0 lo spareggio contro la 18\u00b0 della classifica retrocessione della Primera Divisi\u00f3n.\nTorneo Reducido.\nQuesto torneo \u00e8 giocato tra le successive migliori quattro classificate della classifica generale e la vincitrice giocher\u00e0 lo spareggio promozione contro la 17\u00b0 della classifica retrocessione della Primera Divisi\u00f3n.\nRetrocessione.\nLe squadre con affiliazione diretta all'AFA, cio\u00e8 quelle provenienti dalla citt\u00e0 di Buenos Aires, dalla sua area metropolitana e dalla citt\u00e0 di Rosario, vengono retrocesse in Primera B Metropolitana, mentre quelle con affiliazione indiretta vengono relegate nel Torneo Argentino A. Le penultime classificate di ciascuna affiliazione affrontano le vincitrici del torneo \"Reducido\" delle due categorie inferiori per l'eventuale retrocessione.\nLe due squadre con il peggior \"promedio\" retrocedono nel torneo corrispondente alla propria affiliazione."}
{"id": "8511300", "revid": "628767", "url": "https://it.wikipedia.org/wiki?curid=8511300", "title": "Principato di Jersika", "text": "Il principato di Jersika (in latino: \"Gerzika, terra Lettia\", in tedesco: \"Gerzika, Zargrad\"; in russo: \u0415\u0440\u0441\u0438\u043a\u0430, \u0413\u0435\u0440\u0446\u0438\u043a\u0435, trasl. \"Ersika, Gercike\" e noto anche come \u041b\u043e\u0442\u044b\u0433\u043e\u043ba, \"Lotygola\") era un principato basso-medievale situato nelle odierne regioni orientali della Lettonia e uno dei maggiori protostati della Lettonia prima delle conquiste tedesche. La capitale del principato era situata su una fortezza di collina a 170 km a sud-est di Riga e 30 ad ovest di Daugavpils.\nStoria.\nJersika fu fondata nel X secolo come avamposto del principato di Polock sulla vecchia \"via variago-greca\". Fu governato da principi cristiani ortodossi del ramo della dinastia rjurikide letgallo-polochiano.\nNel 1209 Visvaldis, il principe di Jersika, fu sconfitto dal vescovo Alberto di Riga e dai Cavalieri portaspada: sua moglie lituana fu fatta prigioniera e lui fu costretto a consegnare il suo regno ad Alberto, il quale lo assimil\u00f2 ai territori posseduti gi\u00e0 dal vescovato di Riga. In cambio, Visvaldis ne ricevette solo una parte a titolo di feudo. Ne terre di Aut\u012bne e Cesvaine erano andate perdute, ma preserv\u00f2 il comando su Jersika, M\u0101ko\u0146kalns e Naujiene. La carta feudale di Visvaldis \u00e8 il pi\u00f9 antico documento del suo genere sopravvissuto in Lettonia: in essa, Visvaldis \u00e8 chiamato \"re di Jersika\" (\"\"Vissewalde, rex de Gercike\", in un altro documento anche \"Wiscewolodus rex de Berzika\"\").\nNel 1211 la parte di Jersika controllata da Alberto, conosciuta come \"Lettia\" (\"terra, quae Lettia dicitur\") fu divisa tra il vescovato di Riga e l'ordine cavalleresco. Nel 1212 Polack cedette i suoi diritti tributari su Jersika a favore del vescovo Alberto. Due anni dopo i tedeschi attaccarono il castello di Jersika e lo saccheggiarono (citato in fonti scritte gi\u00e0 nel 1203). La famiglia balto-tedesca degli Uexk\u00fcll riporta il matrimonio di Conrad Uexk\u00fcll con la figlia di Visvaldis.\nDopo la morte di Visvaldis nel 1239 il suo feudo pass\u00f2 all'Ordine di Livonia. L'acquisizione del feudo fu suggellata dalla cosiddetta \"donatio Wiscewolodi\". Il territorio fu oggetto di contesa a lungo con i sovrani di Lituania e di Novgorod, che cercarono periodicamente di conquistare il territorio."}
{"id": "8511303", "revid": "628767", "url": "https://it.wikipedia.org/wiki?curid=8511303", "title": "Jersika", "text": ""}
{"id": "8511305", "revid": "6923", "url": "https://it.wikipedia.org/wiki?curid=8511305", "title": "Margaret George", "text": "Biografia.\nMargaret George \u00e8 nata a Nashville, nel Tennessee. Suo padre cominci\u00f2 a lavorare al Servizio Esteri degli Stati Uniti quando lei aveva quattro anni, e visse all'estero - Taiwan, Israele e Germania - fino ai tredici anni.\nSi \u00e8 laureata presso la Tufts University e la Stanford University con un master, specializzandosi in scienze biologiche e letteratura inglese. Ha lavorato come scrittrice scientifica per diversi anni presso il National Institutes of Health, Bethesda, nel Maryland, prima di trasferirsi a Madison, Wisconsin, con suo marito."}
{"id": "8511350", "revid": "466539", "url": "https://it.wikipedia.org/wiki?curid=8511350", "title": "Yaa Gyasi", "text": "Biografia.\nNata a Mampong, in Ghana, nel 1989, a due anni si \u00e8 trasferita negli Stati Uniti, dove il padre ha completato gli studi all'Universit\u00e0 statale dell'Ohio prima di diventare professore di francese. Cresciuta a Huntsville, ha conseguito un Bachelor of Arts in inglese all'Universit\u00e0 di Stanford e un Master of Fine Arts all'Iowa Writers' Workshop dove ha ottenuto un Dean's Graduate Fellowship. Nel 2016 ha esordito nella narrativa con il romanzo \"Non dimenticare chi sei\", saga familiare che percorre 8 generazioni dalla schiavit\u00f9 ai giorni d'oggi, che le \u00e8 valso un contratto da un milione di dollari e numerosi riconoscimenti."}
