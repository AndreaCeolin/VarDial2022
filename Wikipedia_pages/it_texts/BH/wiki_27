{"id": "8388363", "revid": "2208459", "url": "https://it.wikipedia.org/wiki?curid=8388363", "title": "Storia della pittura in Abruzzo", "text": "La pagina illustra la storia della pittura in Abruzzo, dalle origini ad oggi.\nLe prime testimonianze archeologiche.\nLe origini si possono benissimo far risalire all'epoca del Paleolitico, quando gli uomini raffiguravano scene di vita quotidiana, per mezzo di incisioni rupestri e in grotte, come dimostrano i casi pi\u00f9 interessanti di Balze del Morrone a Sulmona e nella grotta di Piccioni di Bolognano. Si tratta sostanzialmente di graffiti uguali a molti altri rinvenuti in altri siti italiani ed europei, senza originale particolarit\u00e0, se non quella di ritrarre forme umane e animali fortemente stilizzate.La pittura ad affresco venne introdotta nell'et\u00e0 italico-romana, anche se oggi a causa di depredazioni e distruzioni dei templi pochissimo \u00e8 rimasto. Dal motivo decorativo pi\u00f9 frequente, di cui oggi esistono vari esemplari, la tecnica ornamentale delle architetture prediletta in Abruzzo fu il mosaico. Difatti si hanno gli esempi dei pavimenti e delle pareti musive di Sulmona, delle terme di Vasto, del santuario di Ercole Curino, e delle domus dei seminterrati di Teramo, tra le quali la domus del Leone.\nMedioevo.\nFinalmente nell'et\u00e0 medievale la pittura abruzzese pot\u00e9 trovare ampio respiro, a partire dal XII secolo in poi. Accanto ad esempi noti e meglio conservati (come statue dipinte e affreschi), troviamo anche cicli di cui si hanno visioni frammentarie, ma che pure restituiscono la ricchezza e la variet\u00e0 dei percorsi artistici attivi nella regione. La storia della pittura medievale abruzzese trova negli affreschi di San Pietro a Capestrano, Santa Maria Maggiore di Pianella, Santa Maria di Cartignano a Bussi sul Tirino le prime e significative manifestazioni risparmiate dal tempo, e si parla del periodo compreso tra il IX-XII secolo). Nel secolo successivo, in pieno romanico e poi nel gotico, e testimonianze si moltiplicarono notevolmente, con cicli istoriati molto pi\u00f9 variegati e dettagliati, quali quelli di Santa Maria ad Cryptas di Fossa, San Pellegrino di Bominaco, Santa Lucia di Rocca di Cambio, Santa Maria di Ronzano, Santa Maria in Piano a Loreto Aprutino, San Francesco d'Assisi a Castelvecchio Subequo e Santa Maria Assunta di Atri.\nGli studi finora condotti hanno permesso di delineare in maniera sempre pi\u00f9 puntuale il tessuto di rapporti e influenze, che collegano i cicli abruzzesi con le esperienze pittoriche extraregionali, siano esse campane, romane, umbre e marchigiane, e nonostante le difficolt\u00e0 di trovarsi per lo pi\u00f9 di fronte a opere anonime, sono state proposte attribuzioni e avanzati nomi che arricchiscono la compagine di magistri finora conosciuti. Nel percorso artistico delineato rientrano anche affreschi del Quattrocento e del Cinquecento, come quelli di Andrea De Litio, che rappresenta il punto di passaggio da arte gotica a rinascimentale.\nPitture romaniche.\nIncominciando con gli esempi pi\u00f9 remoti, che testimoniano il passaggio dall'arte bizantina a quella romanica, l'esempio pi\u00f9 interessante \u00e8 il ciclo dell'abbazia di San Pietro ad Oratorium di Capestrano. Esso interessa l'abside e si snoda tra l'arco trionfale, il cilindro e il catino absidale. Ripropone il tipico tema della tradizione romanica d'ispirazione bizantina, ispirato a un passo dell'Apocalisse di Giovanni: sull'arcone spicca al centro la figura di Cristo in maest\u00e0 circondato dagli Evangelisti e dai due tetramorfi, sotto i quali si dispongono in due ali, i 24 vegliardi dell'Apocalisse, che offrono al redentore coppe d'oro. La figura di Cristo esemplificata, \u00e8 impostata sul modello iconografico bizantino, seduto sul trono gemmato, e mostra nella mano sinistra il libro del Vangelo. La fascia inferiore dell'affresco \u00e8 occupata da una teoria di santi benedettini, caratterizzati dalla tonsura e dal codice della Regola.L'opera risale al XII secolo, quando l'antica chiesa franco-longobarda di Carlo Magno, secondo la leggenda venne ristrutturata, e queste pitture dal sapore ancora bizantineggiante e orientale hanno numerose analogie con l'abbazia di Sant'Angelo in Formis, riconducibili al clima stilistico degli anni dell'abate Desiderio di Montecassino., che proprio nel 1115 circa giunse negli Abruzzi, visitando le badie di San Liberatore e San Clemente. Le analogie sono soprattutto evidenti nella figura bizantineggiante del Cristo in maest\u00e0, con il linearismo marcato per i tratti del viso, gli occhi e la bocca, ma anche per segnare i panneggi. Inoltre sono evidenti analogie anche con gli affreschi di San Vincenzo al Volturno in Molise, abbazia millenaria che per secoli ha tenuto in feudo l'Abruzzo marsicano e aquilano con Montecassino, specialmente nella fascia del ciclo del \"Martirio di San Lorenzo\".\nStesso caso pu\u00f2 dirsi della chiesa di Santa Maria di Ronzano a Castel Castagna. Gli affreschi sono un po' pi\u00f9 tardi, realizzati tra il 1181 o il 1281, ma mostrano perfettamente tutte le caratteristiche del ciclo di San Pietro ad Oratorium, anche se Mario Moretti fu il primo a definire il primo caso attestato di ciclo pittorico, che inizia a distaccarsi da questi aspetti di tradizione bizantina. Presso il catino absidale nel riquadro pi\u00f9 alto \u00e8 dipinto il Cristo in maest\u00e0 nell'atto di benedire, in proporzioni estremamente smisurate rispetto alle figure del Tetramorfo che lo circondano, ed egli \u00e8 avvolto in una corona simile alla mandorla che caratterizzer\u00e0 la pittura abruzzese rinascimentale di San Silvestro a L'Aquila e Santa Maria in Piano a Loreto.Per l'utilizzo decisivamente rosseggiante degli sfondi, caratteristica tipica degli affreschi bizantini, sono state avanzate anche ipotesi di collegamento con il ciclo di affreschi della chiesa di Santa Maria foris portas a Castelseprio. Il volto dei personaggi, anche di quelli delle tre fasce cicliche di \"Storie dell'Antico e Nuovo Testamento\", con le ultime fasce incentrate sulla vita di Ges\u00f9 e della Madonna, \u00e8 chiaramente bizantineggiante, con grandi occhi tondi, espressioni ieratiche e assenti, mancanza di prospettiva e dinamismo, nonch\u00e9 assenza di rapporto bidimensionale tra le figure e i paesaggi disegnati.\nPittura gotica.\nIl passaggio dal romanico al gotico nell'Abruzzo, nel campo pittorico, \u00e8 stato molto discusso, e vari sono stati gli accostamenti ai cicli di altre chiese abbazie, come Sant'Angelo in Formis, Santa Maria in Foroclaudio e San Clemente in Laterano a Roma. Si pu\u00f2 anche arrivare a parlare, per il periodo e per i luoghi dove il cambiamento avvenne, di \"scuola benedettina\", di cui in Abruzzo esistevano molti monasteri, prima dell'arrivo dei monaci cluniacensi e cistercensi. I monaci Benedettini dunque elaborarono il modello bizantino romanico, e mediante gli artisti a cui commissionavano dei nuovi cicli, videro il modello evolversi, spesso sfociando in un vero e proprio eclettismo. E l'Abruzzo naturalmente accolse questo eclettismo, come dimostrano soprattutto i casi di San Pellegrino e Santa Maria ad Cryptas, dove gli sfondi dei paesaggi, alcuni tratti delle vesti dei santi, mostrano delle tracce della cultura locale popolare, e dove \u00e8 principe il concetto tipico regionale dell'abbondanza. La spontaneit\u00e0 abruzzese, nel descrivere i modelli benedettini dei cicli di storie tratte da Antico e Nuovo Testamento, con particolare riferimento ad alcune scene molto care rispetto ad altre, affonda le radici nel IX secolo circa, quando vennero realizzati gli affreschi dell'abbazia di San Vincenzo al Volturno, da cui nel XII secolo prese avvio lo stile romanico, e poi il gotico, importato dalla Francia.\nI cicli pittorici della met\u00e0 del XIII secolo.\nDunque al moralismo dei Benedettini e al loro concetto di educazione spirituale e intellettuale, dalla met\u00e0 del Duecento, con l'arrivo di Carlo I d'Angi\u00f2, venne posto il nuovo stile gotico dello sperimentalismo e della ricercatezza del particolare e di nuove forme di rendere la bellezza e la plasticit\u00e0 delle figure, come avverr\u00e0 specialmente in San Pellegrino di Bominaco. Oltre ai casi pi\u00f9 noti, lo stile gotico si diffuse in tutta la regione, anche se a causa dei rifacimenti rinascimentali e poi barocchi, molto si \u00e8 perso. A cavallo tra romanico e gotico si possono considerare i lacerti di affreschi del monastero dei Benedettini a San Benedetto in Perillis, della Basilica di San Pelino di Corfinio, della chiesa di San Salvatore a Canzano e della chiesa di San Clemente al Vomano a Guardia Vomano, successivamente della chiesa di San Domenico a Teramo, di alcuni cicli della Basilica di Santa Maria Assunta di Atri (poich\u00e9 il repertorio fu rifatto completamente da Andrea De Litio nella met\u00e0 del Quattrocento), della chiesa di Santa Maria del Lago a Moscufo e dell'abbazia di San Giovanni in Venere a Fossacesia. Questi ultimi due esemplari sono di particolare interesse, perch\u00e9 nel primo si riscontrano ancora le tracce del tardo romanico bizantino, nel catino absidale, dove le figure dei santi, pi\u00f9 piccoli rispetto al monumentale Cristo in maest\u00e0 (di cui restano solo i piedi visibili), mentre nell'abbazia di Fossacesia, presso le absidi della cripta, la Madonna col Bambino e il Cristo in maest\u00e0 rappresentano il prodotto di due artisti diversi: l'uno ancora imbevuto del romanico bizantino, e l'altro di tratti giotteschi, per quanto concerne l'aspetto di alcuni particolari del volto.\nCiclo di San Pellegrino a Bominaco.\nL'oratorio di San Pellegrino di Bominaco, edificato nel 1263 per volont\u00e0 dell'abate Teodino, che reggeva il complesso monumentale benedettino di Santa Maria Assunta, di cui oggi resta la vicina chiesa dell'Assunta, sorse su un sito dove si trovava un'edicoletta, che la tradizione vuole fosse stata eretta al tempo di Carlo Magno, come riporta un'iscrizione sulla parete. Il piccolo ambiente interno a navata unica con volta a botte ogivale, ha le pareti interamente coperte di affreschi murali, ritenuti coevi alla sua edificazione. Il ciclo \u00e8 unitamente considerato, insieme con i dipinti della vicina chiesa di Santa Maria ad Cryptas di Fossa, la testimonianza pi\u00f9 cospicua della pittura medievale gotica abruzzese. Gli episodi sono disposti su tre registri al di sopra di un basamento dipinto a cortina, occupano lo spazio della piccola aula, lasciando al centro di essa una fascia ornamentale dipinta a motivi geometrici e stilizzati. L'insieme \u00e8 composto da pi\u00f9 cicli istoriati intrecciati tra loro, in modo complesso e a tratti disordinato: certe scene di un tema di interrompono su una parete per continuare in quella opposta; si riconoscono infatti il ciclo delle \"Storie dell'Infanzia di Ges\u00f9\", le scene del \"Giudizio universale\", le \"storie di vita di San pellegrino e altri santi\", infine la famosa scena del \"calendario bominacese\", con i mesi dell'anno liturgico del calendario cristiano, realizzato alla maniera di quello della diocesi di Sulmona-Valva, in cui l'abbazia di Santa Maria era inclusa, con rappresentati i mesi dell'anno e i lavori della campagna e dei monaci, rappresentati con motivi allegorici, e originalmente abruzzesi.\nGli storici hanno evidenziato la mano di tre artisti per via delle differenze tra i cicli: le 6 storie di San Pellegrino sono segnate a una mancanza di caratterizzazione nelle soluzioni, da un linguaggio essenziale, dall'uso di modelli di repertorio convenzionali, ma non sostenuti da una precisa tradizione iconografica di riferimento. Il ciclo dell'Infanzia comprende gli episodi dell'Annunciazione, Visitazione, Nativit\u00e0, Strage degli innocenti, e sembra risentire di varie influenza culturali: la tradizione iconografica bizantina delle scene, desunta soprattutto dai modelli offerti dalla miniatura orientale, sembra rappresentare un riferimento importante sul quale non mancano di innestarsi elementi tipici della cultura occidentale, specialmente locale abruzzese. Ad esempio l'abito indossato da Maria Vergine nella scena della Visitazione, composto dal \"maphorion\" sotto il quale si vede spuntare la veste a rombi, desunta dal vestiario locale, e in molte scene si nota il superamento dell'immobilismo bizantino-romanico.\nContenuto del ciclo bominacese.\nIn alcuni brani fanno capolino elementi iconografici d'ispirazione francese, come l'Adorazione dei Magi nella \"Nativit\u00e0\". Maggiore distanza di modelli bizantini prende l'artista delle \"Storie della Passione\", che comprendono le scene dell'Ultima cena, Tradimento di Giuda, Arresto di Ges\u00f9, Processo di Ges\u00f9, Deposizione dalla Croce, Seppellimento e Apparizione a Emmaus.I riquadri volgono alla ricerca del particolare con spunti di vita quotidiana, e gesti dei personaggi fortemente espressivi. Manca nel ciclo la \"Crocifissione\", sostituita dalla \"Deposizione\", episodio non troppo frequente nella tradizione occidentale. Il particolarismo \u00e8 presente soprattutto nella scena di Emmaus, con la corta veste e il bastone, descrittivismo autentico degli affreschi di Bominaco. L'uso disinvolto del colore e il disinteresse per gli effetti plastici e spaziali pirano il maestro della Passione verso la ricerca di una resa popolaresca bidimensionale della realt\u00e0.\nIl Giudizio universale non \u00e8 stato dipinto in controfacciata, ed \u00e8 diviso in singole scene (la Pesatura delle anime di San Michele, Pietro che apre le porte del Paradiso, i Patriarchi con le anime dei beati, i dannati torturati). Tra le raffigurazioni iconiche dei santi, sotto la grande figura di San Pellegrino, ci sono San Cristoforo, Sant'Onofrio, San Martino e San Francesco d'Assisi. Del \"calendario Bominacese\" si leggono interamente solo i primi 6 mesi, raffigurati simbolicamente attraverso i segni zodiacali, le attivit\u00e0 dell'uomo e le festivit\u00e0 della diocesi di Valva (Corfinio). Il mese di Gennaio \u00e8 rappresentato da un uomo che beve vino, Febbraio da un uomo che pota un albero, Marzo da un uomo dormiente, Aprile da un uomo che tiene due fiori, Maggio da un uomo a cavallo con un fiore, Giugno da un uomo che coglie il frutto. Di recente alcuni studiosi hanno visto delle somiglianze tra il ciclo di Bominaco e il ciclo della chiesa dei Santi Quattro Coronati a Roma\nCiclo di Santa Maria ad Cryptas di Fossa.\nIl grande ciclo di affreschi della chiesa di Santa Maria ad Cryptas di Fossa appartiene al filone di cicli pittorici duecenteschi d'Abruzzo, che comprende anche quelli della chiesa abbazia di San Tommaso Becket a Caramanico Terme e della chiesa di Santa Maria di Ronzano a Castel Castagna. Il ciclo \u00e8 datato agli ultimi anni del XIII secolo, tra il 1264 e il 1283, anno di realizzazione della pala d'altare della Madonna del Latte, conservata nel Museo Nazionale a L'Aquila, opera di Gentile da Rocca, a cui sono attribuiti questi affreschi.Anche questo ciclo ricopre gran parte della navata unica della chiesetta, dall'arco trionfale, al presbiterio, alle pareti laterali e alla controfacciata.\nPrimo ciclo: scene dal Vecchio e Nuovo Testamento.\nIl ciclo \u00e8 molto pi\u00f9 variegato di quello di Bominaco, e si basa sull'accostamento delle scene del Vecchio e Nuovo Testamento: il ciclo della Genesi, quello primario, situato nella parete dell'arco trionfale, per proseguire sulla parete destra. La prima raffigurazione \u00e8 quella di Dio rappresentato come un uomo giovane e imberbe che separa il sole dalla luna, nello stesso riquadro il Creatore \u00e8 in posizione centrale tra le onde da un lato e le spighe di grano dall'altro. La seconda fase della narrazione si svolge nella prima campata della parete destra: le scene sono la divisione del Bene dal male e la Creazione degli animali, poi nel secondo registro la Creazione di Adamo ed Eva, a sinistra poi il monito dell'Eterno contro l'albero della Vita. La presenza di Dio soltanto nella prima scena dimostra lo spirito creativo e originale dell'autore, cos\u00ec come il riquadro del Monito di Dio contro Adamo ed Eva; nel terzo registro della Genesi si trovano il Peccato originale, la Cacciata dal Paradiso Terrestre con la porta dell'Eden custodita da un cherubino (tipico elemento di aggiunta originale abruzzese).\nSecondo ciclo: i Santi e l'Ultima Cena.\nIl secondo ciclo rappresenta dei personaggi collocati in nicchie, recanti nella destra un cartiglio con messaggi. In base alla posta e ai nomi, alcuni di essi sono i Profeti, altri i santi. La terza campata, articolata in tre registri, presenta in alto due santi cavalieri, a sinistra San Giorgio che uccide il drago, e a destra San Martino che si toglie il mantello. Il committente infatti era esponente dell'ordine cavalleresco, gli affreschi del secondo registro mostrano l'Allegoria dei Sei mesi finali dell'anno, rappresentati attraverso le attivit\u00e0 lavorative. Nel terzo registro si trovano i Tre Patriarchi Abramo, Isacco e Giacobbe che portano in braccio piccole figure che rappresentano gli eletti del Paradiso. Il ciclo della \"Passione di Cristo\" si sovolge nel presbiterio, sulle pareti absidali. Sulla parete sinistra nel lunettone ci sono cinque figure con un libro, in basso incomincia la narrazione della Passione con le scene dell'Ultima cena, il Bacio di Giuda. A differenza di Bominaco c'\u00e8 maggior particolarismo nella resa dei volti, e Giuda \u00e8 ritratto separato dagli Apostoli. Presso il lunettone, separate dalle scene della Passione, si trovano il Cristo adulto Pantocratore, a sinistra San Giovanni Battista e San Paolo, a destra San Pietro e San Giovanni Evangelista; il secondo registro della Passione mostrano i riquadri della Flagellazione con scena particolare della decisione di Ponzio Pilato, e poi la figura del Cristo martoriato, poi la scena della Crocifissione con la Madonna e San Giovanni apostolo, poi la Deposizione. Sotto di questa c'\u00e8 l'affresco ritraente il committente con lo scudo crociato, e accanto a lui personaggi vestiti secondo l'uso del tempo, ossia la famiglia del cavaliere, chiamato Guglielmo Amore, come riporta l'iscrizione.\nTerzo ciclo fossolano: il Giudizio Universale.\nIl terzo ciclo del \"Giudizio universale\" \u00e8 uno dei pi\u00f9 antichi d'Abruzzo, occupante la controfacciata, e suddiviso in cinque registri. Nel primo in alto c'\u00e8 il Cristo in maest\u00e0 affiancato da angeli con tromba, nel secondo dieci personaggi, e altri pi\u00f9 recenti, aggiunti nel XVI secolo. Nel terzo ci sono le anime elette e quelle dannate. A separare i due gruppi ci sono angeli che portano dei cartigli recanti la sentenza divina.\nInteressante \u00e8 la resa dei personaggi e l'inserimento dei monaci in funzione di rappresentanti della Giustizia Divina. Il quarto registro raffigura la Resurrezione dei morti mediante una fila di sepolcri da cui riemergono figure, infine l'ultimo registro, diviso dal portale d'entrata, mostra San Michele arcangelo che pesa le anime sulla bilancia con la Vergine accanto, e a destra la raffigurazione dell'Inferno con descrizione delle peneQuesti cicli di Santa Maria ad Cryptas rappresentano il grande momento pittorico abruzzese che si colloca tra alla fine del Duecento, coinvolgendo gli artisti di Montecassino. Secondo Matthiae, la direzione dei cantieri era affidata a un solo uomo, che operava secondo schemi bizantini, come dimostrano i dipinti del lunettone di Cristo e gli Apostoli; successivamente altri artisti prendevano posto nel cantiere, ritraendo le scene dell'Antico e Nuovo Testamento. L'introduzione di manierismi, contorni incisivi delle vesti e dei volti, fa parte dell'influenza francese di Carlo d'Angi\u00f2 che conquist\u00f2 l'Abruzzo svevo, cos\u00ec come le pieghe ben pronunciate delle vesti, il contorno degli occhi, affinch\u00e9 questi dipinti trasmettessero all'osservatore spiritualit\u00e0 e sentimento, piuttosto che leziosit\u00e0 e dottrina alla maniera benedettina romanica.\nCiclo di Santa Lucia a Rocca di Cambio.\nIl terzo ciclo principale appartiene all' abbazia di Santa Lucia presso Rocca di Cambio. La costruzione della chiesa risalirebbe all'XI secolo, menzionata nel 1113. L'aspetto dunque \u00e8 romanico, mentre il ciclo di affreschi venne realizzato nel XIV secolo, che riproducono scene di vita di Santa Lucia e i cicli di storie del Nuovo Testamento. Come nelle altre due chiese di San pellegrino e Santa Maria ad Cryptas, il ciclo si sviluppa a fasce orizzontali. I cicli sono stati realizzati in epoche diverse, come dimostrano i differenti stili usati. Ad esempio il gruppo appartenente alla fase tardo-gotica e proto rinascimentale \u00e8 quello sotto il riquadro dell'Ultima cena, della Passione, e del Giudizio universale, con il Cristo dentro la mandorla. Sulla parete della navata sinistra, si trovano gli affreschi pi\u00f9 antichi: la gigantesca raffigurazione dell'Ultima Cena.\nIl modello sembra provenire da Santa Maria ad Cryptas, ma qui sono aggiunte varie nature morte e manca Giuda Iscariota.Sulla destra c'\u00e8 la Madonna col Bambino con Santa Lucia e Celestino V in abiti di pontefice. Sulla navata destra invece sono ritratte scene di vita di Ges\u00f9 con episodi significativi come il \"bacio di Giuda\" e la \"Resurrezione\". In Santa Lucia la ricerca del particolarismo a cavallo tra romanico \u00e8 gotico \u00e8 pi\u00f9 forte che negli altri due cenobi, soprattutto nelle raffigurazioni dei santi (Sant'Eligio, San Nicola di Tolentino, San Paolo e San Pietro), e nel ciclo delle storie della vita di Santa Lucia, in particolar modo la scena del martirio. Innovative sono anche alcune tecniche del Nuovo Testamento, nel riquadro dell'Annunciazione dove sono scritte le frasi tratte dal Vangelo, come se il ciclo fosse un fumetto narrato allo spettatore.\nIl ciclo di San Nicola di Lanciano.\nL'ultimo grande ciclo di affreschi dell'epoca gotica (XIII secolo) \u00e8 quello delle \"Storie della Vera Croce\" tratte dal libro di Jacopo da Varagine, presente nella chiesa di San Nicola a Lanciano. Bench\u00e9 l'interno di questa chiesa sia stato restaurato in stile neoclassico, una piccola nicchia otto il campanile conserva, sempre nel contesto all'abruzzese di riempimento incondizionato, e senza ordine geometrico, della superficie di disegno, questo ciclo.Infatti oltre agli affreschi gotici, gli unici conservatisi nella provincia di Chieti insieme con dei lacerti dell'ex convento di San Domenico vecchio a Chieti stessa (oggi nel Museo \"C. Barbella\"), nella nicchi ci sono anche affreschi rinascimentali, e si pu\u00f2 dire che in virt\u00f9 delle nuove innovazioni del carattere gotico, gli affreschi suddivisi in riquadri, mostrano spiccata ricercatezza del particolare, ma assenza di prospettiva.\nIl periodo a cavallo tra gotico e rinascimento.\nCicli abruzzesi tardo gotici.\nNella fase del tardo Trecento e Quattrocento inoltrato, il gotico abruzzese incominci\u00f2 a evolversi, prendendo influssi dai modelli di Roma e della Toscana, avviandosi verso il rinascimento, con maggior ricercatezza del particolare, miglioramento espressivo dei volti, staccandosi completamente dai modelli romanico-bizantini, e interpretando sapientemente l'uso della prospettiva. Prima delle scuole rinascimentali de L'Aquila e di Atri, nel pieno rinascimento, in Abruzzo di questa epoca di transizione restano mirabili esempi, come gli affreschi della chiesa di San Giovanni Battista a Celano, del santuario della Madonna dei Bisognosi a Pereto, della chiesa monasteriale di San Francesco a Castelvecchio Subequo e della chiesa di San Michele a Vittorito.\nI pi\u00f9 interessanti sono il santuario della Madonna dei Bisognosi di Pereto, la chiesa di San Giovanni Battista a Celano di scuola aquilana, e quella di San Michele in contrada San Vittorino (L'Aquila). Nel santuario della Madonna dei Bisognosi si trova una cappella del 1488, affrescata da Jacopo di Arsoli, ma secondo altri decorata da pi\u00f9 artisti: essi sono d'importanza per l'enigmatico taglio degli occhi, la bocca stretta e carnosa dei visi, e lo stile semplice e popolare. Sulla parete sinistra si intravedono il Cristo flagellato, la Madonna col Bambino con Santa Caterina, e gli Evangelisti. La porzione pi\u00f9 antica \u00e8 del maestro Jacopo, come dimostra l'iscrizione a caratteri gotici, commissionatagli da Desiderio di Subiaco per ritrarre le \"Storie della vita di Maria\", dove si mostrano le figure di Sant'Anna, la Madonna col Bambino, attribuite a un certo Petrus, poi un artista noto come Maestro di Farfa ritrasse San Rocco e San Sebastiano sui pilastri interni dell'arco, e poi gli episodi della leggenda di Fausto Sivigliano, di cui si conservano la cavalcata di Maria e Ges\u00f9 e Fausto, che ritrova Procopio di Cesarea. Nella sala principale campeggia il Giudizio universale con la raffigurazione dell'Inferno molto particolareggiata, soprattutto per il ritratto di Lucifero nella forma medievale, con tre teste, e tre bocche aperte sulle ginocchia, che divorano i dannati.\nCiclo di San Giovanni in Celano di Andrea De Litio.\nPer la chiesa di San Giovanni a Celano, gli affreschi sono attribuiti ad Andrea De Litio, pittore marsicano del XV secolo, anche se alcuni studiosi fanno i nomi anche del Maestro di Offida e di Saturnino Gatti, pittori rinascimentali dell'aquilano. Partendo dalla navata a destra, si hanno diversi cicli pittorici che procedendo a sinistra, replicano soggetti identici, ma con stile differente. Il ciclo principale \u00e8 dedicato ai santi martiri locali, come Simplicio, Costanzo e Vittoriano, insieme con ritratti di santi e il classico \"Giudizio universale\". Originalmente tutta la chiesa era affrescata, ma oggi, dopo il restauro del 1995, solamente il ciclo della navata destra \u00e8 il pi\u00f9 completo:\nIl Maestro di Offida.\nIl Maestro di Offida avrebbe affiancato, da giovane il Maestro del polittico di Ascoli in un affresco con \"Crocifissione\" recentemente scoperto nell'atrio della cattedrale di Ascoli Piceno. Dalle Marche meridionali, in seguito si sarebbe spostato in Abruzzo fino in Basilicata.\nUn elemento distintivo che permette di riconosce le opere di questo pittore \u00e8 costituito dal modo di rappresentare i raggi delle aureole dei santi.\nSi sarebbe trattato forse di un monaco, che avrebbe dipinto in uno stile derivato da una trasposizione dell'eredit\u00e0 giottesca.\nIl Maestro di Beffi ovvero Leonardo da Teramo.\nLe notizie biografiche sul Maestro di Beffi sono scarne e oggetto di studio. Secondo la storiografia classica, l'artista non fu originario dell'Abruzzo, dove tuttavia oper\u00f2 principalmente, sintetizzando cos\u00ec, in una terra di frontiera, la pittura napoletana e l'arte senese di fine Trecento. Cesare Brandi ne ipotizza un'origine senese e lo definisce \u00abpittore rusticano\u00bb, influenzato dall'attivit\u00e0 di altri due artisti considerati a lui collegati come Taddeo di Bartolo e Martino di Bartolomeo. Ferdinando Bologna ne evidenzia il gusto insieme fiorentino e valenzano, simile a quello di Gherardo Starnina.\nPi\u00f9 recentemente, grazie agli studi di Cristiana Pasqualetti, \u00e8 stata ipotizzata una formazione emiliano-adriatica ed una sovrapposizione con la figura misteriosa del \u00ab\"magister Leonardus de Teramo pictor\"\u00bb (Leonardo da Teramo), pittore d'origine sabina, formatosi nel teramano e poi stabilitosi a Sulmona dal 1385 (ne divenne \"civis\" dal 1394); l'ipotesi dimostrerebbe un passaggio dell'artista a Guardiagrele \u2014 testimoniata dalle affinit\u00e0 formali tra l'attivit\u00e0 di miniatore del Maestro di BeffiTale attivit\u00e0 costituisce, secondo la Pasqualetti, un'ulteriore conferma della coincidenza tra il Maestro di Beffi e Leonardo da Teramo, vantando proprio la citt\u00e0 aprutina una prestigiosa tradizione nel campo della miniatura e quella di orafo di Nicola da Guardiagrele, che viene indicato come suo allievo a Sulmona \u2014 ed infine un trasferimento all'Aquila dove sono le sue opere maggiori e dove, stante gli scritti di Anton Ludovico Antinori, \u00e8 documentata l'iscrizione \u00ab\"Leonardus de Teramo habitator Sulmone\"\u00bb su un altare dipinto per la chiesa aquilana di Sant'Antonio fuori le mura.\nGiovanni da Sulmona.\nGiovanni da Sulmona si form\u00f2 nell'ambiente culturale prevalentemente senese-pisano - che si richiamava alle opere di Martino di Bartolomeo e di Giovanni di Pietro da Napoli - che si era diffuso in Abruzzo fin dai primi anni del XV secolo, per opera del Maestro di San Silvestro, noto anche come Maestro di Beffi. Giovanni verso il 1412 ne fu uno dei principali collaboratori, per la realizzazione degli affreschi della chiesa di San Silvestro a L'Aquila.\nNelle sue prove autonome, come ad esempio i due capicroce, gi\u00e0 a San Cesidio di Trasacco e ora nel Museo nazionale d'Abruzzo a L'Aquila, fino al noto tabernacolo, proveniente da Sant'Orante ad Ortucchio e ora nel museo civico di Sulmona e che \u00e8 firmato \"Ioh(an)es pictor de Sul(mo)na\" e datato 1435, Giovanni mostra di non riuscire a superare, anche in date avanzate, le formule espressive e i moduli di quella stessa cultura che aveva caratterizzato i suoi esordi.\nIl ciclo della cappella Caldora nella Badia Morronese.\nSulla parete di fondo della cappella, dove si trova il mausoleo gotico della famiglia Cantelmo-Caldora realizzato da Gualtiero d'Alemagna, ci sono da segnalare gli affreschi quattrocenteschi di Giovanni da Sulmona su commissione di Rita Cantelmo (\"Battesimo di Ges\u00f9\", \"Ingresso a Gerusalemme\", \"Ges\u00f9 caricato della croce\" e \"Crocifissione\"). Tuttavia sulla esatta identit\u00e0 dell'autore di questi affreschi c'\u00e8 un dibattito tra i critica, e c'\u00e8 chi lo inquadra come un anonimo, definito \"Maestro della Cappella Caldora\", il quale avrebbe operato al cantiere degli affreschi di San Silvestro a L'Aquila.\nLa scuola rinascimentale.\nIl rinascimento pittorico abruzzese video molti artisti protagonisti, che si divisero in due scuole, quella aquilana, e quella atriano-marsicana. Nella prima, nella resa prospettica, dei particolare dei volti, avendo ben assimilato le lezioni toscane, i protagonisti furono Francesco da Montereale, Saturnino Gatti, il cosiddetto Maestro di Beffi, bench\u00e9 i pittori furono molti, come dimostrano le sontuose pale d'altare conservate nel Museo Nazionale a L'Aquila.Come dimostrano alcuni pezzi d'arte come il \"Polittico\" di Jacobello del Fiore nel Duomo di Teramo, nel Quattrocento si and\u00f2 sempre maggiormente sviluppando la tecnica della decorazione del legno, superando il solo obiettivo di dipingere statue sacre, ma realizzando dei veri e propri quadri su tavole lignee, sempre a carattere sacro, da esporre negli altari o nelle cappelle, che raccontassero le storie dell'Antico e Nuovo Testamento, o il particolare delle vite dei Santi, o della Madonna o di Cristo.\nLa sala di San Clemente Magno nel palazzo Farinosi Branconi.\nA L'Aquila, oltre ad alcuni lacerti di affreschi nelle nicchie della basilica di Santa Maria di Collemaggio egregiamente realizzati da Saturnino Gatti, a causa dei terremoti e dei rifacimenti, soprattutto dopo il 1703, con la ricostruzione in stile barocco delle chiese, poco \u00e8 rimasto delle antiche decorazioni pittoriche sia medievali sia rinascimentali. Gli esempi pi\u00f9 felici sono il ciclo della chiesa collegiata di San Silvestro, gli interni del Palazzo Farinosi Branconi, e alcune lunette di portali, dove per la maggior parte gli affreschi sono di Francesco da Montereale o Antonio di Atri. Il Palazzo Branconi conserva affreschi che, alla maniera delle famiglie toscane come i De Medici, ritraggono storie della vita della famiglia, e di particolare interesse \u00e8 la sala di Papa Clemente I, il pontefice le cui reliquie furono temporaneamente conservate nell'abbazia di San Clemente a Casauria, una delle prime fondate in Abruzzo. Il ciclo \u00e8 a fasce orizzontali, i cui riquadri si alternano a finte colonne di marmo verde con capitelli compositi, dimostrano un esempio di particolare originalit\u00e0 nella decorazione dei palazzi nobili abruzzesi.\nCiclo aquilano di San Silvestro a L'Aquila.\nNella chiesa di San Silvestro, il ciclo, che in origine doveva essere molto pi\u00f9 ampio, oggi ricopre solo il catino absidale, scoperto nel 1946 durante i restauri, poich\u00e9 dopo il sisma del 1703 nella ricostruzione si era tutto coperto con intonaci barocchi. Non si sa con certezza se fu un solo maestro a realizzare il ciclo, o pi\u00f9 artisti, Ferdinando Bologna attribuisce il ciclo al famoso Maestro di Beffi. Al centro nella decorazione a cielo blu stellato c'\u00e8 il Cristo in maest\u00e0 dentro una mandorla sorretta da ali vibranti (che risentono della lezione di Pietro Cavallini), intorno i simboli degli Evangelisti e la Madonna con San Giovanni in preghiera. Nella volta del presbiterio campeggia la Madonna col Bambino, anch'essa dentro una mandorla, contornata da putti, e incorniciata da un triplice giro di colori. Elementi del tutto inediti, almeno nei modelli medievali, sono la mano della Vergine nell'atto di benedire, molto umano e caritatevole, mentre Ges\u00f9 si atteggia in gesti da infante tipicamente umano, come il portarsi l'indice alla bocca. Al di sotto ci sono scene a carattere narrativo, nell'arco trionfale c'\u00e8 la scena dell'Adorazione dei magi, dove la scena principale \u00e8 relegata in secondo piano, poich\u00e9 il tutto si concentra sul festoso corteo, senza per\u00f2 aderenza prospettica, che si snoda in un paesaggio campestre e di montagne, secondo alcuni ispirato alla conca aquilana e a Campo Imperatore.Realizzati nel XV secolo, sono evidenti le mani di pi\u00f9 artisti in questi affreschi, dimostrando per\u00f2 il grande centro vitale che fu L'Aquila nel passaggio dal Medioevo al Rinascimento.\nGli affreschi di Saturnino Gatti.\nUn altro pittore aquilano di grande importanza, ritenuto il rappresentante per eccellenza del rinascimento, fu Saturnino Gatti. Egli realizz\u00f2 alcune opere a L'Aquila, come pale d'altare, e gli affreschi di Collemaggio, ma la sua opera pi\u00f9 importante \u00e8 il ciclo di affreschi della chiesa di San Panfilo a Tornimparte. Il Gatti fu allievo di Leonardo da Vinci, Sandro Botticelli e del Perugino: realizz\u00f2 la Pala del Rosario conservata nel Museo Nazionale de L'Aquila. Nel 1495 realizz\u00f2 il ciclo di Tornimparte, dipingendo anche gli esterni della chiesa di San Panfilo. Nel catino absidale della chiesa, interamente dipinto, ci sono le figure dell'Eterni Padre, in centro circondato da angeli, del Paradiso, mentre l'arco sovrastante l'altare maggiore \u00e8 adorno dei Profeti che hanno predetto la venuta di Cristo, mentre lateralmente si vede l'arcangelo San Gabriele nell'atto di annunciare alla Vergine la nascita del figlio. Sempre presso l'abside ci sono cinque riquadri dove sono riprodotti i momenti della Redenzione: la cattura di Cristo nell'orto, la flagellazione, la crocifissione (posizione centrale) e la Resurrezione dal sepolcro.\nLa scuola di Antonio da Atri.\nUltimo principale rappresentante del rinascimento abruzzese, e meno considerato, forse per la mancanza di un vero e proprio ciclo pittorico, \u00e8 Antonio da Atri. Egli realizz\u00f2 dipinti per le lunette di diverse chiese abruzzesi, tra le quali spicca quella del monastero di Sant'Amico a L'Aquila; e forse la sua opera pi\u00f9 famosa \u00e8 la cappella dell'abbazia di Santa Maria Arabona di Manoppello. In essa sono raffigurate la Vergine col Bambino e due sante, tra le quali Santa Caterina martire. La Madonna \u00e8 l'opera pi\u00f9 interessante, poich\u00e9 si evincono ancora caratteri medievaleggianti, come il volto semi-ieratico della Madonna, bench\u00e9 gli effetti plastici e dinamici e la flessione dei busti sia ormai passata alla sponda rinascimentale, e gli elementi minori, come la presenza di cagnolino tra le braccia di Ges\u00f9 bambino, dimostrano tale tesi.\nUn problema di attribuzione invece proviene dal ciclo di affreschi della chiesa di Santa Maria in Piano a Loreto Aprutino. La datazione \u00e8 certa, met\u00e0 del Quattrocento, e probabilmente per lo stile dei volti, le maestranze possono essere legate alla scuola di Antonio di Atri. Ci\u00f2 che colpisce di pi\u00f9 \u00e8 l'affresco del \"Giudizio universale\" del 1429, diviso in due fasce: la prima con il Cristo in maest\u00e0 nella consueta mandorla sorretta da angeli, e nella inferiore i santi, come San Francesco d'Assisi e Sant'Agostino con gli strumenti della Passione, e San Michele arcangelo che raduna le anime.\nL'attivit\u00e0 di Andrea De Litio.\nAndrea De Litio fu il secondo principale pittore abruzzese del rinascimento, della scuola atriana. Oggi \u00e8 riconosciuto come uno dei pi\u00f9 influenti rappresentanti di questa corrente pittorica in tutto il Paese, almeno nel centro Italia, e nell'Abruzzo realizz\u00f2 diversi cicli pittorici, e decor\u00f2 pareti di chiese e lunette. Ma la \"summa\" del suo stile \u00e8 riassumibile nei diversi cicli presenti nella Cattedrale di Santa Maria Assunta di Atri. La basilica, ricostruita nel 1305 in stile gotico, fu gi\u00e0 affrescata in quest'epoca, come testimonia il dipinto dell'Incontro dei Tre Vivi coi Tre Mori, della met\u00e0 del Duecento, a simboleggiare l'ammonimento divino sulla vanit\u00e0 delle cose terrene. La controfacciata ha porzioni di affreschi del XV secolo, di elevato livello qualitativo, attribuiti a diversi artisti, ma non al De Litio: il tema \u00e8 quello della vita di Ges\u00f9 e dei santi, e le immagini di rilievo sono Cristo nell'orto, Cristo in mandorla e una Sant'Orsola, attribuite al Maestro di Offida (1340).\nPrimo ciclo della cattedrale di Atri.\nDella met\u00e0 del Trecento sono un San Giacomo e una Santa Caterina di Luca da Atri, artista locale intriso della cultura napoletana di Simone Martini. Gli affreschi del cantiere di Andrea De Litio e Antonio di Atri occupano un vasto spazio che occupa 30 anni del '400, visto che l'artista vi attese pi\u00f9 volte. Riferibili alla mano di Antonio sono le pitture di pilastri delle tre navate, ovvero la rappresentazione \"trilobata\" sulle arcate gotiche della cattedrale, con figure di Santi e Profeti. Poi la rappresentazione della Santissima Trinit\u00e0 con tre volti, un San Giovanni e un San Nicola accanto a Santa Caterina nella colonna. Nel 1437 Ugolino di Milano, artista seguace di Andrea da Bologna, dipinse sulla parete destra San Biagio, Santa Caterina d'Alessandria e il Cristo benedicente. Il pittore abruzzese Giovanni di Cristoforo realizz\u00f2 in maniera pi\u00f9 rozza un San Bernardino da Siena (1415). Infine il Coro dei Canonici, dipinto tra il 1470 e il 1480, nel secondo periodo atriano, fu dipinto dal De Litio.\nSecondo ciclo atriano: il coro dei Canonici della cattedrale.\nNella pittura di questo artista si trovano la ricezione completa delle innovazioni espresse dal primo rinascimento fiorentino, con particolare riferimento alle novit\u00e0 della prospettiva ardita da Piero Della Francesca e Paolo Uccello. Le \"storie di Gioacchino e Maria\", nel coro della cattedrale, rappresentano un capolavoro del rinascimento abruzzese: il ciclo \u00e8 composto di 101 pannelli, 26 dei quali illustrano episodi delle Sacre Scritture. Copre il coro una volta a crociera quadripartita da nervature con gli Evangelisti e Dottori della Chiesa, in cui \u00e8 ripreso il modello della basilica di San Francesco ad Assisi per il tema a sfondo blu lapislazzuli del cielo stellato. La novit\u00e0 sta nella realizzazione dei personaggi e degli sfondi, spesso domestici adattati al linguaggio dell'epoca, per le storie di Anna, Maria e Gioacchino, dove le prospettive inquadrano portici, palazzi principeschi, che avvicinano la pittura di De Litio agli artisti Masolino da Panicale, Gentile da Fabriano, Domenico Veneziano. Il dipinto dell'Incoronazione della Vergine, chiaramente ispirata all'iconografia ascendente di tradizione gotica francese, \u00e8 legata all'opera di Simone Martini, ma ormai assimilata a rivisitata nel contesto abruzzese.\nGiacomo da Campli.\nattivo soprattutto a Campli (da cui proviene l'appellativo) ma anche a Teramo, a Offida e in altre cittadine del chietino.\nLa sua fama fu offuscata da Andrea De Litio, attivo nel teramano soprattutto ad Atri sede del ducato, al quale venivano commissionate le opere pi\u00f9 importanti.\nNel 1461 gli fu commissionata dalla municipalit\u00e0 di Ripatransone la decorazione della cappella di San Vincenzo nella chiesa di San Domenico. Nel 1479 Giaco riceveva 12 lire in aggiunta a 15 fiorini pattuiti per un'opera nella cappella di Ripatransone in \"Platea\"; per Ripatransone realizz\u00f2 anche un affresco della Madonna del Latte, presso il portico del palazzo comunale (1461). Per la chiesa di San Francesco realizz\u00f2 nel 1466 gli affreschi delle \"Storie della Passione di Cristo\", ora esposte nella pinacoteca comunale, poi il ciclo delle \"Storie della Vergine Maria e di Cristo con Santi\" per l'abbazia di Santa Vittoria in Matenano, presso il cappellone (1471).\nDi autore incerto, ma attribuite a Giacomo di Campli, sono le lunette con la Vergine con la Madonna e i Santi presso il santuario della Madonna delle Grazie di Teramo, e sempre per la stessa citt\u00e0 una Madonna presso la chiesa della Madonna della Misericordia, nonch\u00e9 affreschi della cappella di Santa Croce della chiesa madre di Patrignone di Montalto: la Dormitio Verginis e scene della vita di Cristo: Nativit\u00e0, Adorazione (1459).\nLa critica ha cercato di individuare altre committenze abruzzesi a Giacomo da Campli, le cui opere sono confondibili con il conterraneo Matteo di Campli; dopo il periodo marchigiano, Giacomo aveva assimilato il rinascimento umbro di Bartolomeo do Tommaso e Paolo da Visso, caratteristica di riconoscimento \u00e8 una U fra le sopracciglia, una sorta di marchio d'autore usato da Giacomo per distinguersi da autori a lui contemporanei che dipingevano alla stessa maniera. Giacomo tuttavia us\u00f2 uno stile rinascimentale che tende all'arcaizzante, con effetti lievemente grotteschi per la profondit\u00e0 chiaroscurale dello spazio in cui inserisce i personaggi come nell'affresco della Madonna del Latte in Sant'Anna, presso Teramo.\nPer Visso Giacomo realizz\u00f2 l'affresco dell'Eterno Padre tra angeli con Sant'Agostino e San Nicola da Tolentino, e in basso la rappresentazione del Compianto sul Cristo morto della Vergine; l'affresco si trova nel museo diocesano del paese. Per la sua patria Campli, Giacomo realizz\u00f2 la Madonna in Trono che allatta il Bambino, una pala d'altare molto ben elaborata, conservata nella chiesa collegiata di Santa Maria in Platea. Sempre per Campli realizz\u00f2 il ciclo di affreschi della chiesa di San Giovanni a Porta Oriente, presso borgo Castelnuovo.\nPer Ortona, nel chietino, realizz\u00f2 il Puer Doloris, affresco conservato nel Museo Capitolare della cattedrale. Alcuni vogliono che anche a Guardiagrele, l'affresco della Madonna del Latte sul portico settentrionale della cattedrale sia di Giacomo di Campli, mentre altri lo attribuiscono ad Andrea De Litio, che realizz\u00f2 per il portico meridionale l'affresco gigante del San Cristoforo pellegrino.\nLa famiglia di Francesco da Montereale.\nAngelo Leosini e Vincenzo Bindi individuarono una dinastia di pittori e scultori provenienti da Montereale vicino a L'Aquila: Filippo, Paolo, Jacopo, Francesco di Paolo (noto ome Francesco da Montereale), Paolo II e Pierfrancesco da Montereale, figlio di Francesco. Bindi indic\u00f2 Giacomo da Montereale come capostipite, seguito da Paolo nato nel 1476, padre di Francesco di Paolo. Bench\u00e9 Paolo si fece chiamare dalla met\u00e0 del '500 con il toponimico \"Aquilano\", gli altri come volle Balzano, preferirono firmarsi con \"da Montereale\". Tra le opere di Giacomo si ricordano il Presepe nell'ex chiesa di San Francesco, in terracotta policroma, divenendo uno dei primi artefici della realizzazione moderna del presepe abruzzese nell'arte, ricopiando la foigura anche per delle pitture\nFrancesco \u00e8 l'artista pi\u00f9 famoso della famiglia, che rappresent\u00f2 nella pittura d'affresco e nella pala d'altare il Rinascimento aquilano insieme a Saturnino Gatti; tra le opere meglio riuscite la \"Madonna col Bambino e i Santi\" , la \"Crocifissione\" presso il monastero della Beata Antonia, la \"Pala di Sant'Eusanio con scene di vita\" dalla basilica di Sant'Eusanio in Sant'Eusanio Forconese (1516), la \"Nativit\u00e0 di Maria\" dalla chiesa di Santa Maria del Soccorso dell'Aquila (1531).\nIl figlio Piefrancesco risent\u00ec maggiormente, dopo l'influsso raffalliano in artisti aquilani come Cesura, Cardone, Donati, del manierismo, e lo dimostrano le sue opere pi\u00f9 interessanti dell'Annunciazione presso la basilica di Sant'Eusanio a Sant'Eusanio Forconese, e nello scoordinato ma suggesitvo ciclo di affreschi delle \"Scene di vita di Maria e Cristo\" (Annunciazione, Nativit\u00e0 o Madonna con Bambino, Cristo con gli Apostoli nell'Ultima Cena), pitture frammiste ad altri affreschi pi\u00f9 rozzi all'interno del santuario della Madonna di Appari a Paganica (AQ).\nPittura manierista e barocca.\nIl ciclo della Misericordia di Tortoreto.\nDalla scuola di Atri, nel corso del Cinquecento, e poi del Seicento-Settecento, la pittura abruzzese sub\u00ec un lento declino, almeno per quanto riguarda la rete di corrispondenze con gli altri territori europei e italiani, e si and\u00f2 sempre pi\u00f9 \"normalizzandosi\", per quanto concerne il carattere sacro, ai modelli di Napoli. Della fase manierista resta il mirabile esempio della cappella della Divina Misericordia a Tortoreto alta. Il ciclo \u00e8 di Giacomo Bonfini (1470-1557), e mostra scene del Nuovo Testamento: la nascita di Ges\u00f9, la Passione, poi altri riquadri di \"Cristo nell'orto\", la \"Cattura\", \"Ges\u00f9 davanti a Caifa\", la \"Flagellazione\", \"Ges\u00f9 tra i soldati schernito\", l\u2019\"Ascesa al Monte Calvario con Cristo seguito da Maria\". Presso l'abside si trova il ciclo della Passione, con Cristo inchiodato, Ges\u00f9 innalzato in croce, Ges\u00f9 deposto con sullo sfondo l'abitato di Tortoreto.I rimandi al rinascimento di scuola atriana sono molti, ma gi\u00e0 prevaricano gusti del tutto diversi, e pi\u00f9 cupi, e schemi compositivi che tendono, come nel periodo gotico, pi\u00f9 alla rappresentazione del pathos emotivo, che la ricercatezza di nuovo prospettive e modelli di rappresentazione.Contemporanea alla formazione del manierismo, \u00e8 la scuola pittorica che si concretizz\u00f2 durante la grande produzione delle maioliche a Castelli e Anversa degli Abruzzi, dove si realizz\u00f2 una specifica tecnica tutta abruzzese, di cui la famiglia Grue fu la massima rappresentante, nella combinazione delle cromature per la realizzazione dei paesaggi e dei soggetti delle opere.\nLa scuola napoletana in Abruzzo.\nNell'epoca barocca si hanno, nei principali cantieri delle citt\u00e0, pi\u00f9 maestranze lombarde e napoletane che abruzzesi, vista la richiesta dei vescovi e delle confraternite di grandi pittori al di fuori dei confini regionali, come Ludovico Majo, Giovan Battista Gianni (area Teatina e Pennese), Tanzio da Varallo, che segu\u00ec la tela della \"Madonna dell'incendio sedato\" nella Collegiata di Pescocostanzo, Giacinto Diano nell'area lancianese, ma anche chietina; a Lanciano partecip\u00f2 al grande cantiere della nuova Cattedrale della Madonna del Ponte, realizzando quasi tutti gli affreschi e le tele degli altari laterali, dipinse anche la cupola monumentale nel 1791-94.Il teatino Giovan Battista Spinelli (1613-58) fu uno dei pittori abruzzesi pi\u00f9 celebrati, in ambito sacro, il quale lavor\u00f2 anche a Milano e Roma. In Abruzzo, dello Spinelli, si ricordano le tele realizzate per le chiese della Santissima Trinit\u00e0 e di Santa Caterina d'Alessandria a Ortona, in gran parte oggi conservate Nel Museo civico Capitolare.\nQuanto alla presenza delle maestranze lombarde a Penne e Chieti, l'artista pi\u00f9 famoso fu Giovan Battista Gianni, che fu architetto e scultore, il cui tocco inconfondibile di grazie e sobriet\u00e0, misto a sapienza geometrica e scenografica, dette gran valore alle principali chiese di Penne, Citt\u00e0 Sant'Angelo e Chieti . Di lui a Penne si ricordano gli interni completamente ristuccati e arricchiti da pennacchi delle chiese di Santa Chiara, di San Giovanni Evangelista, e del monastero di San Giovanni dei Cavalieri di Malta, cos\u00ec come a Citt\u00e0 Sant'Angelo gli interni di San Bernardo e Santa Chiara, realizzata a pianta triangolare.\nLa scuola di Giovan Battista Gianni.\nCostui ebbe due seguaci, che operarono soprattutto a Lanciano, ossia Girolamo Rizza e Carlo Piazzola, che realizzarono le partiture a stucco e pennacchi degli interni delle chiese principali, quali Santa Lucia, la chiesa del Purgatorio, e Sant'Agostino. Nella met\u00e0 del Settecento si ricordano anche gli esempi dello stucco dorati e dipinti delle due chiese del'oratorio della Madonna delle Grazie di Alanno (PE), e dell'oratorio della Santa Croce in Pietranico (PE). Importanza meritano anche i pittori di Chieti Giovan Battista Spinelli e Donato Teodoro, il primo fu assai attivo a Ortona, realizzando la \"Gloria di Santa Caterina Martire\" per la chiesa delle Celestine di Sant'Anna, oggi conservato nel Museo Capitolare della citt\u00e0, il secondo fu attivo sia a Chieti (chiesa di Sant'Agata e chiesa di San Domenico al Corso), che in centri della provincia, ma anche nel nord Abruzzo, a Teramo e dintorni, nonch\u00e9 a L'Aquila per le chiese del Suffragio e del Duomo di San Massimo.\nDa Pompeo Cesura a Giovanni Paolo Cardone.\nProveniente da una nobile famiglia locale, Pompeo Cesura nacque nella prima met\u00e0 del XVI secolo (probabilmente intorno al 1510) all'Aquila. Alla sua citt\u00e0 natale fu molto legato, facendosi chiamare \"Pompeo dell'Aquila\" o \"Pompeo aquilano\". \nSi form\u00f2 a Roma dove, stando ad alcune fonti, fu presentato a Raffaello Sanzio dall'aquilano Giovanni Battista Branconio; sebbene non vi sia documentazione certa della sua formazione presso il noto artista romano, \u00e8 certa l'influenza del linguaggio raffaellesco nelle opere del Cesura, forse dovuta anche alla presenza all'Aquila, in quel periodo, della \"Visitazione\" per la chiesa di San Silvestro. Nel 1530 fu attivo, insieme Perin del Vaga e a Daniele da Volterra, nella cappella dei Santi Pietro e Paolo in Trinit\u00e0 dei Monti, con un ciclo di affreschi dedicati alle \"Storie di Cristo\". Nello stesso stile, sono altri suoi dipinti del periodo romano: nella chiesa di Santa Caterina della Rota l\"'Annunciazione\" e la \"Sacra Conversazione\" e, nella cappella Dupr\u00e9 della chiesa di San Luigi dei Francesi, la \"Presa di Soissons\" e la \"Battaglia di Tolbiac\".\nTorn\u00f2 quindi all'Aquila dove apr\u00ec bottega ed esegu\u00ec la maggior parte delle sue opere. Nel 1542 dipinse, su incisione di Orazio De Santis, la \"Deposizione\" per la chiesa di Sant'Amico. La collaborazione con il De Santis \u2014 da alcuni storici considerato allievo del Cesura \u2014 continu\u00f2 anche negli anni successivi in numerosissimi lavori, tra cui anche il disegno di copertina degli \"Annali della citt\u00e0 dell'Aquila con l'historie del suo tempo\" di Bernardino Cirillo di cui rimane oggi solo la parte incisa. Oltre alla pittura e all'incisione, Cesura si destreggi\u00f2 nella scultura, realizzando diverse opere in legno: un \"San Sebastiano\" per la scomparsa chiesa di San Benedetto d'Arischia, un\"'Addolorata\" per la chiesa dell'Addolorata e, soprattutto, un \"Sant' Equizio\" per la chiesa di San Marciano, oggi conservato al museo nazionale d'Abruzzo.\nEsegu\u00ec poi un gran numero di tele e affreschi per le principali chiese aquilane, tra cui quelle per la basilica di San Bernardino: esegu\u00ec dapprima l\"Adorazione dei pastori\" (1566) collocata nella pala d'altare della cappella dei Ciampella nella navata destra \u2014 considerata il suo capolavoro \u2014, quindi il \"Miracolo di Sant'Antonio\" (1567) per la cappella dei Camponeschi nella navata sinistra. Rimane discussa l'attribuzione dell\"'Annunciazione\" per la sacrestia della basilica e oggi al museo nazionale d'Abruzzo, da alcuni riferita al suo allievo Giuseppe Valeriano. Negli stessi anni fu incaricato, con Giovan Paolo Cardone, della realizzazione degli apparati decorativi per la visita in citt\u00e0 del principe Marcantonio Colonna (1567) e della regina Margherita d'Austria (1569), ricavandone una certa notoriet\u00e0.\nNel 1571 fu chiamato dal Cirillo a Roma per decorare la Cappella della Santissima Croce nella chiesa di Santo Spirito in Sassia con alcuni affreschi, tra cui una \"Deposizione\"; secondo gli scritti di Anton Ludovico Antinori, Cesura mor\u00ec proprio in quell'occasione, cadendo da un'impalcatura mentre stava realizzando le pitture sulle volte dell'edificio. Gli fu dedicata un'iscrizione all'interno del Duomo dell'Aquila.\nGiovanni Paolo Cardone: le notizie sulla sua biografia sono assai scarne e l'unica documentazione certa sul Cardone \u00e8 datata tra il 1569 ed il 1589, periodo in cui il pittore doveva essere nel pieno della sua attivit\u00e0. Si form\u00f2 nella bottega di Pompeo Cesura \u2014 insieme ad altri allievi rampanti come Giovanni Paolo Donati e Giuseppe Valeriano \u2014 e monopolizz\u00f2 la scena artistica all'Aquila quando il suo maestro si trasfer\u00ec a Roma.\nTra i suoi primi lavori vi \u00e8 la collaborazione con il Cesura sul \"Cristo in trionfo con Madonna e tutti i Santi\" (1570) per l'oratorio di San Luigi Gonzaga all'Aquila; si tratta di una delle opere pi\u00f9 mature del pittore raffaellesco che, dall'eleganza della forme cinquecentesche d'influenza romana, andava ad avvicinarsi ad una pittura pi\u00f9 smaccatamente devozionale. Lo stile del Cardone si inserisce proprio in questa evoluzione, risentendo sia della pittura decorativa del suo maestro sia della severit\u00e0 della pittura religiosa napoletana, avvicinandosi cos\u00ec all'arte della Controriforma e anticipando i modelli che si radicheranno definitivamente in citt\u00e0 con la pittura fiamminga e con le opere di Aert Mytens in particolare.\nNegli stessi anni, sempre con il Cesura, realizz\u00f2 gli apparati decorativi per la visita in citt\u00e0 del principe Marcantonio Colonna e della regina Margherita d'Austria. Nel 1573 si occup\u00f2, questa volta da solo, dell'accoglienza del fratello di Margherita, don Giovanni d'Austria. Dipinse inoltre l\"'Annunciazione\" in tre versioni, per le chiese di San Silvestro, San Bernardino e Santa Maria del Soccorso, tutte influenzate dall'omonimo dipinto del maestro per la chiesa di Santa Caterina della Rota a Roma.\nNel 1579 realizz\u00f2 la sua opera pi\u00f9 imponente e nota, il \"Gonfalone della citt\u00e0 dell'Aquila\". Il lavoro gli fu commissionato dopo che, durante il giubileo del 1575, la citt\u00e0 decise di lasciare il suo gonfalone in dono alla basilica di San Pietro e, pertanto, si rese necessario realizzarne uno nuovo.\nLa dinastia Bedeschini dell'Aquila e pittori minori.\nSoprattutto L'Aquila, a causa del terremoto del 1703, divenne un cantiere a cielo aperto, che benefici\u00f2 molto dello sperimentalismo barocco romano e napoletano, sia in campo architettonico, che in scultoreo e pittorico. Dopo il grave terremoto dell'Aquila del 1703, gran parte del patrimonio edilizio cittadino and\u00f2 distrutto o fortemente danneggiato. La ricostruzione di tutte le chiese, perlopi\u00f9 all'interno, avvenne sotto un aspetto barocco. Sebastiano Cipriani nel 1711 si occup\u00f2 della ricostruzione della Cattedrale, andata completamente distrutta dopo il terremoto, anche se il progetto della facciata fino al XX secolo rimase incompiuto, venendo sbrigativamente terminato nel 1933. L'attivit\u00e0 artistica, in citt\u00e0, proprio per la grave distruzione tellurica, pot\u00e9 riprendere avvio con i tipici sperimentalismi napoletani e romani dell'architettura, come pu\u00f2 dimostrarsi il caso del rifacimento totale della chiesa di Sant'Agostino nel 1710 ad opera di Giovan Battista Contini, con l'impianto ellittico, o la chiesa del Suffragio in Piazza Duomo.Nel 1583 si era stabilito in citt\u00e0 Giulio Cesare Bedeschini, allievo del Cigoli, capostipite di una famiglia di pittori che col fratello Giambattista e col figlio Francesco tennero aperta una bottega molto viva a L'Aquila per tutto il XVII secolo\nDi Giulio Cesare famose sono le tele all'interno del Duomo dei \"Quattro Santi Patroni de L'Aquila\", poi si hanno opere di Baccio Ciarpi, seguace di Caravaggio e maestro di Pietro da Cortona, conservate nella chiesa di San Silvestro (\"Battesimo di Costantino\", 1617), nel Duomo e nella chiesa di Santa Giusta. Si ricordano ancora Giacomo Farelli, pittore di ambito napoletano, che nel 1676 affresc\u00f2 l'interno del santuario della Madonna di Roio, poi Carlo Ruther, imitatore del Rubens, che dipinse le tele della Basilica di Collemaggio. Nel pieno '700 si registra l'attivit\u00e0 del pittore teatino Donato Teodoro, attivo anche nel teramano, il quale dipinse altre tele per il Duomo di San Massimo, poi Bernardino Ciferri per Santa Maria del Suffragio, Girolamo Cenatiempo, attivo dal 1705 al 1740 per il soffitto da dipingere nel cantiere di San Bernardino, sopra gli intagli di Ferdinando Mosca pescolano (1732), e il veneziano Vincenzo Damini dal 1737 al 1749.\nScuola frentana: Bellonio e i Renzetti.\nI maggiori rappresentanti, ancora prima dell'arrivo del napoletano Giacinto Diano a Lanciano per il nuovo cantiere della Cattedrale, i pittori lancianesi che rappresentarono un intero secolo di scuole dell'arte, furono Pasquale Bellonio (1698-1786), Domenico Renzetti (1679-1750) e suo figlio Francesco Maria (1711-met\u00e0 Settecento).\nGran parte delle loro opere sono conservate nel museo diocesano di Lanciano e nel Museo capitolare della cattedrale di Ortona, e nella chiesa madre di Casoli (CH). Bellonio, nato a Ortona, certamente si form\u00f2 presso la scuola di Napoli; non si sa se si fosse ispirato alla scuola di Domenichino, fatto sta che il suo stile \u00e8 ancora influenzato dalla tecnica della Grande Maniera del '500, con i volti sfumati e ben rifiniti della scuola leonardesca e del Rubens. Infatti tra i pittori abruzzesi brocchi le sue opere sono subito riconoscibili per la presenza di un principale modello, l'uso gi\u00e0 accennato della tecnica dello sfumato, il volto rotondeggiante molto pallido, e l'uso di occhi neri, vividi e aperti, quasi statuari dei personaggi ritratti.\nBellonio fu attivo tra Lanciano, Ortona e Casoli, dipingendo per le principali chiese: la Cattedrale della Madonna del Ponte, la chiesa di Sant'Agostino, di San Nicola, di Santa Lucia, l'ex cappella della Madonna degli Angeli (ora chiesa di rito ortodosso di Lanciano); a Ortona dipinse tele per la Cattedrale, e per le chiese di Santa Caterina, San Domenico e San Francesco, a Casoli dipinse per la chiesa madre di Santa Maria Maggiore. Gran parte delle sue opere, come detto, per sicurezza, sono state raccolte nei due musei della diocesi Lanciano-Ortona.\nAltri pittori, di scuola diversa, furono i lancianesi Domenico e Francesco Maria Renzetti, documentati tra la fine del Seicento e la prima met\u00e0 del Settecento. Domenico fu pi\u00f9 che altro scultore, realizzando statue processionali per le chiese, come la statua processionale di Sant'Agostino, conservata nel museo diocesano di Lanciano; caratterizzate comunque da un innovativo plasticismo, mentre Francesco Maria, dai dipinti conservati nel museo, elabor\u00f2 un percorso di formazione graduale. Le prime opere sono caratterizzate da un accento ancora barocco di maniera (quella di Rubens), mentre le opere della maturit\u00e0, ugualmente come quelle di Bellonio, cui forse si ispir\u00f2 per la resa espressiva dei volti, sono riconoscibili tra le varie dei pittori abruzzesi per caratteristiche peculiarit\u00e0.\nInfatti, quasi ad essere un precursore dell'arte naif, il Renzetti si concentr\u00f2 su pennellate molto forti, per la resa espressiva dei soggetti, colori pastori e pesanti, soprattutto calc\u00f2 il contorno (mirabili le vesti e i panneggi), e a differenza dell'equilibrio pacato e signorile delle opere del Bellonio, il Renzetti intese dare maggiore carica emotiva allo spettatore, per la scelta dei soggetti, di cui si ricordano i dipinti delle \"Storie della vita di Cristo\" per la cappella dell'Addolorata della chiesa di Santa Lucia a Lanciano, per i gruppi rappresentanti nelle tele, per i colori molto vividi e accesi, a differenza appunto del marrone e del bianco che ricorre specialmente nelle tele belloniane.\nIl Pittore polacco Sebastiano Majewski.\nProveniente dalla Polonia, gli furono affidate delle commissioni di affresco presso alcuni conventi di Teramo e dintorni, e si stabil\u00ec definitivamente nella citt\u00e0 aprutina, accasandosi, e specializzandosi nell'intaglio del legno. Le sue opere sono molto apprezzate, dato che port\u00f2 una ventata di innovazione nordica in Abruzzo nel XVII secolo:\nFelice Ciccarelli di Atessa.\nPittore del XVII secolo, riconosciuto da Verlengia come non spiccato, ma brevo nella realizzazione dei volti e delle forme dei corpi, fu attivo nella sua patria Atessa, e nei centi limitrofi, anche presso la Majella, come a Rapino\nTommaso Alessandrino di Ortona.\nRitenuto da Verlengia tra i massimi esponenti della pittura seicentesca nel chietino insieme a Giovanni Battista Spinelli, interpret\u00f2 comunque in maniera poco efficace le nuove correnti del barocco napoletano, limitandosi a caratterizzare pi\u00f9 che altro il patetismo di gusto popolaresco dei soggetti:\nGiovanni Battista Spinelli di Chieti.\nUno dei massimi esponenti della pittura a tela del XVII secolo, insieme a Sebastiano Majewski. Essendosi formato a Napoli, dette una ventata di innovazione nella pittura in Abruzzo. Le sue commissioni regionali sono:\nGiambattista e Paolo Gamba.\nOriginario della Lombardia, oper\u00f2 tra Penne, Sulmona e circondario, e infine Chieti. Ebbe un figlio, Paolo Gamba, che fu attivo come pittore nel Molise, dove Giambattista si trasfer\u00ec.\nIl Gamba port\u00f2 le tonalit\u00e0 pacate e sfumate dell'arte lombarda, nella met\u00e0 del 700 decor\u00f2 con i dipinti la chiesa di San Giovanni Battista delle Monache Gerosolimitane di Malta in Penne (Pe), decor\u00f2 gli altari di San Giovanni, dei Valignani o San Carlo, l'altare privilegiato del Crocifisso, l'altare della Carit\u00e0 e l'altare maggiore del Trionfo della Religione. A Pescocostanzo nel 1721 circa affresc\u00f2 il cappellone del Sacramento della chiesa collegiata di Santa Maria del Colle; il Trionfo dello Spirito Santo con la schiera di angeli, santi e Dottori della Chiesa. L'affresco \u00e8 stato accostato a quello della cupola del duomo di Parma dipinto da Correggio.\nA Sulmona affresc\u00f2 la cupola ellittica della chiesa di Santa Caterina, e aggiunse i Dottori della Chiesa. Nella vicina Popoli dipinse la cupola a pennacchi della chiesa della Trinit\u00e0.\nIl figlio Paolo Gamba nacque nel Molise, dove si trasfer\u00ec Giambattista, e decor\u00f2 numerose chiese del campobassano. Alcune sue tele realizzate a Larino, sono conservate nel Museo civico diocesano.\nVincenzo Damini.\nAttivo nell'aquilano e nel capoluogo abruzzese, dove mor\u00ec nel 1749, decor\u00f2 numerose chiese aquilane, ricostruite dopo il terremoto del 1703.\nGiacinto Diano da Napoli.\nAttivo a Lanciano e Chieti, di lui si ricordano le tele eseguite per la nuova Cattedrale della Madonna del Ponte che alla fine del '700 si ricostruiva daccapo in citt\u00e0 sopra la preesistente, per la volta centrale il Diano realizz\u00f2: Gli Evangelisti (affreschi, 1788); La Dedicazione del Tempio di Salomone; Il Sacrificio di Elia; Ester e Assuero (affreschi, 1789); Il Martirio di Santo Stefano; La Nativit\u00e0 di Maria (tele, 1792-1793). Realizz\u00f2 anche l'affresco del Trionfo di Maria Assunta come Regina dei Cieli per la cupola, che fu ricostruita negli anni '60, distruggendo gli affreschi, di cui rimangono due tondi conservati nel Museo diocesano di Lanciano.\nA Chieti realizz\u00f2 nel 1796 il Trionfo di Bacco e Arianna per la volta del palazzo Martinetti Bianchi. Le sue opere si caratterizzano per la pacatezza e la severit\u00e0 dei soggetti, spesso rappresentati in equilibrata \"conversazione\" in un'unica scena. Spesso Diano si ripeteva per l'uso di modelli, come accade per il ritratto di Dio Padre, presente in una tela della Cattedrale di Lanciano, e riutilizzato per il volto dell'affresco perduto della cupola.\nDonato Teodoro di Chieti.\nPoco noto, insieme a Giacinto Diano fu uno dei rappresentanti della pittura sacra settecentesca a Chieti e nelle vicinanze, rispetto a Diano, il Teodoro us\u00f2 tonalit\u00e0 pi\u00f9 accese e cupe, per mettere in risalto la ieraticit\u00e0 e la platealit\u00e0 dei suoi soggetti trattati.\nPasquale Bellonio (1698-1786) da Ortona.\nFu un pittore attivo principalmente tra la provincia di Chieti e l'aquilano, nell'area di Sulmona, dipingendo maggiormente per i conventi dei Cappuccini, ma anche per le parrocchie dei comuni minori. L'interesse della sua pittura consiste nello sfumare i contorni e rendere caratteristici i personaggi per il colore vivido degli occhi.\nLe opere maggiori sono state raccolte nei Musei diocesani di Lanciano e Ortona.\nLuca Fornari di Chieti.\nQuasi sconosciuto e segnalato da Verlengia, di lui si conserva nella Pinacoteca comunale di Chieti dedicata aC. Barbella, la tela del \"Trionfo del Terzo ordine francescano\", dall'ex convento di Sant'Andrea degli Zoccolanti di Chieti (oggi ex ospedale militare e caserma Bucciante). La tela misura 3,90 x 2, 30 metri, del XVII secolo, mostra varie scene che si rapportano alla figura centrale di Cristo con la croce tra i Santi Pietro e Andrea, in basso San Francesco con la piccola croce, che sostiene un albero; dall'albero escono tre rami simmetrici disposti dall'una e l'altra parte del tronco, con disegnati i nomi dei santi maggiori dell'ordine francescano.\nDa un lato gli Apostoli e i Dottori della Chiesa, in alto i cori di angeli e cherubini che attorniano il simbolo della Santissima Trinit\u00e0. Verlengia annota due date: una del 1490, falsificata, e l'altra del 1590 con nome del pittore. lo storico teatino Cesare De Laurentiis attribuiva a Fornari anche l'affresco delle logge scomparse del porticato del fianco della Cattedrale in piazza San Giustino.\nAltra opera attribuitagli \u00e8 la Cona votiva della Madonna della Catena, presso la chiesa della Madonna delle Piane a Chieti Scalo.\nLista delle tele e affreschi pi\u00f9 importanti dell'epoca barocca-rococ\u00f2.\nLa lista \u00e8 parziale:\nAltre opere:\nPittura ottocentesca e moderna.\nTeofilo Patini.\nStesso dicasi per la pittura a carattere sacro a cavallo tra Settecento, e Ottocento, prima della grande rinascita, rappresentata dalla pittura d'emancipazione civile, i cui rappresentanti furono Teofilo Patini, Francesco Paolo Michetti e Basilio Cascella. La tendenza al neoclassicismo, per i quadri delle chiese, contribu\u00ec a semplificare sempre di pi\u00f9 le scene ritratte, con evidente perdita della resa prospettica e del pathos dei volti conservato almeno durante l'et\u00e0 barocca.Nel laboratorio regionale di innovazione di questi canoni stilistici, per cui ogni chiesa risultava negli interni dipinta, costruita o intonacata in modo diverso dall'altra, sia per le differenze delle sfaccettature dello stile stesso tra una sub-regione e l'altra, e sia per il modello stesso che l'artista realizzatore intendeva usare, proprio in virt\u00f9 del particolarismo abruzzese, si riprese lentamente anche l'uso dell'affresco, epurato dai modelli medievali e rinascimentali, insieme con il mosaico, volto a seguire pi\u00f9 che altro una forma stilizzata degli antichi mosaici bizantini o d'epoca romana.\nNel successivo panorama di individualismo artistico, sia letterario, sia musicale, e via dicendo, in Abruzzo, bench\u00e9 oggi Michetti sia considerato il pittore pi\u00f9 famoso, si formarono varie correnti, alcune del tutto inedite per la storia regionale.\nNella seconda met\u00e0 dell'800 sorse un florido movimento culturale che abbracciava i principali settori della letteratura, della pittura, della scultura e della musica, rappresentati principalmente dagli intellettuali della costa adriatica: rispettivamente da Gabriele d'Annunzio, Edoardo Scarfoglio, Costantino Barbella, Benedetto Croce, Francesco Paolo Michetti e Francesco Paolo Tosti. Il Michetti si trasfer\u00ec da Tocco di Casauria a Francavilla al Mare, seguendo le orme del pittore castellino Teofilo Patini riguardo l'espressionismo e il naturalismo abruzzese. Bench\u00e9 oggi il gruppo di artisti del \"cenacolo michettiano-dannunziano\" di Francavilla-Pescara sia il pi\u00f9 noto della regione, nella seconda met\u00e0 dell'Ottocento e all'inizio del Novecento il pittore Teofilo Patini di Castel di Sangro fu il primo grande rappresentante del naturalismo-realismo alla Courbet, dipingendo paesaggi aspri e genti povere delle montagne dell'Alto Sangro e dell'Aquila, dove lavor\u00f2 soprattutto. Tra le sue tele si ricordano il \"trittico sociale\" di \"Vanga e latte\" (1884), \"L'erede\" (1885) \"Bestie da soma\" (1886). Secondo alcuni per la crudezza e la schiettezza dei soggetti e dei paesaggi ritratti, il Patini ispir\u00f2 lo scrittore Ignazio Silone per i personaggi miseri e dannati della Marsica in \"Fontamara\".\nIl circolo danese di Civita d'Antino.\nA proposito della Marsica, nel paese di Civita d'Antino nella met\u00e0 dell'Ottocento il pittore danese Kristian Zahrtmann durante i suoi viaggi in Italia giungendo nella Marsica, trov\u00f2 la sua \"arcadia\", dove lo Zahrtmann istitu\u00ec con altri colleghi una apposita scuola di pittori di Civita. Il ritmo monotono ma vitale delle genti, la scansione ciclica dei compiti, del lavoro della terra, attrassero particolarmente l'attenzione del pittore, tanto che per trent'anni vi trascorse l'estate presso la famiglia Cerroni, fondando una scuola estiva per artisti scandinavi. Ci\u00f2 aument\u00f2 notevolmente il prestigio della terra marsicana, da secoli in preda al controllo dei vari signorotti, dove l'arte e l'erudizione era un vezzo fine a s\u00e9 stesso per le classi aristocratiche, con argomento prettamente incentrato sul diritto o sulla storiografia, anzich\u00e9 sperimentare nuove forme di ricerca, come accadde per lo Zarthmann, e pittori seguaci, che parteciparono al circolo culturale di Civita d'Antino.La Marsica, l'alto Sangro, L'Aquila, \nScanno e la valle di Sulmona all'inizio dell'Ottocento (1843-44) erano state ritratte anche dallo scrittore inglese Edward Lear in un suo diario di viaggio del sud Italia, che trov\u00f2 i borghi particolarmente interessanti, soprattutto la torre quadrata di Trasacco e il castello Piccolomini di Celano, che si affacciava sul lago Fucino, apprezzando anche Scanno, Sulmona e L'Aquila, di meno Chieti, Pescara e Penne.\nIl circolo francavillese.\nTornano al circolo di Francavilla, il Michetti comper\u00f2 intorno al 1877 il convento di Santa Maria del Ges\u00f9, oggi \"convento Michetti\", sede del suo atelier e del cenacolo culturale con vari artisti, e prima di intrecciare rapporti con D'Annunzio, fu intimo del compositore ortonese Francesco Paolo Tosti. \nNel 1885 Michetti acquist\u00f2 il convento di Sant'Antonio e Santa Maria del Ges\u00f9, nella periferia est di Francavilla al Mare, il cosiddetto \"Conventino\", che sceglie come studio e dimora per abitare, con la moglie Annunziata Cermignani. Nel convento si form\u00f2 il \"cenacolo michettiano\" un'esperienza unica di artisti nella cultura abruzzese, in cui il pittore, l'amico poeta Gabriele d'Annunzio, lo scultore Costantino Barbella, il giornalista Edoardo Scarfoglio e il musicista Francesco Paolo Tosti lavorarono in un'intima comunione, che aveva come tema comune quello della natura e del popolo d'Abruzzo. Frequentatori del convento furono anche la giornalista Matilde Serao, Basilio Cascella, Benedetto Croce, Antonio De Nino, Carmine Errico e Alfonso Muzii, l'atmosfera idilliaca favor\u00ec la creazione di molte opere d'arte, e lo stesso d'Annunzio si rec\u00f2 pi\u00f9 volte nel convento per comporre in silenzio e tranquillit\u00e0 le opere maggiori quali \"Il piacere\" (1889) e \"Il trionfo della morte\" (1894).\nNella terra primitiva d'Abruzzo Michetti trasse ispirazione per i suoi dipinti, collaborando con l'amico d'Annunzio, il quale nella prosa e nella poesia descriveva lo stesso soggetto, come in \"Canto novo\" (1881), \"Terra vergine\" (1882) e \"San Pantaleone\" (1886). Anche lo scultore Barbella nel 1884 e lo studioso archeologo De Nino si specializzarono nell'analizzare introspettivamente le cause e le origini di molte tradizioni folkloristiche abruzzesi, di cui certamente si ricordano la processione dei Serpari a Cocullo, la festa di San Pantaleone a Miglianico, le processioni dei Talami di Orsogna, e quelle sacre di Chieti e Rapino, nonch\u00e9 il pellegrinaggio della Madonna dei Miracoli a Casalbordino, descritto pi\u00f9 volte anche dallo stesso d'Annunzio, e riportato nel film del 1939 \"Torna caro ideal\", in parte girato proprio nel convento di Francavilla, e nella costa ortonese-francavillese.\nL'attenzione per l'ancestrale, il primitivo quasi barbarico, in opposizione con il nuovo secolo e il modernismo dilagante in Italia, attrasse il desiderio di realismo michettiano, che nell'ultimo periodo della vita si avvalse anche della macchina fotografica per catturare meglio i diversi momenti di vita della societ\u00e0 abruzzese. E per questo venne anche accusato di copiare, nei dipinti, dalle fotografie che scattava in precedenza delle opere su tela. Dell'archivio fotografico si conserva una collezione ritrovata nel 1966 da Raffaele Delogi, insieme a disegni e pastelli. Lo stesso Michetti insegn\u00f2 al pittore Wilhelm von Gloeden i primi trucchi della fotografia, quando lo and\u00f2 a trovare a Francavilla, per avvalersi anch'egli del modello di ragazzo con i costumi folkloristici dell'Abruzzo (si ricorda infatti la foto de \"Pastori zampognari\" e della \"Ragazza di Orsogna\")\nLa famiglia Palizzi.\nNella seconda met\u00e0 dell'Ottocento va ricordata anche la presenza a Vasto della famiglia Palizzi, originaria di Lanciano (CH); il capostipite Giuseppe Palizzi (1812-1888) nacque l\u00ec, in uno stabile del convento di San Francesco, e aveva come fratelli Filippo Palizzi, Nicola Palizzi e Francesco Paolo Palizzi. I quattro fratelli esprimevano le loro capacit\u00e0 artistiche in famiglia nell'intaglio del legno, nella modellazione della ceramica, nel disegno. Il loro modello fu il pittore vastese Gabriele Smargiassi, pi\u00f9 anziano e amico intimo del poeta esule Gabriele Rossetti. Lo Smargiassi ricopriva il ruolo di professore presso il Regio Istituto Borbonico di Belle Arti a Napoli; cos\u00ec dal 1836 i fratelli Palizzi lasciarono Vasto per gli studi a Napoli; Giuseppe fu il primo ad andarsene da Vasto, studiano presso la scuola di Antonio Pitloo e apr\u00ec la strada a Filippo, Nicola e Francesco Paolo.\nIl movimento in voga allora era la Scuola di Posillipo di Pitloo e Giacinto Gigante, cui i fratelli si ispirarono, in cui i pittori rielaboravano il concettismo e il nozionismo macchinoso delle opere settecentesche, per trasportarle in scenari meno elaborati, prediligendo lo studio del paesaggio aperto e arioso. Infatti i fratelli Palizzi, spostandosi continuamente fra Vasto e Napoli, elaborarono il concetto del posillipismo nelle loro opere, con ariosa e vasti paesaggi, realizzando anche quadri di piccolo formato, in modo da essere facilmente acquistabili; modificarono i colori dell'olio su tela, molto pi\u00f9 accesi e tendenti al rossicio per i tramonti o i vasti panorami verdi delle praterie con sfondo di cielo azzurro. I fratelli Palizzi furono influenzati dalle pitture di Camille Corot, esperto di paesaggio italiano, e dalla scuola di Barnizon (!830) capeggiata da Theodore Rousseau; ma nei paesaggi ariosi, pre-impressionisti, c'\u00e8 anche la lezione della scuola inglese di William Turner e John Constable, che seppero rilevare gli effetti atmosferici osservati dal vero, come le nuvole sottili che oscurano il sole, la foschia, la nebbia, l'alba, il tramonto.\nMolte opere di fratelli Palizzi sono conservate presso la Galleria d'arte vastese del Palazzo d'Avalos a Vasto.\nPasquale Celommi.\nNato a Montepagano, frazione di Roseto degli Abruzzi nel 1851, Celommi \u00e8 ricordato per essere l'alter-ego di Francesco Paolo Michetti. Infatti anche egli da subito predilesse il soggetto abruzzese, tuttavia a differenza della rappresentazione fortemente espressiva e patetica del duro lavoro nei campi e delle tradizioni religiosi semi-barbare praticate da alcune comunit\u00e0 abruzzesi, nonch\u00e9 discostandosi dalla resa espressiva dei volti e dei paesaggi quasi soffocati dalla natura dominante, il Celommi oppose un'impostazione ancora piuttosto classica ottocentesca, presa dai francesi quali Jacques Louis David.\nI soggetti sono abruzzesi, spesso prevale il paesaggio marino, vivendo Celommi a Roseto, le figure sono cariche di espressione c olore, ma pi\u00f9 serene, quasi sempre sorridenti verso lo spettatore, espressione di gaiezza, vivacismo, e serenit\u00e0. Si ricordano \"L'Odalisca\" dal sapore orientaleggiante, poi la \"Tarantella\" del 1883; in quegli anni Celommi affresc\u00f2 la chiesa parrocchiale di Santa Maria Assunta di Montepagano. Da ricordare anche \"La pescivenvola - Il contadino politicante (o Il vecchio che legge il giornale) - Lo sposalizio abruzzese\". Il Celommi, come Michetti, dimostra di conoscere bene la materia trattata, dati i particolari delle rifiniture dei diversi costumi muliebri popolari dell'Abruzzo, ma i soggetti, come detto, sono pi\u00f9 espressione di un paradiso idilliaco, quasi volesse trattare di un angolo d'Italia vissuto come un'isola dei Beati, a differenza dei temi veristi, a volte iper-veristi scelti da Michetti, e prima di lui dal castellino Patini.\nOreste Recchione.\nOriginario di Avellino, aveva parenti di Palena (CH) e visse in questo paesetto dell'Aventino. Insieme a Michetti, fu influenzato dal naturalismo e dal verismo, anche se in alcune sue opere sono ravvisabili tracce del naturalismo napoletano di met\u00e0 Ottocento dei fratelli Palizzi del Vasto. Dipinse molte scene di paesaggio di Palena, compreso l'eremo celestiniano della Madonna dell'Altare; quanto alle opere sacre per le chiese, elogiate anche da Verlengia, si ricordano:\nFedele Cappelletti.\nRitenuto uno degli epigoni della vecchia maniera dei ceramisti di Rapino (CH), insieme alla dinastia dei Vitocolonna, fu maestro di Michetti e di Basilio Cascella, che rinnov\u00f2 negli anni '20 del Novecento la pittura su maiolica, insieme ai figli Tommaso e Gioacchino Cascella. Cappelletti si ispira all'arte dei ceramisti di Castelli (Te), essendo la sua famiglia originaria di l\u00ec, le scene rappresentate nei piatti e nei vasi sono di tonalit\u00e0 pi\u00f9 calde e pacate, meno monumentali delle opere delle dinastie dei Grue e dei Gentili di Castelli.\nMolte opere sono conservate nel Museo d'arte \"Costantino Barbella\" di Chieti, e nel museo della Ceramica a Rapino, nell'ex convento di Sant'Antonio.\nDurante il fascismo.\nSi ricorda la presenza di Maurits Cornelis Escher, che fu confinato dal fascismo in Abruzzo, nella valle del Sagittario, e il pittore ritrasse in litografie i borghi di Castrovalva, Scanno, Cocullo, Goriano Sicoli e Pettorano sul Gizio.\nBasilio Cascella.\nNato a Pescara e vissuto per lunghi periodi a Ortona e Rapino (CH), Cascella si ispir\u00f2 da subito al soggetto abruzzesi popolare, in voga presso il circolo di Michetti a Francavilla. Suscit\u00f2 attenzione il quadro \"Il suono e il sonno\", oggi conservato nella Prefettura di Chieti, presentato alla \"Salvator Rosa\", ed sposto a Milano nell'Esposizione triennale dell'Accademia di Brera (1894). L'opera ritrae un soggetto arcadico, un pastore che al suono della zampogna addormenta la sua donna, da cui sullo sfondo di stempera un sogno classicheggiante di figure femminili. L'opera \u00e8 conservata nella Pinacoteca Cascella di Ortona nel Palazzo Farnese; successivamente all'Esposizione della Societ\u00e0 di Belle Arti di Roma, Cascella present\u00f2 ne biennio 1895-96 \"L'infeconda\", olio su tela dove riprende il tema pastorale abruzzese.\nCascella e la litografia: l'Illustrazione abruzzese.\nNel 1889 realizz\u00f2 \"Il bagno della pastora\", conservato a Pescara, per la Biennale di Venezia, quadro che per\u00f2 non venne esposto. Nello stesso anno a Pescara, dove si era stabilito, avvi\u00f2 uno stabilimento cromolitografico dando vita a \"L'illustrazione abruzzese\", in collaborazione con Vincenzo Bucci e Francesco Paolo Michetti, che era un periodico dedicato all'arte e alla cultura regionale. Tra la prima e la seconda serie del 1905, furono pubblicati solo 10 numeri, mentre nello stesso periodo il Cascella fu direttore artistico della \"Tribuna illustrata\" (1890) e de \"L'illustrazione meridionale\" (1900).\nQuesto interesse tipografico si rifece vivo in Basilio nel 1914 quando a Pescara pot\u00e9 stampare una nuova rivista \"La grande illustrazione\", che diresse per un anno. La rivista si avvalse della collaborazione di artisti italiani e stranieri, nel primo anno fu di indirizzo anti-dannunziano e anti-futurista, per quanto riguardava la letteratura, e fu anche antimpressionista per il campo artistico. L'ingresso dell'Italia in guerra capovolse l'impostazione tematica della rivista: interventista, annover\u00f2 tra i collaboratori Sivilla Aleramo, i figli Michele e Tommaso, poi gli scritti di Luigi Pirandello, Guido Gozzano, Filippo Tommaso Marinetti, il Negri, il Baldini, il Sartorio, il Previati, l'Irolli, lo Spadini, Umberto Boccioni. Dallo stabilimento pescarese uscivano inoltre con colorazioni e tecniche speciali anche serie di cartoline illustrate con le quali Cascella incideva le pietre litografiche, conservate nel museo di Pescara (20 in tutto), grandi incisioni a seppia e terra di Siena, tavole illustrate della Divina Commedia, e per le opere litiche come i \"Vespri siciliani \" e \"Otello\" illustrazioni di romanzi, etichette per dolci abruzzesi e liquori. Gran parte della produzione fu esposta insieme alla raccolta de \"L'illustrazione abruzzese\" nella Mostra d'arte di Chieti nel 1905, per la quale Basilio produsse anche i cartelloni.\nCascella e i soggetti abruzzesi.\nDello stesso periodo sono da ricordare \"Ritratto della madre di D'Annunzio\", acquaforte del 1904, donata al poeta in occasione della visita a Chieti per la rappresentazione della tragedia \"La figlia di Jorio\", poi il \"Bacio materno\" sempre del 1904, litografia conservata nella Pinacoteca provinciale di Chieti, \"Il trionfo della morte\" (1905), acquaforte conservata nella Galleria Naz. d'Arte Moderna a Roma, \"ala testa di Medusa\", del 1905, conservata a Roma, \"Canto-ebro\" del 1905, conservata a Chieti, \"La fonte\" del 1906 olio su tela esposta a Milano nell'apertura della Galleria del Sempione, e distrutta nella seconda guerra mondiale. Nel 1901 Basilio Cascella partecip\u00f2 con \"La voce dei venti\", litografia conservata nella Pinacoteca di Chieti, all'Esposizione nazionale di Belle Arti a Milano. Nel 1907 fu in contatto con la galleria Drouot di Parigi per un'esposizione delle pitture di gigli Tommaso e Michele.\nSoggiorn\u00f2 a Milano tra il 1910-1912, lavor\u00f2 per la rivista \"La Natura\" dell'editrice Vallardi, mentre tra il 1917 e il 18 si trasfer\u00ec nel centro majellano di Rapino nel chietino, interessato dai nuovi mezzi d'espressione della ceramica, che nel paese aveva preso avvio nella met\u00e0 dell'800, riportata in auge da Fedele Cappelletti e Gabriele Vitacolonna. Il Cascella raccolse l'eredit\u00e0 popolare della pittura d'impronta pastorale bucolica sulla maiolica, e realizz\u00f2 anche tessere e pannelli parietali, come fece nel Monumento-sacrario ad Andrea Bafile nella grotta di Bocca di Valle a Guardiagrele, Tenente di Vascello della Regia Marina Militare di origini aquilane, caduto nel 1918.Oltre alle collezioni private del Museo Cascella di Pescara, sono conservati piatti, mattonelle, pannelli a soggetto mitologico e pastorale, anfore e vasi, come \"L'allegoria dell'amore\" del 1925, mentre su mattonelle \u00e8 conservato nel palazzo comunale di Ortona il \"Ritratto di Francesco Paolo Tosti\" (1925).\nBasilio Cascella e Felice Giuliante.\nA testimonianza della versatilit\u00e0 dell'arte abruzzese, che seppe seguire la malleabilit\u00e0 e la libera interpretazione delle correnti eclettiche del primo Novecento, agli albori del fascismo, l'anno 1924 pu\u00f2 essere il punto massimo per l'incontro di Cascella e Felice Giuliante, originario di Pennapiedimonte. Il progetto a cui lavorarono fu il mausoleo monumentale del Tenente di Marina Andrea Bafile, morto nel 1918 e pluridecorato. Essendo originario dell'Abruzzo aquilano, fu commissionata una tomba sontuosa presso la Majella, localit\u00e0 Bocca di Valle, dentro una grotta che fu progettata e realizzata dallo scultore Giuliante e nella quale furono apposti i tre monumentali cicli di formelle maiolicate di Rapino dipinte da Basilio e Michele Cascella.\nIn quegli anni Felice Giuliante si era gi\u00e0 distinto per la realizzazione dei cornicioni monumentali del campanile della chiesa di Santa Maria Assunta di Palombaro, vicino a Guardiagrele, e della Cattedrale di Guardiagrele stessa, ricevendo il plauso di studiosi abruzzesi, come Francesco Verlengia. La particolarit\u00e0 di Giuliante fu quella di non aver semplicemente adottato la corrente allora in voga dell'arte neoromanica, ma di essersi specializzato nello studio degli amboni romanici abruzzesi del maestro Nicodemo da Guardiagrele (XII secolo), caratterizzati da una miriade di particolari scultorei di figurine in rilievo intrecciate a girali e tralci vegetali, nelle pose pi\u00f9 disparate, insomma Giuliante per i due lavori di Guardiagrele e Palombaro rielabor\u00f2 la lezione di Nicodemo per creare due autentici capolavori del movimento neoromanico abruzzese. Giuliante continuer\u00e0 a costruire opere a carattere neoromanico anche dopo la guerra mondiale, realizzando il pozzo del chiostro del convento delle Clarisse di Bucchianico (CH), il ciborio con ambone della chiesa di San Michele a Castiglione Messer Marino, altri due portali in stile romanico delle chiese di San Francesco e Santa Chiara a Guardiagrele.\nLavorando con Basilio Cascella, Giuliante scolp\u00ec il sarcofago monumentale per Andrea Bafile in pietra bianca della Majella, attenendosi a uno stile piuttosto classico e sobrio, data la funzione funebre dell'opera. Basilio Cascella e Michele per i tre grandi pannelli a formelle maiolicate, scelsero due soggetti convenzionali, che si rifanno alla propaganda fascista della commemorazione dei caduti per la Patria: nei due pannelloni laterali compare il motivo della Vittoria sotto aspetto di Madonna che sorregge il caduto, con in basso figure muliebri abruzzesi in costume tradizionale, specialmente prevale il costume di Scanno, in attesa del ritorno degli uomini dal fronte, mentre nel pannellone centrale compare la Madonna Addolorata che sorreggere Cristo morto, con in basso una corona d'alloro militare.\nTommaso e Michele Cascella.\nDa Basilio Cascella nacquero Michele e Tommaso, che seguirono le orme paterne, a differenza di altri figli e nipoti che si cimentarono anche nella scultura e nel'architettura, come Pietro Cascella. Tommaso e Michele conservarono lo stile originario di Basilio, ossia quello del naturalismo bucolico, intriso tuttavia dei canoni moderni novecenteschi, senza voler spaziare in nuove forme della resa dell'immagine. Di Tommaso oggi principalmente si ricorda il ciclo di affreschi del 1949 realizzato per la ricostruzione della Cattedrale di San Tommaso Apostolo di Ortona, oltre al Monumento ai Civili caduti nella battaglia del 1943, posto nel cimitero comunale, dove i riquadri pi\u00f9 toccanti sono stati ispirati a fotografie di guerra dei reporter canadesi.\nTommaso Cascella abbracci\u00f2 la pittura molto presto, tanto che in collezioni provate, ma principalmente nella Pinacoteca d'Arte Moderna e Contemporanea\" Basilio Cascella\" nel palazzo Farnese di Ortona (CH), si conservano le sue tele giovanili dipinte negli anni '20, in cui il Cascella testimonia le vicende dolore della Grande Guerra, dipinge paesaggi di paesi alle pendici della Majella, Rapino ad esempio, dove il padre Basilio lavor\u00f2 e studi\u00f2, perfezionando l'arte di dipingere sulla maiolica, di Guardiagrele, Pretoro, dipingendo anche le donne abruzzesi nel costume tipico. Negli ultimi tempi, Tommaso Cascella si dette alla corrente del geometrismo, progettando delle figure di solidi intrecciati tra loro in modo simmetrico, che verranno ripresi nel 2009-2010 per la riqualificazione del corso Vittorio Emanuele a Ortona, realizzati in pietra di mare e travertino.\nMichele Cascella \u00e8 ricordato peer aver aiutato il padre Basilio nella realizzazione delle formelle maiolicate in ceramica di Rapino (CH) del Mausoleo ad Andrea Bafile (Guardiagrele), in quel periodo dipinse anche delle tele ad acquarello in cui mostra principali vedute di Guardiagrele: la cattedrale, il convento dei Cappuccini, la fonte medievale di Grele, ma anche vedute di Chieti e Pescara.\nPittori contemporanei.\nNegli anni 50 e 70 continuarono a calcare le scene dell'arte i pittori impressionisti Tommaso Cascella e Michele Cascella. Altri artisti abruzzesi degnifi nota furono Fulvio Muzi, Padre Giovanni Lerario, Luigi Baldacci e Federico Spoltore, attivo sia nell'arte sacra che nell'astrattismo.\nSi ricordano poi Juan Alfredo Parisse, Gianni Marrone, Maurizio D'Egidio, Peppe Candeloro, che fu attivo a Lanciano negli anni '80 e '90 del Novecento affrescando le chiese di San Pietro e della Madonna delle Grazie a contrada Marcianese.\n, Mario Frattura, Alfredo Perrotti, Tiziana Pantalone, Alexandre Saturnini, Giancarlo Ciccozzi."}
{"id": "8388364", "revid": "124450150", "url": "https://it.wikipedia.org/wiki?curid=8388364", "title": "Storia della scultura in Abruzzo", "text": "La pagina illustra la storia della scultura in Abruzzo, dalle origini a oggi.\nSculture antiche, italiche e romane.\nStatuette votive neolitiche.\nRisalendo all'epoca del Paleolitico e del Neolitico, in Abruzzo le prime forme di scultura si mostrarono mediante l'industria litica, ossia della pietra. La selce e altre variet\u00e0 litiche vennero scheggiate per formare lance e armi di difesa e da guerra. Pi\u00f9 avanti nel tardo Paleolitico comparvero la ceramica, e utensili domestici, come attrezzi da cucina, da caccia e di agricoltura e allevamento. I ritrovamenti dell'epoca neolitica di maggior interesse sono stati fatti nelle necropoli di Campovalano, Fossa e nella grotta dei Piccioni di Bolognano. Soprattutto nelle necropoli, a partire dal tardo neolitico sino alla colonizzazione del territorio abruzzese delle popolazioni dei Sanniti (IX-VIII secolo a.C.), \u00e8 evidente la stratigrafia del passaggio di diverse trib\u00f9. I corredi funebri sopravvissuti appartengono a personaggi influenti, come sovrani o re-guerrieri (IX secolo a.C.).\nGran parte del materiale rinvenuto negli scavi in Abruzzo, \u00e8 stato trasferito nella collezione del Museo Archeologico Nazionale d'Abruzzo a Villa Frigerj di Chieti. \nMateriale era esposto in collezioni gi\u00e0 dall'800, ad esempio nel museo civico di Vasto, poi confluito nei musei di Palazzo d'Avalos; poi mel 1938 nell'Antiquarium Teatinum, attualmente presso il museo archeologico La Civitella, poi nel 1952 ci fu l'istituzione del museo archeologico nazionale a Chieti, dove confluirono varie collezioni private, tra cui la collezione di Giovanni Pansa, insieme a recenti rinvenimenti.\nDell'epoca pi\u00f9 antica risalgono delle steli funerarie con iscrizione osche e l'immagine del defunto, rinvenute a Monte San Giorgio a Penna Sant'Andrea (Te), conservate dal 2011 in una sala insieme con il guerriero di Capestrano. Siamo nell'epoca italica (VI-V secolo a.C.), e ovviamente il tutto si risolve in decorazioni molto stilizzate e rozze, dove la scrittura e l'informazione circa le origini del defunto la fanno da padrone rispetto alla ricercatezza del particolare, evidente soprattutto nella statua del guerriero Nevio Pompuledio.\nTuttavia la committenza del sovrano vestino Nevio Pompuledio di Aufinum, risulta essere molto elaborata, sicch\u00e9 gli studiosi vi hanno intravisto un aspetto del viso molto ieratico, collegato probabilmente con le sculture sarde, ma si evince anche una forte influenza molto plastica e realistica di tradizione picena (area forse del teramano?), fortemente influenzata dall'arte etrusca.\nAltre opere importanti al museo archeologico di Chieti, sono la statuetta di Cerere, rinvenuta a Rapino, materiale di importazione fenicio, testine in pasta vitrea, elmi di derivazione greca. \nCorredi funebri.\nOltre alla grande produzione di ceramica, di cui si parler\u00e0, i corredi funebri rinvenuti nelle varie necropoli dell'Abruzzo, hanno riportato fibule, armi, foderi, elmi e scudi da guerra, che mostrano l'influsso stilistico delle varie genti che hanno avuto sulle popolazioni autoctone durante la conquista italica. Nel periodo maturo, quando i Sanniti si stanziarono definitivamente in Abruzzo, sparpagliandosi nelle trib\u00f9 dei Marsi, Marrucini, Peligni, Frentani e Vestini, ossia dal VII secolo in poi, si pu\u00f2 avere una definizione precisa della diversificazione artistica territoriale della regione. Infatti leggendo i manufatti ritrovati, sempre per quanto ci \u00e8 possibile stabilire a causa dei diversi furti che si compirono durante i ritrovamenti nelle campagne, si pu\u00f2 ben capire la diversit\u00e0 sociale e la potenza politico-economica di diversi popoli italici d'Abruzzo, poich\u00e9 maggiori ritrovamenti, con pezzi d'arte davvero raffinati e notevoli, si hanno nel territorio antico di \"Teate\" (Chieti), \"Anxanum\" (Lanciano), Sulmona, \"Histonium\" (Vasto) e \"Amiternum\" (L'Aquila).Bisogna tuttavia ben distinguere storicamente e artisticamente la differenza tra arte italica pre-romana, e quella prodotta durante la conquista di Roma dal II secolo a.C. in poi. Dunque in merito a ci\u00f2, i reperti italici autentici sono relativamente pochi, se si considera la maggior parte dei ritrovamenti funerari di lance e armi per il corredo maschile, e ceramiche, vasellame, pettini e ornamenti da toeletta e da cucina per i corredi femminili\nMolto elaborati, erano i triclini funebri in ferro e avorio, di cui si conserva molto bene il letto funebre della necropoli di Bazzano, a Chieti, ornato nei manici e nelle gambe da teste umane, divine e animali.\nIl patrimonio archeologico di Chieti.\nNel Museo archeologico della Civitella di Chieti, presso l'anfiteatro, si conserva un interessante frontone dei templi italici della Triade, prima della colonizzazione romana che impose la Triade Capitolina, spostando a Teate l'area sacra presso il foro dei Tempietti Giulio-Claudi. Da qui si pu\u00f2 ben capire come la scultura e l'architettura (IV secolo a.C.) avesse gi\u00e0 subito un notevole balzo in avanti quanto a decorazione e a ricercatezza dei particolari. Il guerriero di Capestrano \u00e8 solo un tassello della scultura abruzzese italica, di cui rappresenta l'apogeo. La scultura \u00e8 un monumento funebre del popolo vestino, risalente al VI secolo a.C., in onore del re guerriero Nevio Pompuledio, della trib\u00f9 di Aufinum (Ofena). Scoperto nel 1934 da un contadino, ha destato immediatamente interesse archeologico per l'integrit\u00e0 conservativa e per la ricercatezza dei particolari e la grazia delle forme, tanto da essere paragonato alle statue di \"kuroi\" greci. La statua rappresenta il sovrano in posizione eretta, sorretto lateralmente da due pilastri con l'iscrizione commemorativa in lingua osca; il guerriero \u00e8 in divisa da guerra, con doppio scudo sul petto e sulla schiena, e con le braccia serrate, tenendo le sue armi da guerra. La fisionomia del volto, con grandi occhi e aspetto inespressivo, hanno condotto gli studiosi a ipotizzare collegamenti con l'arte sarda e le due steli funebri proto-italiche, conservate nella stessa stanza del guerriero.\nPatrimonio archeologico dell'Aquila.\nCon l'arrivo di Roma, sia i templi, sia i fori, insieme con la scultura, subirono un drastico cambiamento artistico, di cui non \u00e8 possibile certificare con precisione le peculiarit\u00e0 sincretiche adottate dai popoli abruzzesi, a differenza dell'arte dal Medioevo in poi, cominciando appunto dal romanico. Fatto sta che vennero eretti nuovi templi, teatri, terme, anfiteatri, e anche la scultura, per ricercatezza, miglioramento fisionomico dei personaggi e precisione del dettaglio, fece notevoli passi avanti. Sempre a Chieti si hanno gli esempi della numismatica, della scultura lignea dei triclini e lettighe provenienti da Bazzano e Amiternum, della statua di Eracle a riposo dal tempio di Sulmona. Nel Museo Nazionale d'Abruzzo a L'Aquila invece si hanno preziosi fregi in calcare del \"Corteo funebre\" di Amiternum (I secolo) e del \"Calendario liturgico\" di Amiterno.\nScultura medievale.\nIl romanico.\nL'Abruzzo \u00e8 ricchissimo di materiale scultoreo medievale, che testimonia l'antica vita dei suoi insediamenti religiosi urbani e monastici. Oggetto della ricerca sono essenzialmente i frammenti di arredo sacro pi\u00f9 apprezzabili e meglio conservati, ossia amboni, cibori, paliotti, lastre di recinzione presbiteriale, candelabri. Ovverosia il materiale scultoreo pi\u00f9 ricco e scenografico vale a dire. Di grande rilievo sono i preziosi frammenti altomedievali nelle chiese e nei musei diocesani, spesso utilizzati in contesti estranei alla collocazione originaria, per via di grossolani restauri successivi. Tali pezzi rappresentano l'unica testimonianza artistica sopravvissuta dall'et\u00e0 longobarda e carolingia, dato che in tutto l'Abruzzo si sono conservati edifici di culto appartenenti al periodo, che va dalla tarda et\u00e0 imperiale del V secolo al Mille.Pertanto tutto ci\u00f2 che rimane, di questo periodo storico, \u00e8 un insieme piuttosto ingente e variegato di reperti scultorei provenienti per lo pi\u00f9 delle antiche chiese diocesane o dalle grandi abbazie benedettine e cistercensi, sopravvissuti grazie alla loro \"trasportabilit\u00e0\", come dimostrano elementi scultorei di alcune chiese oggi non pi\u00f9 esistenti, rimontati in altre parrocchie.\nGli amboni monumentali di Nicodemo da Guardiagrele.\nA partire dall'XI secolo incomincia la stagione del romanico abruzzese, che lascer\u00e0 testimonianze in tutto il territorio regionale, e conferir\u00e0 all'Abruzzo quel suo carattere monastico e benedettino, monumentale e possente. Vengono ricostruite le storiche abbazie del IX-X secolo, arricchite da un fantasioso e variegato arredo liturgico. Tra le opere di et\u00e0 normanno-sveva riguardano soprattutto l'operato della bottega di Guardiagrele di Nicodemo, Roberto e Ruggero, maestri scalpellini che realizzarono gli splendidi amboni delle principali abbazie abruzzesi di San Clemente a Casauria, Santa Maria in Valle Porclaneta, Santa Maria del Lago, San Paolo di Peltuino, Santa Maria di Bominaco, San Bartolomeo di Carpineto e Santo Stefano di Cugnoli. Quest'ultimo esempio, insieme con San Paolo di Peltuino, fa riferimento al fenomeno di rimontaggio delle sculture, prelevati da chiese in decadenza e rimontati (San Paolo fu rimontato nella parrocchia di San Nicola, quello di Santo Stefano proviene dalla chiesa di San Salvatore). \nQuesti amboni rappresentano il manifesto scultoreo del romanico abruzzese, nonch\u00e9 incarnano la fase storico-artistica pi\u00f9 tipica dell'Abruzzo, ovverosia il fatto che l'Abruzzo avesse assimilato e digerito sempre tardi le principali correnti artistiche d'Europa e d'Italia; ma ci\u00f2 non significa che le maestranze, spesso esterne dalla regione, eccettuando i maestri di Guardiagrele, avessero riproposto delle pallide imitazioni di modelli quali quelli d'Umbria, Lombardia e Toscana. Anzi, \u00e8 stato riconosciuto che l'Abruzzo, malgrado la necessit\u00e0 di ricostruzione delle strutture per via di devastazioni e terremoti, pi\u00f9 che per dare sfoggio di nuovi stili, seppe dare un tocco di originalit\u00e0 a ciascuna corrente artistica della storia dell'arte, le cui peculiarit\u00e0 convogliarono nella ricercatezza e nel particolarismo delle figure, soprattutto in ambito scultore, per quanto riguarda la tipica decorazione fantasiosa a motivi arabeschi, fitomorfi, animaleschi e vegetali dell'arte romanica. Ugualmente l'Abruzzo dette slancio vitale con la propria originalit\u00e0 alla pittura sia gotica sia rinascimentale, incominciando con gli esempi di San Pellegrino di Bominaco e Santa Maria ad Cryptas di Fossa, fino all'arte pittorica di Andrea De Litio ad Atri e Saturnino Gatti a L'Aquila.\nParticolarit\u00e0 della bottega del maestro Nicodemo di Guardiagrele.\nIl maestro Nicodemo fu personaggio di spicco nella scultura sacra romanica abruzzese, noto per i suoi amboni, e di recente sono state avanzate critiche sul luogo di origine, tanto preciso, quale Guardiagrele, poich\u00e9 nelle sue opere dove si firm\u00f2, mai parl\u00f2 della sua patria\nIl particolarismo abruzzese consiste principalmente nell'abbondanza di decorativismo nelle scene rappresentate, e nell'inclusione di alcuni elementi caratteristici della propria identit\u00e0 culturale, come paesaggi, vestiti, volti, ornamenti femminili, quasi gli artisti locali avessero voluto imprimere un segno distintivo della propria cultura per caratterizzare l'identit\u00e0 non tanto regionale, ma di quella particolare fascia territoriale dove operavano, come ad esempio nell'altopiano di Navelli, nella Marsica, nel teramano, tutte fasce territoriali ben distinte l'una dall'altra, bench\u00e9 dal 1233 fossero rientrate, con Federico II di Svevia, in un solo \"Giustizierato\" con capitale Sulmona. In questo contesto, sia dal punto di vista scultoreo sia pittorico dunque, nacquero gli amboni abbaziali e i cicli rappresentativi di Fossa, Rocca di Cambio e Bominaco, che verranno seguiti da altri esemplari nell'epoca gotica, rinascimentale e cos\u00ec via, nell'ambito ormai consolidato del particolarismo abruzzese.\nIn merito, sempre al fatto che l'Abruzzo avesse recepito tardi le correnti artistiche scultoree e architettoniche, la trasformazione e l'amalgamazione dei modelli gi\u00e0 consolidati nel resto d'Italia del nord con la tradizione variegata e prettamente popolare abruzzese, gli amboni dei maestri di Guardiagrele e dintorni dimostrano la sintesi della fusione di vari elementi fantastici del romanico tradizionale unito alla tradizione locale, e ci\u00f2 \u00e8 dimostrato da elementi longobardi, arabi, celtici, figure animate da ermetici programmi iconografici tesi alla rappresentazione simbolica della liberazione dell'uomo dal peccato. Le opere di Nicodemo, Roberto e Ruggero, nella loro singolarit\u00e0, rimarranno senza seguito, per essere soppiantate preso dallo \"stile fiorito\", che si diffonder\u00e0 nello stesso periodo, met\u00e0 del XII secolo, come dimostra l'ambone della basilica di San Pelino a Corfinio) (1180), segnato dal ripetersi del motivo a fiorone, per altro presente anche a San Clemente a Casauria, dalle cornici a motivi vegetali stilizzati, dai tralci che disegnano anse ritmiche, tutti elementi della natura che rimarranno tipici nell'epoca, in vista dello stretto legame dei popoli abruzzesi con la natura della Majella e del Gran Sasso.\nLe maestranze successive a alla bottega di Nicodemo.\nLo stile della bottega di Nicodemo dunque \u00e8 apparso come una meteora del romanico locale, poich\u00e9 lo slancio creativo fu molto pi\u00f9 originale del secondo stile, come dimostrano le figure dell'uomo che sorregger il Vangelo del lettorino, affiancata dalla rappresentazione del Tetramorfo, solitamente presente in tutti gli amboni, e da scene dell'Antico Testamento, come mostra l'ambone della chiesa di Santa Maria del Lago a Moscufo, uno dei pi\u00f9 belli della bottega, con il Tetramorfo e la scena di Giona inghiottito dalla balena, e San Giorgio che uccide il drago. L'ambone di San Paolo di Peltuino invece, conservato nella chiesa madre di San Nicola di Prata d'Ansidonia, mostra una figura femminile in vesti campestri, fatto del tutto inedito nel romanico, che testimonia l'eclettismo del particolarismo abruzzese nel voler lasciare una testimonianza della vita quotidiana pastorale.\nAlla seconda tendenza dei fioroni, a cui hanno fatto riferimento gli amboni di San Clemente al Vomano, Santa Maria di Bominaco, Santa Maria di Pianella e via dicendo, lo stile si \u00e8 limitato nel mostrare raffigurazioni tratte dai bestiari, con animali reali e altri fantastici, in pose innaturali. Il maestro Acuto di Pianella, che firm\u00f2 l'ambone di Santa Maria Maggiore o Sant'Angelo (XIII secolo), realizz\u00f2 una scultura interessante poich\u00e9 mostra le tendenze del primo gotico abruzzese, dando un aspetto tardoromanico all'opera.Nei secoli successivi la scultura abruzzese, specialmente quella in pietra, dal XIV secolo in poi venne soppiantata dalle influenze esterne del Lazio, e gli ultimi esempi del romanico riguardano le decorazioni cosmatesche tipiche del romanico di Roma, che a sua volta prendeva ispirazione dagli ornati delle antiche basiliche paleocristiane, nonch\u00e9 dalle opere dell'et\u00e0 augustea. Questi sono i casi di San Pietro ad Alba Fucens, Santa Maria dei Bisognosi a Rocca di Botte, l'ambone di San Nicola a Corcumello e le sculture dell'abbazia di Santa Maria Arabona a Manoppello, con mosaici scintillanti vitrei e modelli decorativi romanici tipici dell'Urbe.\nLo stile cluniacense.\nIl gotico abruzzese, per quanto concerne la lavorazione dei conci di pietra, fu profondamente influenzato inizialmente dalle maestranze nordiche, che a loro volta si rifacevano allo stile dell'abbazia di Cluny, da cui lo stile cluniacense, insieme con quello cistercense. Siamo nella prima fase del Duecento, e il massimo esempio di architettura di questo stile \u00e8 l'abbazia di Santa Maria Arabona a Manoppello. Purtroppo, non essendo stata compiuta, l'ingresso principale appare irrilevante, in quanto si tratta di un recupero posticcio del 1952, che imita il romanico.Nell'ambito duecentesco, l'esemplare migliore di scultura gotica \u00e8 il portale federiciano della chiesa di Santa Maria Maggiore di Lanciano; esso presenta molte somiglianze con quello di Castel del Monte ad Andria, specialmente per quanto riguarda la rielaborazione della lunetta, della ghimberga mensolata con archetti pensili, e gattoni. Ancor pi\u00f9 interessante sar\u00e0 la decorazione scultorea apportata da Francesco Petrini nel 1317. Egli prese senza dubbio vari modelli, oggi scomparsi, mentre altri ancora intatti, rappresentati dalla mano di Nicola Mancino di Ortona, il quale esegu\u00ec i due portali di San Tommaso e della chiesa di Santa Maria in Civitellis a Chieti\nIl portale della Cattedrale di Ortona, bench\u00e9 seriamente danneggiato nel 1943, offre la lettura del primo gotico scultoreo abruzzese, che sostanzialmente per le figure si limitava a ripercorrere le caratteristiche del romanico, mentre di gotico assunse le peculiarit\u00e0 dell'arco a sesto acuto, della ghimberga slanciata, dei gattoni, dei capitelli fogliati. Anche i rosoni, a partire da Santa Maria d'Arabona, furono pi\u00f9 elaborati, con colonnine della raggiera pi\u00f9 slanciate e sinuose, in modo da creare intrecci e giochi geometrici, pi\u00f9 movimentati delle tozze e statiche raggiere romaniche, anche se per questo bisogner\u00e0 attendere i lavori a L'Aquila di Santa Maria di Collemaggio, Santa Giusta, Santa Maria Paganica e San Pietro di Coppito.\nLa scuola di Lanciano.\nDunque Francesco Petrini fu davvero un artista valente a Lanciano, Atessa e Larino, in quanto gli storici dell'arte, da Gavini a Bindi e Moretti e Gandolfo, hanno riconosciuto che nella scultura egli seppe valorizzare tutti gli elementi del gotico ancora embrionale e non alla fase di piena consapevolezza di s\u00e9 in territorio abruzzese. Bench\u00e9 la sua attivit\u00e0 sia ancora avvolta nel mistero, e numerosi siano i dubbi sul suo operato, come ad esempio l'unica sua firma, a caratteri cubitali nella lunetta del portale principale di Santa Maria Maggiore di Lanciano, non usata nelle dediche degli altri suoi lavori. Santa Maria Maggiore, come gi\u00e0 detto, rappresenta un caso unico in Abruzzo, poich\u00e9 la nuova facciata venne costruita sul retro dell'antica chiesa romanica, il cui antico portale sorge su via Garibaldi, e che era stata gi\u00e0 pesantemente modificata secondo i caratteri cistercensi. Il portale con grande ghimberga, \u00e8 inquadrato da profonde strombature in una lunetta finemente decorata dal gruppo scultoreo della \"Crocifissione\" con la Madonna addolorata e San Giovanni Apostolo, e un angelo che scende verso Ges\u00f9. Insieme con il rosone, le colonnine con i capitelli sono una sintesi dell'interpretazione abruzzese del gotico, poich\u00e9 ognuna \u00e8 diversa dall'altra nel modello raffigurato, dai tralci vegetali alle figure fitomorfe, animalesche e umane, tanto che sembra che l'autore avesse voluto creare un compendio dei canoni gotici in un'unica opera.\nScuola lancianese: Sant'Agostino e Santa Lucia.\nAnche nella chiesa di Sant'Agostino di Lanciano, e nel rosone di Santa Lucia, \u00e8 evidente la mano di Petrini, sempre per la vivacit\u00e0 di rappresentare gli elementi, nell'uso sfarzoso, anche se in maniera pi\u00f9 contenuta, dei vari modelli gotici nei capitelli delle colonnine tortili, a spina di pesce, o attorcigliate della strombatura. Il portale di Sant'Agostino mostra il gruppo della Madonna col Bambino, il rosone superiore invece manca della raggiera, ma \u00e8 decorato da una cornice innovativa per il gotico abruzzese, usata per la prima volta da Perrini, e riproposta anche in altre chiese abruzzesi, come ad esempio nella Basilica di Santa Maria Assunta di Atri: la cornice ha la sommit\u00e0 a spioventi, un un'aquila federiciana, e s'imposta su due pilastri che scendono a uguale distanza lungo i due lati del rosone, terminando capitelli a figure umane.Sempre a Lanciano, per quello che concerne la realizzazione dei portali, il nuovo modello pi\u00f9 sobrio ed economico \u00e8 dato da una semplice cornice sesto-acuto in conci di pietra che racchiude l'arco con la lunetta.\nLa scultura sacra in pietra del gotico.\nParlando della scultura medievale litica vera e propria abruzzese, in termini di statue votive e via dicendo, non ci sono molti esemplari poich\u00e9 la maggior parte della produzione fu lignea. Comunque dell'epoca romanica si ha la Madonna col Bambino dell'abbazia di San Clemente a Casauria, che rappresenta un buon punto d'avvio per lo studio del passaggio dal romanico al gotico, nell'ambito scultore sacro, che avverr\u00e0 con la Madonna della Vittoria di Scurcola Marsicana. La Madonna di San Clemente mostra tutte le chiare caratteristiche che distanziano il romanico dal gotico in ambito di elaborazione della fisionomia dei volti, del volume del corpo, e dell'espressivit\u00e0. Infatti la decorazione non manca, lascia trasparire goffaggine e monumentalit\u00e0 inespressiva, situazione analoga anche per la Madonna delle Fornaci di Sulmona, del XXI secolo, conservata a San Panfilo.\nPlasticit\u00e0 delle Madonne.\nMolto probabilmente questi pochi esempi di scultura in pietra corrispondono alla fase che si distanzia dal grande fervore artistico della bottega di Nicodemo, Roberto e Ruggero, poich\u00e9 \u00e8 evidente lo stacco stilistico, soprattutto per quanto riguarda la dinamicit\u00e0 e l'espressivit\u00e0 dei volti, da queste Madonne ai personaggi biblici e fantastici realizzati nei quadri degli amboni, ispirati alle Sacre Scritture. Insomma, concetto ribadito anche per la pittura gotica, in Abruzzo la differenza proviene dalla bravura delle maestranze, in quanto la mano di alcuni di essi si \u00e8 dimostrata in perfetta linea con i grandi modelli d'Italia, mentre altre, che hanno pur s\u00ec aderito al programma di reinterpretazione abruzzese dello stile, per le limitazioni degli stessi artisti hanno prodotto risultati mediocri, violando il concetto stesso del gotico riguardo al programma innovativo della ricercatezza, del particolarismo, e dell'espressivit\u00e0 dei volti, per quanto riguarda anche soprattutto la concezione stessa del \"Christus patiens\" (di cui uno dei massimi esempi scultorei \u00e8 la statua del convento di Sant'Onofrio a Vasto).\nDell'epoca gotica l'esempio migliore di scultura in pietra \u00e8 il Cero Pasquale di Santa Maria d'Arabona. Esso insieme con il tabernacolo racchiude in s\u00e9 la storia della lotta tra bene e male dell'uomo. Risalente al XIII secolo, esso \u00e8 retto da due esili colonnine, il candelabro mostra una serie di significati allegorici. Alla base ci sono quattro animali: due cani e due leoni che rappresentano il peccato, tentando di allontanare l'uomo dalla salvezza. Il vane si morde una zampa, significato che il peccato lacera s\u00e9 stesso, l'altro ha la testa rivolta dall'altra parte della sommit\u00e0 del candelabro, significato del rifiuto del dannato verso l'amore di Dio. Nel capitello si riprende il tema della vite e dei tralci attaccati, foglie e grappoli d'uva che avvolgono a spirali il fusto della colonna, simboleggiante il Cristo, cui il tralcio, ossia il discepolo, deve rimanere attaccato per avere la salvezza. 12 piccole colonne rappresentano gli apostoli. Dunque da questo esempio si capisce come nell'arte abruzzese ed europea, se da un lato nell'epoca romanica si tendeva a mostrare \"Bibbie dei poveri\" e figure varie in modo da ammonire il fedele e illustrare gli episodi principali delle Scritture agli ignoranti, col gotico la ricerca artistica tende pi\u00f9 all'allegoria e al mistero.\nStoria dell'oreficeria abruzzese.\nLe prime maestranze.\nLa storia dell'oreficeria abruzzese ha origini antiche, una lunga tradizione storica testimoniata in parte dagli artisti medievali, e successivamente da quelli moderni, conservando comunque gli stili antichi. Le fasi storiche riguardano l'arte orafa, nel periodo dal XIII secolo al XVIII, poi l'oreficeria tradizionale che delinea i caratteri dell'oreficeria popolare, i cui massimi esempi sono presenti nei borghi della Majella, e infine il caso a parte di Nicola da Guardiagrele. Costui \u00e8 l'artista pi\u00f9 influente dell'arte orafa in Abruzzo.\nIl problema di dare una connotazione storica a quest'arte popolare fu studiato dapprincipio a Chieti, nella Mostra dell'antica arte abruzzese (1905), e successivamente fino a oggi a Guardiagrele, durante l'annuale Mostra dell'artigianato abruzzese. Certo \u00e8 che la prima fase dell'arte orafa si svilupp\u00f2 nel XIII secolo, e i maestri si cimentavano sia nella realizzazione di arte sacra sia civile. Il primo manufatto d'interesse \u00e8 un cassettino reliquiario che si trova nella chiesa di San Nicola di Bari a Ponzano Romano. Il reliquiario \u00e8 del XIII secolo, opera di un certo Rainerius Teramnese, salutato da alcuni come il primo \"aurifex\" abruzzese, di Teramo\nRainaldo da Terni.\nLe figure disegnate hanno un che di bizantineggiante, estraneo al filone abruzzese tradizionale, tanto che alcuni anno ipotizzato che il luogo di provenienza di Rainaldo possa essere Terni e non Teramo.Di certa attribuzione abruzzese sono le croci astili, che in vari esemplari sono conservate in tutto il territorio regionale. Sono croci diverse tra loro, ma con elementi in comunanza che fanno riferimento a uno stesso periodo: sono a terminazione trilobata, su di essa sono applicate per ciascuna fascia sottili lamine sbalzate, realizzate per la maggior parte in materiale vile, soprattutto rame. La scultura dei personaggi fa quasi sempre riferimento al tema della Crocifissione, con al centro il Cristo, nei trilobi la Madonna addolorata e San Giovanni Apostolo, poi l'Agnello Crocifero o il Pellicano o il Golgota, mentre Adamo sta a rappresentare il peccato originale riscattato.\nInfatti Adamo \u00e8 uno dei veicoli dell'arte cattolico-profana abruzzese, dato che dalla leggenda di Jacopo da Varagine del legno sacro della Croce, venne nel XIII secolo realizzato il ciclo pittorico della chiesa di San Nicola di Bari a Lanciano, unica testimonianza medievale pittorica della citt\u00e0.\nOreficeria sulmonese.\nNel verso di queste croci astili \u00e8 realizzata l'iconografia della Maiestas Domini, cio\u00e8 il Cristo benedicente della seconda venuta, posto in trono tra i quattro Viventi dell'Apocalisse, l'angelo, il bue, il leone e l'aquila (simboli degli Apostoli evangelisti). La diversificazione dei trilobi si pu\u00f2 mostrare nell'arco acuto, nel mistilineo, nel tondo e nel fiordaliso. Successivo a questo periodo \u00e8 la piena padronanza dei maestri della scuola di Sulmona. La citt\u00e0 dall'epoca di Federico II di Svevia \u00e8 il nuovo grande centro politico ed economico dell'Abruzzo, in stretto contatto con Napoli. L'importanza e l'orgoglio della citt\u00e0 \u00e8 stato da sempre contrassegnata da marchi, nel campo civile e monumentale dall'acronimo SMPE (dai versi di Ovidio \"Sulmo mihi patria est\"), lo stesso nelle carte dal bollo e nell'oreficeria. Il corpus sulmontino \u00e8 stato molto variegato, ed ebbe il suo apogeo nel XIV secolo, fino alla produzione, con il privilegio di Ladislao di Durazzo, dei nel XV secolo. Il dibattito critico sulla paternit\u00e0 delle opere riguarda pezzi come il dittico di Lucera, il gruppo delle croci gotiche di Rosciolo dei Marsi, Borbona e . \nIl dittico di Lucera, conservato nella Cattedrale di Santa Maria Assunta \u00e8 coperto da un evangelario d'argento con inciso il bollo sulmonese \"SUL\". Esso ripropone lo schema iconografico tipico delle croci arcaiche astili, da un lato \u00e8 rappresentato il Crocifisso, dall'altra Ges\u00f9 benedicente con il Tetramorfo. Su entrambe le facciate erano inserite delle placchette a smalto, di cui oggi se ne conservano solo tre. Il motivo della cornice \u00e8 simile a quello delle croci astili, il profilo trilobato e lo sfondo quadrettato a bassissimo rilievo, oppure l'ornato bulinato del cuscino su cui \u00e8 assiso il Redentore. L'artefice del dittico, a differenza dei maestri delle croci astili, \u00e8 aggiornato al gotico e presenta pi\u00f9 alte capacit\u00e0 tecniche ed espressive. La datazione \u00e8 incerta, tra la met\u00e0 del XIV secolo e il XV secolo.\nLe croci di Sant'Elpidio e Rosciolo sono del Trecento: quest'ultima \u00e8 conservata nel Museo d'arte sacra marsicana nel Castello Piccolomini di Celano, mentre quelle di Borbona e Sant'Elpidio sono nel Museo del Duomo di Rieti. Sono manufatti d'ottima realizzazione, non avendo per\u00f2 il marchio di riferimento: studiosi come il Piccirilli, il Lehman-Blockaus le ritengono abruzzesi, altri invece pensano che siano napoletane. Lo stile \u00e8 molto diverso dalle croci astili per la qualit\u00e0 raggiunta dalla realizzazione sia degli sbalzi sia delle piastrine a smalto. La croce di Sant'Elpidio \u00e8 l'unica a inserirsi ancora nel filone decorativo delle croci arcaiche, riproponendo il gruppo della Crocifissione, le altre mostrano pi\u00f9 aggiornata la qualit\u00e0. In queste croci di Borbona e Sant'Elpidio \u00e8 evidente l'incontro tra arte francese e quella senese, mentre le piastrine smaltate sembrano appartenere al gusto Angioino di Napoli.\nBarbato di Sulmona e seguaci.\nNel convento di San Nicandro a Venafro si trova il reliquiario firmato \"Barbatus de Sulmona\" (1340), da non confondere con il letterato omonimo vissuto nel Quattrocento, con la testa del Viatico, il cui capo \u00e8 impreziosito da una corona di cesellature e pietre incastonate, mentre il collo poggia su una base conica arricchita da otto medaglioni a smalto; smaltati sono anche gli occhi che creano un effetto di lieve strabismo. L'opera fu eseguita per il committente Giovanni di Cocco. Altri orafi di Sulmona furono Petruccio di Buccio da Pelino, Ciccarello di Francesco da Bentevenga, Nicola di Tommaso. Il Quattrocento vide, accanto ad Amico di Antonio, Notar Amico e Giacomo d'Onofrio di Giovanni; \u00e8 da ricordare Nicola Pizzulo, l'argentiere scelto quale depositario del \"mercum\" secondo le disposizioni di re Ladislao. Grazie a mastro Nicola, l'arte orafa sulmonese ebbe il suo periodo pi\u00f9 florido, le maestranze conquistarono il mercato regionale, e anche laziale, come dimostrano dei documenti dell'abbazia di Montecassino (1373), i cui monaci chiesero la realizzazione del reliquiario dell'Arbore degli Apostoli a Petruccio di Pelino e Amico di Notar Gentile.\nDel 1350 \u00e8 il calice di Ciccarello di Francesco da Bentevenga, conservato nel Museo civico dell'Annunziata a Sulmona, che insieme con delle croci con smalti, rappresenta uno dei pochi esemplari dell'oreficeria sulmonese conservati ancora in Abruzzo. Anche qui \u00e8 riproposto il tema della Crocifissione, ma con tecniche innovative tipiche del gotico, stavolta con l'aggiunta della Maddalena nel trilobo laterale, mentre San Giovanni col \"Vangelo\" \u00e8 posto ai piedi di Cristo. Lo splendido calice invece mostra nella coppa dorata caratteri gotici, mentre il fusto \u00e8 tempestato di piastrine in smalti, alcuni racchiusi in mandorle dorate con in cima dei vasi di fiori. Il calice \u00e8 di particolare rilevanza perch\u00e9 testimonia il salto di qualit\u00e0 dell'oreficeria sulmonese, che ha accolto perfettamente tutte le caratteristiche dell'arte gotica, in prima linea la geometria e la schematicit\u00e0 regolare.nella met\u00e0 del Quattrocento l'arte orafa incominci\u00f2 una lenta decadenza, anche a causa del terremoto del 1456. Uno degli ultimi esempi d'interesse \u00e8 il busto di San Panfilo del 1459, opera di Giovanni di Marino di Cicco. Nel 1704 il busto fu smembrato da ladri, e i pezzi furono ricomposti da Francesco Morelli. Nel corso dei secoli successivi l'arte orafa si ridimension\u00f2 notevolmente, limitandosi a botteghe d'arte che replicavano, ancora oggi i modelli medievali del passato.\nDecadenza dell'oreficeria sulmonese.\nLa seconda fascia abruzzese dove l'arte orafa perdur\u00f2 per secoli \u00e8 quella di L'Aquila. Le croci astili sono presenti nelle chiese del vasto territorio della valle d'Aterno e della piana di Navelli: a Molina Aterno, Succiano, Bominaco, Fagnano Alto, San Pietro di Onna. Per tutto il Trecento e l'inizio del Quattrocento a L'Aquila non comparvero importanti orefici locali, ma piuttosto le commissioni venivano affidate ai maestri di Sulmona. Le poche notizie dell'acquisizione di una piena coscienza identificativa, si prendono dall'istituzione delle Cinque Arti nel Palazzo del Governo in citt\u00e0 nel 1355, compresa l\u2019\"Ars ferrariorum cum laboratoribus omnium quorumcumque metallorum\". Negli statuti cittadini del 1404 inoltre si definiscono le precise disposizioni riguardo al problema della composizione delle leghe metalliche; nel Quattrocento gli orefici aquilani si riunirono in una corporazione, dotandosi di una sede, di una cappella dapprima dedicata a San Ludovico, e poi dal 1488 all'Immacolata Concezione. L'attivit\u00e0 di questi orefici \u00e8 documentata dagli Statuti civili, conservati riguardo all'attivit\u00e0 del biennio 1620-21, mentre altri atti notarili documentano ci\u00f2 che \u00e8 possibile rintracciare dell'attivit\u00e0 aquilana.I pochi esemplari conservati sono rintracciabili nelle chiese dei comuni limitrofi L'Aquila, mentre i pezzi pi\u00f9 importanti del comune sono conservati nel Museo Nazionale d'Abruzzo al Borgo Rivera.\nOreficeria a Teramo.\nLa citt\u00e0 di Teramo \u00e8 generalmente menzionata nei centri d'eccellenza della produzione, anche se scarse testimonianze di documenti e materiali impediscono di far luce sul ruolo che la citt\u00e0 dette alla storia dell'arte metallica. I nomi degli orefici sono pochi: nel 1394 \u00e8 citato Bartolomeo di Paolo, quando l'arte era ben affermata nella provincia d'Abruzzo Ulteriore, che firm\u00f2 il reliquiario di San Biagio nella Cattedrale di San Flaviano a Giulianova. A Bartolomeo fu attribuito anche un calice d'argento e smalto conservato nella chiesa dei SS. Pietro e Paolo a Cesacastina (Teramo) del 1426, ma la firma di \"Bartholomucu\" fa presupporre si tratti d'un artista diverso. Dall'area aprutina, ossia dell'antica terra dei Vestini di Penne, giunge il cofanetto reliquiario conservato nel Museo Nazionale dell'Aquila Firmato da Giovanni d'Angelo da Penne, ha pianta esagonale con coperchio decorato da smalto e una sfera di cristallo sulla sommit\u00e0. Un'opera simile a questa \u00e8 la croce reliquiario in smalti conservata nel Museo diocesano di Penne.\nInfine nell'area teramana e marchigiana si distinse l'orefice Nicola da Campli, che dette i natali anche al pittore rinascimentale Giacomo, che realizz\u00f2 il reliquiario della Sacra Spina della chiesa di San Pietro ad Ascoli Piceno, poi ci fu Pietro di Sante Teramano, il quale nel 1500 realizz\u00f2 la Croce processionale per la chiesa di Sant'Antimo a Montepagano. Gli statuti civici di Teramo del 1440 parlando di una riorganizzazione dell'attivit\u00e0, anche se non si fa riferimento a particolari sedi amministrative, come a L'Aquila e Sulmona.\nBotteghe dell'Abruzzo Citeriore.\nNonostante le ricerche della storiografia locale, non si hanno notizie certe per quanto riguarda le botteghe di Guardiagrele, soprattutto sull'esistenza di una corporazione di artisti come a L'Aquila, o un ufficio per la saggiatura dei metalli con il relativo bollo di controllo. Eppure Guardiagrele, tralasciando un attimo Nicola Gallucci, sin dal XIII secolo fu sede di maestri orafi e nel XV secolo ebbe anche il privilegio di coniare moneta come Sulmona grazie a Ladislao di Durazzo, anche se il pi\u00f9 famoso di essi \u00e8 Nicola di Andrea di Pasquale, e l'attivit\u00e0 fu tanto apprezzata che, bench\u00e9 ridottasi dal XVI secolo in poi a lavorazione popolare artigianale, ancora oggi \u00e8 molto viva e sentita nel paese e nel circondario. L'influenza di Nicola arriv\u00f2 sino ad Agnone in Molise, raccolta dal maestro Riccio, che realizz\u00f2 la croce della chiesa di San Nicola di Bari a Caramanico Terme nel 1489, e cent'anni pi\u00f9 tardi l'orafo Pietropaolo Gallucci realizz\u00f2 una croce per la chiesa di San Cristinziano a San Martino sulla Marrucina, a un soffio di distanza da Guardiagrele.\nTuttavia si tratta di casi isolati, anche se ad Agnone la tradizione della lavorazione dei metalli \u00e8 millenaria, incominciando con le fabbriche della fonderia Pontificia Marinelli di campane, per poi passare alla comunione artistica con Guardiagrele, per cui ancora oggi, molte botteghe del corso Vittorio Emanuele, presentano nelle opere finemente lavorate similitudini con i pezzi di Nicola da Guardiagrele. La produzione tuttavia and\u00f2 in crisi, in tutto l'Abruzzo, e nel XVII secolo venne sempre pi\u00f9 sostituita dai modelli napoletani, tanto che solo in casi di committenza di signorotti dei vari centri, l'arte orafa si distinse per originalit\u00e0. Nel XVIII secolo, e poi dal XIX fino a oggi, l'oreficeria popolare si distinse in Abruzzo nell'ambito nuziale, nei borghi della Majella da Pescocostanzo a Scanno, dove venne creata la famosa \"presentosa\", gioiello nuziale che rappresenta un compendio della tradizione fitomorfa medievale abruzzese, senza per\u00f2 avere carattere sacrale.\nIl caso Nicola da Guardiagrele.\nStudi da Ghiberti e dalla scuola sulmonese.\nL'opera di Nicola appare molto vasta e sfaccettata tanto che nel gotico abruzzese, al pari dell'opera di Francesco Petrini per quanto riguarda la scultura, pu\u00f2 considerarsi un caso a s\u00e9 stante, dove senza ombra di dubbio ci si trova sempre di fronte alla piena maturit\u00e0 dell'artista nella sapiente mescolanza delle varie sfaccettature dello stile nell'opera finale.\nLa sua opera pu\u00f2 essere suddivisa in tre periodi stilistici, il primo precedente al viaggio a Firenze in cui spunti personali e innovativi si mescolano con la tradizione sulmonese, il secondo periodo coincidente con il viaggio fiorentino e un sostanziale cambio del linguaggio in direzione del ghibertinismo, e il terzo periodo delle opere mature, influenzate fortemente dal Ghiberti, ma anche dal primo gotico abruzzese.Il primo lavoro di Nicola da Guardiagrele anche se non \u00e8 firmato pu\u00f2 essere il nodo di croce di Roccaspinalveti, al quale viene collegata la croce astile della stessa parrocchia di San Michele. Questi due manufatti sono inquadrabili nella produzione sulmonese del XIV-XV secolo, soprattutto per i dettagli iconografici che mostrano ancora scarsi elementi di novit\u00e0 rispetto ai manufatti dell'area geografica vastese. Il nodo infatti \u00e8 decorato da castoni a gocce con smalti traslucidi perfettamente inquadrabili in quella produzione orafa di Ciccarello da Bentenvenga, mentre la croce astile riporta l'iconografia della \"Crocifissione\" sul fronte e la \"Maiestas Domini\" sul retro. Tuttavia le prime tracce di perfezionismo e innovazione si intravedono nel carattere delle iscrizioni, e nella resa dei panneggi e dei volti.\nIl primo Nicola da Guardiagrele: ostensori di Francavilla e Atessa.\nAnalogamente anche gli ostensori della parrocchia di Santa Maria Maggiore di Francavilla al Mare e del Duomo di San Leucio ad Atessa (1413 e 1418) si riferiscono a questa prima fase artistica, in bilico tra tradizione e innovazione. Infatti sebbene Nicola per la realizzazione avesse ripreso la tipologia del tabernacolo architettonico, utilizzata a mo' di reliquiario, nella tipologia del tempietto poligonale agli apport\u00f2 sostanziali modifiche e personalizzazioni al prototipo classico. Le microarchitetture non sono utilizzate per ospitare le reliquie ma le ostie, creando una tipologia insolita fino ad allora, in secondo luogo si riscontra negli ostensori un uso degli elementi architettonici, usati per una decorazione fine a s\u00e9 stessa, volutamente realizzate per creare giochi stilistici e meraviglia. Le finestre del tempietto ottagono di Francavilla, con i trafori che si ripetono speculari in basso, secondo un modello dell'architettura reale non avrebbe applicazione o i contrafforti rampanti del tempietto pi\u00f9 piccolo di Atessa, montati al contrario rispetto a come dovrebbero essere in realt\u00e0.\nInsomma Nicola si avvicin\u00f2 molto pi\u00f9 al gotico europeo tradizionale, osando nella realizzazione geometrica delle decorazioni fiabesche, discostandosi da subito dall'interpretazione abruzzese sobria e composita dello stile. Il repertorio usato da Nicola denuncia l'influsso di stili non presenti in Abruzzo, forse appunto per dei viaggi a Venezia o a Firenze, o per aver preso contatti con maestre esterne. L'uso dell'arco inflesso trilobo arriv\u00f2 in Abruzzo con il cantiere di Santa Maria di Collemaggio, che infatti lo ripropone nei due rosoni minori di facciata. Nicola se n'avvide, tanto che utilizz\u00f2 fini baccellature sul piede degli ostensori, ispirandosi forse al vasellame domestico e non a quello sacro, applicando decorazioni a smalto, ovvero lo champlev\u00e9, l'\u00e8mail de plique, e una variazione del cloisonn\u00e9 con filigrane.\nNicola da Guardiagrele: ostensorio di Santa Maria Maggiore di Lanciano (1422).\nNella successiva realizzazione della croce di Santa Maria Maggiore a Lanciano (1422) il linguaggio sembra approfondire le esperienze sulmonesi in vista di una personalizzazione della sua arte. Una tendenza gi\u00e0 in atto nelle croci abruzzesi del XIV secolo era l'ampliare le scene secondarie ai lati del Crocifisso in senso narrativo, sostituendo ai soli dolenti il Deliquio della Vergine e San Giovanni Tra Longino, Nicodemo e Giuseppe d'Arimatea, mentre al di sopra e al di sotto del Crocifisso gli animali simbolici o allegorie come il teschio d'Adamo, della Resurrezione, e della Deposizione. Nicola segu\u00ec questo modello, realizzando nelle lobature della croce lancianese dei gruppi statuari in miniatura, realizzati con forte aggetto dal fondo e con monumentalit\u00e0 plastica, staccandosi completamente dalla scuola di Sulmona. Vistose affinit\u00e0 sono state riscontrate tra l'opera di Nicola e gli affreschi nella chiesa di San Silvestro a L'Aquila, tradizionalmente attribuiti al Maestro di Beffi, ma sicuramente anche a Francesco di Montereale e a Silvestro di Giacomo da Sulmona (XV secolo). Forse, come nel caso di Collemaggio, Nicola rimase colpito dagli affreschi, dalle forme slanciate, dai voli aggraziati degli angeli, dalle pieghe e dai panneggi lumeggiati dei personaggi.\nLa croce di Santa Maria Maggiore, forse anche per volere della committenza in quanto all'epoca era la cattedrale di Lanciano, soprattutto nel rovescio rappresenta molte innovazioni della scultura gotica abruzzese, insieme con il Cristo benedicente gli Apostoli evangelisti sono realizzati a smalto, affiancati da un ciclo mariologico con l'Annunciazione, Incoronazione e Dormitio Virginis: le prime tre scene sono inserite in piccoli baldacchini gotici, che richiamano le architetture di Francavilla e Atessa.\nIl paliotto del Duomo di Teramo.\nNel decennio tra il 1423 e il 1431 dovette realizzarsi il soggiorno fiorentino, poich\u00e9 nelle opere successive di Nicola, a parte il silenzio artistico, grandi novit\u00e0 vennero introdotte nei suoi lavori maturi, tra cui l'Antependium del Duomo di Teramo. Forse Nicola and\u00f2 a Firenze per studiare la realizzazione del battistero di San Giovanni del Ghiberti, visto che il suo influsso \u00e8 molto presente nelle opere nicoliane, specialmente per il paliotto di Teramo. Di quest'epoca sono sei altorilievi in pietra provenienti dalla casa di Teofilo Patini a Castel di Sangro, conservati poi nel Museo dell'Opera del Duomo di Firenze. Essi raffigurano scene di vita di Cristo, e forse in totale erano 19. Con l'influenza fiorentina, incominci\u00f2 per Nicola il periodo dello \"stile dolce\" delle croci di Guardiagrele, della Cattedrale di San Massimo a L'Aquila e di San Nicola a Monticchio, insieme con la pluralit\u00e0 di mani, perch\u00e9 Nicola aveva comunque una sua bottega, fatto ben visibile pur sotto al sorveglianza del maestro. Dalla croce di Monticchio incomincia a farsi strada nella maniera di Nicola l'ultima variazione stilistica nel senso di un'estetica pi\u00f9 mossa e tormentata e una lavorazione sempre pi\u00f9 minuziosa, realizzata su lamine pi\u00f9 leggere e flessibili.\nRiflessioni particolari meritano le ultime tre croci di Sant'Agostino a Lanciano (oggi nel museo civico diocesano), quella della chiesa di Santa Maria di Antrodoco e l'ultima del 1451 nella Basilica di San Giovanni in Laterano a Roma. La croce di Sant'Agostino a Lanciano e di San Nicola a Monticchio non sono datate, e sono ritenute successive all'Antependium teramano per la forte vicinanza con smalti delle croci a quelli del paliotto, ma stranamente sono caratterizzate da arcaismi, recuperi sulmonesi e singolarit\u00e0 iconografiche: asprezze anatomiche, spasmi nei volti, la riproposta delle aquile e serpi attorcigliate su s\u00e9 stesse, raffigurazioni della Piet\u00e0 al posto del pi\u00f9 canonico seppellimento di Ges\u00f9.\nParticolarit\u00e0 del paliotto di Teramo.\nL'Antependium teramano fu realizzato dal 1433 al 1448, composto da lamine d'argento parzialmente dorate e applicate su una tavola lignea posta come rivestimento del frontale dell'altare. Esso \u00e8 composto da quattro file sovrapposte di 9 formelle ciascuna, eccezion fatta per le due file intermedie in cui le 2 formelle centrali sono riunite in un unico riquadro verticale con la figura del Redentore benedicente in trono, per un totale di 35 scene. Vanno aggiunte a esse 22 piccole losanghe figurate in smalto traslucido inserite negli spazi di contatto tra le formelle a ottagono irregolare e 26 triangolini con decorazioni floreali in smalto champlev\u00e9 poste nei vuoti lungo la cornice sterna. Le 35 formelle illustrano un ciclo di carattere cristologico con scene di vita e passione di Ges\u00f9, con la sola ultima formella ritraente le stimmate di San Francesco.In quest'ottica va inserita anche la croce di San Giovanni in Laterano, una sorta di summa dell'orafo guardiese, purtroppo compromessa da spoliazioni e operazioni di restauro che hanno alterato l'aspetto originale. Sul diritto torna la presenza degli animali simbolici del pellicano e l'aquila, come il teschio d'Adamo sotto il Crocifisso, mentre sulla traversa orizzontale accanto agli angeli si trovano i gruppi narrativi pieni di pathos, attorno a San Giovanni e all'Addolorata.\nScultura lignea.\nOrigini, influenze.\nLa scultura lignea in Abruzzo \u00e8 l'esempio pi\u00f9 felice, caratterizzante e fiorente della tradizione regionale, che non sub\u00ec battute d'arresto, ma si and\u00f2 sempre pi\u00f9 perfezionandosi, dalle origini romaniche sino alle soglie dell'Ottocento. Il periodo iniziale risale al XII secolo, in piena et\u00e0 romanica. Tale produzione nacque in un contesto nel quale l'arte scultorea generale, quantunque di qualit\u00e0 assai pregiata, ricopriva un ruolo sostanzialmente funzionale rispetto all'architettura, essendo utilizzata come opera di ornamento e decorazione delle numerose strutture monumentali, abbazie, chiese, conventi e via dicendo. Attraverso la realizzazione di opere lignee che la scultura abruzzese incominci\u00f2 a maturare un'esperienza autonoma, e al contempo assolutamente all'altezza dell'erudito panorama artistico del periodo, trasferendo e sintetizzando in questa forma artistica, pi\u00f9 che in qualunque altro campo pittorico-architettonico-orafo, nell'intaglio ligneo l'alta qualit\u00e0 derivante dalle gi\u00e0 affermate produzioni scultoree e architettoniche del romanico regionale.\nLa richiesta di manufatti liturgici dunque provenne dalla diffusione sempre pi\u00f9 massiccia, dal XII secolo in poi, di chiese e monasteri, e il legno era il materiale pi\u00f9 malleabile ed economico in circolazione, e facilmente reperibile data la presenza di boschi e foreste nella collina e nella montagna dell'Abruzzo. Inoltre la floridezza di alcune citt\u00e0 abruzzesi, che si erano fatte conoscere nel resto del Regno di Napoli, come avverr\u00e0 nel XIII secolo con Sulmona e L'Aquila, permise scambi sia commerciali sia culturali, e dunque l'interpretazione di stili gi\u00e0 concretizzati in regioni quali la Toscana e l'Umbria, come dimostrano le prime Madonne aquilane.\nL'influenza gotica.\nLe influenze pi\u00f9 importanti sono quelle dello stile gotico francese, importato da Carlo I d'Angi\u00f2 dopo il 1268 nella battaglia di Tagliacozzo, e poi quelle umbro-toscane, in riferimento ad alcuni collegamenti delle Madonne abruzzesi con quelle della fascia di Orvieto, e anche del napoletano. Infatti i riflessi della corrente francesizzante della casa d'Angi\u00f2, appena insediatasi nella citt\u00e0 partenopea, in Abruzzo si fecero subito sentire, dapprima nella Marsica (con la Madonna della Vittoria di Scurcola), e poi a L'Aquila, allora in fase di crescita dopo la rinascita nel 1265.Fu cos\u00ec che nella regione abruzzese, gi\u00e0 a partire dalla fine del XIII secolo e gli inizi del XIV, lo stile d'impronta chiaramente romanica, venne aggiornato al compromesso gotico tra i severi schemi compositivi di origine romanica e le prime timide soluzioni lineari dell'arte francese\nTali esempi del periodo di transizione, prima del gotico vero e proprio del XIV secolo, sono evidenti nella montagna dell'Abruzzo Ulteriore aquilano, e nella collezione del Museo diocesano di Chieti. Dal XIII secolo in poi i livelli qualitativi della produzione lignea aumentarono sempre di pi\u00f9, e oltre alle semplici statue, vennero realizzati dei veri e propri gruppi scultorei, oltre ai polittici e alle pale d'altare dipinte, anche se per questo bisogner\u00e0 attendere la fine del Trecento e il pieno rinascimento quattrocentesco. Non \u00e8 da escludere per\u00f2 che nel Trecento la tecnica della cassa lignea dipinta e intagliata non fosse frequente nelle committenze, giacch\u00e9 la Madonna di Fossa, della met\u00e0 del XIV secolo, anche se danneggiata da un grave furto delle ante laterali, in origine aveva le formelle a riquadro delle due ante d'armadio dipinte con i temi frequenti delle \"Storie della vita di Cristo e Maria\".Interessante notare come su questo nuovo linguaggio di matrice goticheggiante, la mano degli artisti locali, ugualmente per il campo pittorico degli esempi di San Pellegrino a Bominaco e di Santa Maria ad Cryptas a Fossa, riusc\u00ec a costruire una tradizione figurativa autonoma, nella quale gli elementi compositivi della forte tradizione romanica non gravavano come semplici sopravvivenze di un genere superato, ma continuavano a rappresentare l'espressione di consuetudini artistiche locali e della realt\u00e0 culturale e religiosa locale. Infatti non sono casuali aggiunte prettamente personali degli artisti, cos\u00ec come nei casi romanici degli amboni, o delle pitture gotiche di San Pellegrino o di Santa Lucia a Rocca di Cambio, in cui la mano del pittore aggiunge tracce che squisitamente si collegano alla tradizione popolare locale. Ci\u00f2, specialmente nella pittura, continuer\u00e0 a essere praticato anche nel periodo rinascimentale a L'Aquila, per mano di Francesco da Montereale, del Maestro di Beffi, e di Andrea De Litio.\nLe Madonne romaniche.\nTornando alla scultura, gli arcaici caratteri d'essenzialit\u00e0 dell'epoca proto-romanica e romanica (XI-XII sec), della solennit\u00e0 e della solidit\u00e0, rivivono col gotico una nuova atmosfera pi\u00f9 slanciata, sinuosa e plastica. Uno dei primi esempi riusciti di questo passaggio \u00e8 la \"Madonna di San Silvestro\", conservata nel Museo Nazionale a L'Aquila, che costituisce uno dei capolavori di passaggio dal XIII al XIV secolo: si ritrovano soluzioni riconducibili alla nuova sensibilit\u00e0 artistica in base alla forma-modello della Vergine raffigurata come una regina. Presenza si grande rilievo di questo periodo \u00e8 quella del Maestro della Santa Caterina Gualino a L'Aquila, artista umbro formatosi in Abruzzo, a cui si devono gli esemplari della Madonna della Cattedrale di Teramo, della Madonnina di Santa Maria a Vico in Sant'Omero, e la Vergine di Santa Maria di Brecciano a Villa Brozzi, nel territorio di Montorio al Vomano.\nSuperata la piena fase della scultura francesizzante e giunti alle soglie del XV secolo, le scuole locali continuarono a interessarsi a relazioni artistiche con maestranze esterne, il cui centro di massima produzione fu L'Aquila. Uno dei maggiori esponenti, artista poliedrico, pittore, scultore, incisore, nel pieno rinascimento aquilano, fu Silvestro di Giacomo da Sulmona, meglio noto come Silvestro dell'Aquila, che diete seguito a una serie di importanti contatti con Firenze e Roma. Silvestro pu\u00f2 essere considerato il protagonista della scultura lignea rinascimentale aquilana, nonch\u00e9 uno dei pi\u00f9 documentati, dato che il resto delle maestranze fu caratterizzato dall'anonimato; egli rinnov\u00f2 il modello della Madonna-Regina col Bambino, sostituendolo con quello della Madre, come dimostra l'esempio della statua del santuario della Madonna dei Lumi a Civitella del Tronto, in cui la Vergine si piega verso il Bambino nell'atto di adorazione. Dunque un netto stacco dalla figura assisa sul trono della Madonna benedicente, che assume ora caratteri pi\u00f9 umani e materni: all'interno della scultura di Santa Maria dei Lumi \u00e8 possibile individuare due principali filoni produttivi, quello della statua, e quello delle porte, i cui esemplari sono inferiori, essendosi dispersi a causa dei rifacimenti degli edifici.\nCultura della Madonna gotica.\nNon sempre il pittore e scultore coincidevano con la stessa persona, e ci\u00f2 a riprova della complessit\u00e0 di esecuzione tecnica che caratterizzava la realizzazione scultorea. La produzione statuaria si orient\u00f2 principalmente verso il gruppo scultore della Madonna col Bambino, seguendo una generale tendenza diffusasi in Italia centrale, sin dalla fine del XII secolo, che vide l'intera fioritura di veri e propri centri specializzati nella realizzazione del genere, e lo stesso dicasi della scultura delle lunette dei portali e della pittura rinascimentale, dove il tema della Vergine con Ges\u00f9 Bambino \u00e8 presentato nelle varie sfaccettature, spesso accompagnata da figure di santi.Nell'epoca gotica, l'insieme del gruppo era realizzato in una composizione verticale idealmente racchiudibile in una forma ogivale. Tradizionalmente la scultura veniva conservata in un grande tabernacolo dipinto, da cui la tendenza a lavorare con maggior cura la parte anteriore della statua, quella visibile, come testimonia la Madonna di Fossa, con il tassello superstite delle due ante. Questo uso delle ante dipinte a riquadri affonda le radici nella tradizione bizantina, accanto a cui s'inserisce l'influenza tardoromanica gotica.\nSculture varie gotiche.\nLa produzione statuaria, a partire dalla fine del gotico fino al rinascimento, non riguard\u00f2 solo le Madonne, ma anche i santi e la Crocifissione, come testimonia l'esempio del \"Christus patiens\" del Duomo di Penne, o quello di Sant'Onofrio a Vasto. Altra corrente del gotico \u00e8 quella di realizzazione delle formelle dei grandi portali delle abbazie e delle cattedrali, di cui se ne conservano solo pochi esemplari, che subirono l'influsso di quelli del Duomo di Amalfi e del santuario di San Michele Arcangelo a Monte Sant'Angelo. Gli esempi pi\u00f9 felici in Abruzzo sono il portale di San Clemente a Casauria, con le formelle dei castelli e dei feudi in suo possesso, e il portale di Sant'Agostino a Lanciano, con i classico tema dei fioroni nelle formelle dei riquadri.Un'altra personalit\u00e0 determinate nell'ambito scultoreo \u00e8 il Maestro di Caramanico, un personaggio dal nome sconosciuto che import\u00f2 in Abruzzo la scultura alemanna, con influssi toscani. Il trittico della Madonna con San Maurizio e Santi Pietro e Giovanni Evangelista, proveniente dalla chiesa di San Maurizio a Caramanico Terme e conservato a L'Aquila, ha fornito il termine di confronto per l'assegnazione di una nutrita serie di produzioni presenti a Scanno, con un affresco datato 1478, a Bugnara nella chiesa di Santa Maria delle Grazie, a Sulmona con i pi\u00f9 tardi affreschi nella chiesa di San Francesco della Scarpa e a Popoli nella parrocchia di San Francesco, nonch\u00e9 a Sant'Eufemia a Maiella e Castel di Sangro.\nLa Madonna del Colle di Pescocostanzo.\nLa grande produzione scultorea in legno riguarda nella stragrande maggioranza dei casi le Madonne. Le statue erano generalmente realizzate utilizzando un unico pezzo di legno e la loro conformazione si adattava alla sezione di tronco da cui erano ricavate, facendo in modo che il corpo da rappresentare seguisse la curva obbligata creata dal legno. Il tronco veniva alleggerito svuotando nella parte interna e poi, attraverso appositi strumenti, modellato all'esterno in forme affusolate sulle quali erano applicate delle sottili strisce di lino, a loro volta ricoperte da uno strato di mestica, composto da gesso e colla. Tale operazione permetteva di levigare la superficie per rifinirne l'intaglio, rendendo la scultura pronta per la decorazione con il colore ad acqua, la cui vivace policromia conferiva una particolare vitalit\u00e0 e forza di suggestione al manufatto.\nLa statua lignea pi\u00f9 antica oggi conservata \u00e8 quella del Duecento della Madonna del Colle a Pescocostanzo, conservata nell'omonima collegiata. La statua dipinta mostra tutte le tipiche caratteristiche del romanico bizantineggiante, con la figura in posizione statica assisa sul trono, che con una mano sorregge il Bambino e con l'altra benedice. La resa espressiva dei volti \u00e8 molto semplice e stilizzata, la rigidit\u00e0 del fusto sia della Vergine sia del Bambino \u00e8 pi\u00f9 che lampante, e lo stesso pu\u00f2 dirsi per la madonna della chiesa di Santa Maria delle Grazie di Ari, nel chietino.\nLe Madonne due-trecentesche.\nLe Madonne abruzzesi del Duecento e del Trecento sono svariate, molte delle quali conservate nel Museo Nazionale a L'Aquila, mentre altre nelle chiese dei vari centri della valle dell'Aterno e della piana di Navelli, ma anche nel teramano e nel chietino. \nIn una mostra tenutasi a Rimini per il restauro di alcune Madonne dopo il terremoto del 2009, sono state trovate fortissimi legami della tradizione medievale con quella rinascimentale, cos\u00ec come nelle raccolte del Museo d'arte sacra della Marsica a Celano: le Madonne con Ges\u00f9 Bambino ostentano infatti un'intensa vivacit\u00e0 di affetti, sia quando sono atteggiate alla pensosa severit\u00e0 degli sguardi, negli esemplari del periodo di transizione dal romanico al gotico, sia quando entrano in affabile rapporto con lo spettatore.Per questa ragione gli esemplari non sono mai distanti dal punto di vista stilistico, perch\u00e9 sono concepito in un dialogo, affermano in tal modo la loro umanit\u00e0 e la loro divinit\u00e0, segno eloquente dell'arte popolare devozionale, intesa come arte di comunit\u00e0. \nLa Madonna della Vittoria di Scurcola e derivazioni.\nIn et\u00e0 medievale sopravvive sono al XIII secolo il substrato romanico-bizantineggiante, e l'autonomia stilistica abruzzese venne confermata soltanto nel Rinascimento, con le presenze di Silvestro di Giacomo, Andrea De Litio e Saturnino Gatti. La prima Madonna che pu\u00f2 essere senza dubbio definita \"gotica\" \u00e8 quella dell'abbazia di Santa Maria della Vittoria di Scurcola, rinvenuta nel XVI secolo tra le macerie del monastero in una cassa, e conservata nella nuova parrocchia di Santa Maria in cima al paese. La Madonna, realizzata durante il periodo di costruzione del monastero voluto da Carlo I d'Angi\u00f2 per la vittoria a Tagliacozzo contro Corradino di Svevia, nella sua realizzazione ha visto perpetuarsi l'influsso francese angioino. L'evidenza sta nella resa sinuosa e slanciata del corpo, nel panneggio nobile tipico delle dame di Francia, nell'espressivit\u00e0 del volto, nella posizione del Bambino che con una mano s'aggrappa ai capelli della madre, e la corona, primo esempio della Madonna-Regina in Abruzzo.\nNel Trecento furono prodotte la Madonna di Castelli presa dalle rovine del monastero di San Salvatore, la Madonna di Assergi nella chiesa di San Franco, la Madonna d'Ambro proveniente da San Pio di Fontecchio. La Madonna di Castelli \u00e8 intagliata in due blocchi cavi di noce, che conferiscono una consistenza monumentale al compatto gruppo di Maria e di Ges\u00f9, ideato per essere collocato in un trono, oggi distrutto. La Vergine sfuma il suo ruolo di regina, descritto dalla corona un tempo ornata di borchie di vetro, in un'espressione confidenziale, mentre il Bambino incoronato, punta verso l'osservatore uno sguardo fermo, leggermente assorto e giudice.La Madonna d'Ambro, cos\u00ec nominata forse in riferimento a un santuario di Ascoli Piceno dipendente dall'abbazia di Farfa, fin dalla prima occhiata tradisce un ascendente di staticit\u00e0 bizantina. Nella sontuosa acconciatura di Maria, i fili di perle che ricadono come quelli dell'imperatrice di Costantinopoli, poi la ierace regalit\u00e0 che si addolcisce nell'espressione materna di allattante, denunciano senza ombra di dubbio la ripresa di antichi schemi secolari artistici. E non a caso Madonne del Latte sono state raffigurate soprattutto in et\u00e0 rinascimentale da Andrea De Litio, a Santa Maria Maggiore di Guardiagrele e a Santa Maria Assunta di Atri.\nLista degli scultori medievali attestati.\nLa lista parziale proviene dal volume di Mario Moretti: \"Architettura medioevale in Abruzzo. Dal VI secolo al XVI secolo\" (1968); l'autore consult\u00f2 per la stesura innanzitutto il \"Dizionario degli artisti abruzzesi\" di Vincenzo Bindi e le opere di Gavini, Piccirilli, Toesca, Matthiae.\nScultura rinascimentale e barocca.\nMadonna aquilane in stile fiorentino.\nNel periodo rinascimentale, la tradizione delle Madonne lignee continu\u00f2 con grande fervore sino alla met\u00e0 del Settecento. Il massimo rappresentante fu Silvestro di Giacomo, che realizz\u00f2 la Madonna col Bambino del 1450, anche se da altri \u00e8 attribuita a Giovanni Biasuccio, avente affinit\u00e0 con la Madonna di Campli e con alcune caratteristiche marchigiano-emiliane, come la testa ovale della Vergine con velo aderente alla fronte, il manto dorato che copre il capo solo in parte e ricade lungo il collo a formare due coni regolari, che si riaprono alla base Si tratta della statua della Madonna dei Lumi.La Madonna della basilica di San Bernardino \u00e8 stata realizzata tra il 1490 e il 1495, avente lo stesso per modello la Vergine di Campli sia per l'impostazione complessiva del gruppo, sia per gli stessi elementi iconografici caratterizzanti. La veste \u00e8 valorizzata da uno spillone a forma di cherubino, che diventer\u00e0 un modello per le realizzazioni successive. Nel Museo Nazionale a L'Aquila inoltre \u00e8 conservato il \"Martirio di San Sebastiano\" (1478), che rappresenta una delle vette artistiche di Silvestro di Giacomo per la potenza espressiva e la resa del pathos. La drammaticit\u00e0 del momento \u00e8 racchiusa nello sguardo rivolto al Cielo in estasi. Lo stile incisivo appreso dal Verrocchio si palesa nei tratti spigolosi del viso, nella plasticit\u00e0 della chioma, nelle ciocche inanellate dei capelli, nelle tensione del nudo.\nSculture manieriste.\nNel corso dell'et\u00e0 barocca, la creazione di statue di Madonne e santi non diminu\u00ec, anche se si prefer\u00ec adottare una tecnica differente, che rappresentasse maggior realismo. Vennero realizzate le cosiddette \"canocchie\", ossia manichini di figure sacre con solo piedi, mani e testa in legno scolpito, e il resto coperto di vestiti riccamente tessuti come opere ex voto dalle matrone e dalle massaie a cui erano state concesse particolari grazie. Un'esposizione della tradizione abruzzese delle canocchie \u00e8 presente, con alcuni modelli, nel Museo diocesano di Lanciano, insieme con i vestiti e alle informazioni sul cerimoniale di vestizione dei santi, e soprattutto delle Madonne, dell'Addolorata, della Vergine delle Grazie, dell'Annunziata, dell'Assunta e via dicendo.\nL'arte scultorea lignea and\u00f2 perfezionandosi sui tabernacoli reliquiari, sui tabernacoli battesimali, e sui pulpiti, nonch\u00e9 sulla produzione d'organi. Tra i tabernacoli si annoverano quelli di Sulmona, di San Giovanni Battista a Chieti, di Santa Maria in Piano a Loreto Aprutino insieme con quello del convento del Carmine, mentre tra gli organi lignei furono realizzati quasi solamente da maestri provenienti dalle Marche o da Roma, e pochi furono i maestri organisti abruzzesi, tra cui Tommaso Cefalo di Vasto, che realizz\u00f2 quello della Santissima Annunziata di Sulmona.\nScultura rinascimentale in pietra: Silvestro di Giacomo da Sulmona.\nSilvestro di Giacomo \u00e8 ritenuto lo scultore abruzzese principe del Rinascimento. Le sue opere dimostrano che ebbe pienamente compreso la lezione fiorentina, portata ai massimi livelli da scultori quali Donatello e Andrea Verrocchio, per poi approdare alle raffinatezze della cultura urbinate, attraverso la conoscenza di Desiderio da Settignano, Bernardo Rossellino e Francesco di Simone Ferrucci. Ma neanche si pu\u00f2 ignorare l'influenza di Biasucci e Trugi, scultori toscani attivi in Abruzzo, anche se ultimamente gli studiosi hanno attribuito a Silvestro la conoscenza dei modelli quattrocenteschi romani. Del resto L'Aquila era s\u00ec in rapporti con la Toscana gi\u00e0 dal XIV secolo, ma essendo molto pi\u00f9 vicina a Roma e al soglio pontificio, non \u00e8 da escludere che la comunit\u00e0 amiternina avesse risentito negli scambi culturali e commerciali di pi\u00f9 di questa seconda influenza. L'influenza del lombardo Andrea Bregno (1418-1503) \u00e8 stata riscontrata nell'operato di Silvestro, specialmente per quanto riguarda la creazione di opere monumentali funebri. In virt\u00f9 di questi influssi, non \u00e8 da escludere la presenza di Silvestro nel cantiere dell'ospedale di Santo Spirito in Sassia, dove Bregno fu impegnato dal 1471 al 1478, la cui decorazione silvestrina corrisponderebbe ai 12 Apostoli.\nContatti con maestranze fiorentine di Silvestro.\nDopo il soggiorno romano, Silvestro a L'Aquila trov\u00f2 terreno fertile per i nuovi cantieri di ricostruzione e ristrutturazione dopo il terremoto del 1461. Il linguaggio del decennio successivo al viaggio, quello del mausoleo Pereyra Camponeschi e dell'arca di San Bernardino, rivela ulteriore evoluzione dello scultore aquilano in chiave urbinate, mostrando un evidente legame con la cultura artistica del Palazzo Ducale, ormai assimilata con esiti di grande raffinatezza. La prima notizia dell'attivit\u00e0 di Silvestro \u00e8 del 1471, anno di sodalizio con Antonio di Biasuccio, pi\u00f9 anziano, mentre nel 1476 la prima opera, oggi perduta per il disastro del 1703, era la statua di San Giacomo eseguita per la Cattedrale di San Massimo a L'Aquila. L'anno seguente ebbe l'incarico di realizzare, data la sua fama gi\u00e0 affermata, il mausoleo del Cardinale Amico Agnifili, ancora oggi conservato nella sagrestia del Duomo, e unico elemento antico della fabbrica prima della ricostruzione post 1703. Proprio a causa del terremoto, il mausoleo rimase abbandonato nel cimitero della Cattedrale, fino al recupero per volere di Giuseppe Rivera nel 1877.\nMausoleo di Amico Agnifili.\nPrima dei grandi cantieri di San Bernardino e Santa Maria del Soccorso, Silvestro di Giacomo fu impegnato nella lunetta del portale della chiesa di San Marciano, la capoquartiere del rione San Giovanni, mentre realizzava anche la statua di San Massimo protettore de L'Aquila per la sagrestia del Duomo. Grande rilievo ha la pietra della Madonna di San Marciano, realizzata ispirandosi a Desiderio da Settignano, creando effetti paragonabili a quelli della pittura rinascimentale. Nel 1480 realizz\u00f2 come detto il mausoleo Agnifili, con grandi forme plastiche, la parte centrale costituita dal feretro con la statua del defunto, rispetta lo schema del sepolcro del Cancelliere Carlo Marsuppini a Firenze (1453) opera di Desiderio. Il volto del cardinale ha lineamenti duri e incisivi, fortemente caratterizzato, tradizionalmente riferito all'influenza di Andrea Verrocchio; nella struttura complessiva si riconosce benissimo la commistione di soluzioni toscane, per esempio l'arco di coronamento con la lunetta scolpita, elementi compositivi d'origine lombarda, come i pilastrini con nicchie per le statue, ma anche il gusto ornamentale di Francesco di Simone Ferrucci, divulgatore dell'arte fiorentina in Romagna, Umbria e Marche.\nMausoleo di Maria Pereyra Camponeschi.\nIl successivo capolavoro di Silvestro \u00e8 il Mausoleo Camponeschi nella basilica di San Bernardino, per Pereyra Maria, e per sua figlia Beatrice (1488-90). Ispirandosi ai disegni di Andrea Bregno, specie nell'elaborazione del sarcofago e nella scansione dei pilastri con le quattro statue di santi nelle nicchie (San Giovanni, Santa Lucia, San Francesco e Santa Caterina), il manufatto sembra distaccarsi dall'iniziale cultura tosco-romana, mostrandosi sempre pi\u00f9 incline alla grazia e alla raffinatezza di Urbino, sia per gli elementi architettonici sia per gli arredi litei. La forma toscana dei tre pannelli d'appoggio alla parete \u00e8 superata, con un fondale a unica specchiatura orizzontale, priva di decorazione plastica e dipinta di un rosso uniforme a somiglianza del porfido. Ed \u00e8 questa cromia omogenea che fa emergere le figure in tutta la loro nitidezza, la madre giacente con la severa bellezza, e la piccola Beatrice con l'armoniosa nudit\u00e0 delle forme paffute e distese.\nMausoleo di San Bernardino.\nIl mausoleo di San Bernardino, realizzato tra il 1498 e il 1503 circa, ha l'aspetto monumentale del tabernacolo in marmo e porfido, ripartito in due livelli, quello inferiore mostra la grata del sacello affiancata dai Santi Pietro e Paolo, quello superiore \u00e8 costituito da un bassorilievo centrale con la Madonna col Bambino in trono e Santi Bernardino e Giovanni di Capestrano, a destra il committente inginocchiato (Jacopo di Notar Nanni). Il monumento termina in alto con un arco a pieno centro nella cui lunetta \u00e8 raffigurato Dio Padre contornato di cherubini. Il disegno compositivo e la struttura dell'arca di San Bernardino richiamano ancora una volta gli esemplari bregneschi, il cui riferimento pi\u00f9 significativo potrebbe essere il tabernacolo monumentale del santuario di Santa Maria della Quercia a Viterbo.Silvestro di Giacomo fu attivo anche nel cantiere della facciata di San Bernardino, collaborando con Cola dell'Amatrice, e realizz\u00f2 alcuni cortili rinascimentali dei palazzi Aquilani, come il cortile di Palazzo Carli Benedetti nel 1494.\nScultura barocca in Abruzzo (XVII-XVIII secolo).\nLa storia della scultura barocca abruzzese, cos\u00ec come quella dell'architettura e della pittura di questo periodo nella regione \u00e8 ancora da scrivere, e le notiie si trovano sparse tra riviste varie e volumi miscellanei di arte barocca. La scultura in Abruzzo fu in un certo senso interessante per l'influsso da una parte romano-lombardo, dall'altra napoletano. Senza ombra di dubbio protagonisti della scultura barocca, oltre alle statue, furono gli intagli lignei delle chiese maggiori, nonch\u00e9 dei santuari. La ricercatezza del particolare e l'abbondanza, in alcuni casi anche fin troppo copiosa, di ornamenti, pennacchi, dipinti, gruppi statuari di figure umane e animali, figure fantastiche, eredi della tradizione medievale abruzzese, hanno caratterizzato e caratterizzano ancora oggi alcune fasce territoriali ben precise della regione, dove il barocco, specialmente napoletano, trov\u00f2 terreno fertile.Si parla del territorio della Majella, del Gran Sasso d'Italia e de L'Aquila. A Sulmona Giacomo Spagna realizz\u00f2 il monumentale cappellone della Santissima Annunziata, la cappella del Sacramento a Santa Maria del Colle di Pescocostanzo (1694), l'interno del monastero di Santa Chiara a Sulmona, la chiesa dell'Annunziata a L'Aquila, in barocco romano, e via dicendo.Si tratta, come detto, di un barocco molto particolareggiato, che si avvalse, soprattutto nei casi di Sulmona e Pescocostanzo, oltre al tradizionale stucco, della resa scenografica e decorativa dei recinti d'altare e dei corrimano in marmo policromo, di cui i maestri scalpellini di Pescocostanzo, insieme con gli intagliatori, ai doratori e ai fabbri erano riconosciuti in tutti e due gli Abruzzi.\nPregevole \u00e8 anche l'opera di Berardino Cardelli a Pietranico, per l'oratorio di Santa Maria della Croce, e nell'oratorio della Madonna delle Grazie di Alanno, dall'esterno molto spoglio, che non lascia trasparire la magnificenza dell'interno, ornato di stucchi dipinti e dorati a mascheroni grotteschi e di teste di putti, che compongono quadri di scene bibliche e di vite dei santi, con cornici a loro volta riccamente decorate tanto da creare dei cicli d'immagini a s\u00e9.Si tratta della classica consuetudine abruzzese dell'abbondanza, unica nel suo genere, che affonda le radici nei maestri di San Pellegrino a Bominaco, dove la consuetudine non era tanto occuparsi del \"labor limae\" del quadro in s\u00e9, ma di occupare ogni centimetro possibile della parete da dipingere, creando disarmonia e disarticolazione anche tra un ciclo e l'altro, come fossero tessere in comunicazione tra loro, tralasciando completamente la linearit\u00e0 e la distinzione di un blocco di affreschi dall'altro. E lo stesso \u00e8 visibile nel ciclo del santuario della Madonna d'Appari a Paganica, a testimonianza di un sistema di dipingere tutto abruzzese, dal punto di vista popolare, con gli affreschi di Francesco Paolo da Montereale, figlio del pi\u00f9 famoso Francesco.La tradizione della lavorazione del marmo fu usata fino al tardo Settecento, soprattutto nell'area di Chieti e a Lanciano, nel grande cantiere della Cattedrale della Madonna del Ponte nel 1791 ca.\nAlcune scuole in Abruzzo.\nOpere di Giacomo Colombo in Abruzzo e Molise.\nPer la committenza e il lavoro rifinito, Giacomo Colombo fu molto richiesto in Abruzzo, soprattutto per la realizzazione di statue votive da parte delle Confraternite, si ricordano quelle di Castel di Sangro e delle Confraternite di Lanciano, e di Popoli.\nOpere attribuite a Giacomo Colombo.\nLe attribuzioni sono di Francesco Verlengia.\nLa Fontana dei Ceramisti di Rapino.\nEra in localit\u00e0 Piano di Rapino, presso il rione dei Ceramisti di Madonna di Carpineto; fu scoperta da Verlengia negli anni '30 e segnalata al maiolicaro Gioacchino Cascella, figlio di Basilio. Conservata nel museo della Ceramica in Rapino, \u00e8 decorata da preziose maioliche ad opera di Fedele Cappelletti, la lapide recita in latino che fu realizzata a spese della comunit\u00e0 nel 1793\nScuola di Bartolomeo Balcone da Sulmona.\nBartolomeo Balcone nacque a Roma alla fine del '500, visse in Abruzzo, specialmente tra Sulmona, Campo di Giove, Pescocostanzo e rivisondoli nella prima met\u00e0 del '600. Verlengia commenta la sua maestria nell'intagliare il legno per i cori delle chiese, e per i pulpiti dal movimento fresco e snello. Ebbe un figlio di nome Paolo, intagliatore come lui e pittore.\nIntagliatori, fabbri e stuccatori: la scuola di Pescocostanzo.\nDi Panfilo Ranalli nel 1721 si ha la grande testimonianza del soffitto ligneo a cassettoni, intagliato con fioroni, della Basilica di Santa Maria di Collemaggio, distrutto dal soprintendente Mario Moretti nel 1968 durante i lavori di restauro in chiave medievale della chiesa.\nDi Ferdinando Mosca si documentano:\nTra gli stuccatori-architetti, ancor prima dell'arrivo di Giovan Battista Gianni, Giambattista Gamba e di Michele Clerici in Abruzzo, si ricordano la famiglia nordica Ferradini del milanese: si ricorda Giambattista Ferradini che stucc\u00f2 l'oratorio di Sant'Antonio dei Cavalieri de Nardis a L'Aquila (1646-87); poi Ercole Ferradini e Francesco Pozzi che stuccarono la Cattedrale dell'Aquila nel 1662 e nel 1673 sotto il controllo di Francesco Bedeschini realizzano la decorazione della Basilica di Collemaggio negli interni. Nel 1692 Loreto Ferradini decora con stucchi la chiesa di San Paolo dei Barnabiti a L'Aquila, poi dopo il 1703 decora l'interno del complesso agostiniano di Sant'Amico.\nLa seconda generazione \u00e8 rappresentata da Francesco Ferradini, che decora un plastico nell'ex oratorio di San Filippo a L'Aquila, poi \u00e8 attivi nella collegiata di Pescocostanzo nel 1686 insieme a Giovan Battista Gianni nel cantiere del cappellone del Santissimo Sacramento (i medaglioni), nella stessa chiesa realizza la cappella di Sant'Antonio; progetta l'impianto a croce greca della nuova basilica di Santa Maria Assunta di Castel di Sangro. Per il progetto del 1702 c'\u00e8 un fascicolo di documenti firmati, in cui si firma come \"Francesco dall'Aquila\".\nNel 1706 un Bernardo Ferradini realizza la balaustra d'altare dell'abbazia di San Giovanni Battista di Lucoli; nel 1715 con Panfilo Ranalli realizza il cappellone di San Celestino nella basilica di Collemaggio; dopo il 1723 lavora ad alcune parti dell'oratorio di Sant'Antonio dei Nardis a L'Aquila. Baldassarre Ferradini giunto da Milano nel 1712, nel 1717 realizza la decorazione della cappella del Santo nella Basilica di San Bernardino, insieme a Pietrantonio e Francesco Pedetti, realizza poi il cappellone del Rosario nella chiesa di San Domenico, ricostruita quasi totalmente dopo il terremoto del 1703.\nSi ricorda Norberto di Cicco da Pescocostanzo, attivo nella met\u00e0 del XVIII secolo, che rif\u00e0 e facciata della Basilica dell'Annunziata di Sulmona, ridisegna la chiesa madre di Rionero Sannitico, il cancello al cappellone della collegiata di Santa Maria Pescocostanzo. Insieme a lui Sante e Ilario Di Rocco, nati a Pescocostanzo, realizzano la cancellata in ferro battuto della Collegiata di Pescocostanzo (1709-1715) con putti, motivi vegetali e allegorici, riproponendo una vasta gamma dei Bestiari medievali.\nLa scuola di Orsogna: i Salvini e i Tenaglia.\nUna statua di Madonna rinvenuta da Verlengia nella chiesa madre di Orsogna, risalente al XV secolo, fa pensare allo studioso che a Orsogna gi\u00e0 prima del '700 ci fosse una predilezione per la scultura lignea e la ceramica. Artisti documentati orsognesi, intagliatori di legno e ceramisti, sono Modesto e Taddeo Salvini e Filippo Tenaglia, detto \"Santogino\".\nDi Filippo Tenaglia si conservava un Cristo morto in cartapesta nella cappella del Suffragio o della Madonna del Riparo, che era posto davanti al sagrato della chiesa di San Nicola di Orsogna, distrutta dai bombardamenti del 1943; sicch\u00e9 il Cristo morto fu rifatto da Rolando Del Ponte di Chieti. Altre sue sculture in legno e cartapesta si trovano nelle chiese dei paesi vicini di Guardiagrele, Rapino, Pretoro, Filetto.\nModesto e Taddeo Salvini, attivi tra la fine del '700 e la met\u00e0 dell'800, sono famosi per aver realizzato degli organi. C'\u00e8 una controversia di attribuzione dell'organo della chiesa di San Francesco di Lanciano, alcuni vogliono che sia di Adriano Fedri, altri di Modesto, mastro organaro. Modesto realizz\u00f2 anche un tronetto per la chiesa madre di Taranta Peligna, trafugato dai nazisti, e l'opera maggiore rimane un pergamo ligneo della chiesa di San Francesco della Scarpa di Chieti dal corpo bombato. Taddeo Salvini fu famoso progettista e intagliatore di teatri d'opera all'italiana, e progett\u00f2 presso l'ex chiesa di San Giuseppe degli Scolopi di Lanciano il teatro comunale \"Maria Carolina\", poi \"San Francesco\" (1834-40)attualmente dedicato a Fedele Fenaroli musicista, nel 1819 aveva realizzato gli interni del Teatro \"San Ferdinando\"(attuale teatro Rossetti) ricavato dall'ex chiesa di Santo Spirito dei Celestini. \nOggi i Bontempo si sono specializzati nella ceramica dipinta, e ispirazione dei ceramisti della non lontana Rapino; si ricorda l'esponente attuale Amato Bontempo.\nMichele e Gabriele Falcucci di Atessa.\nBottega attiva ad Atessa e dintorni dall'inizio alla fine dell'800; il capostipite fu lo scultore sordomuto Michele, che ebbe i figli Giacomo e Gabriele, che realizzarono interessanti statue per le chiese di Atessa e i paesi limitrofi della valle del Sangro e del Trigno, pregevoli per un ritorno all'arte barocca caratterizzata dalla vivacit\u00e0 del colore e dello slancio dei corpi. \nAlcune opere:\nLa famiglia Conti di Sulmona.\nAltra famiglia con bottega di interesse locale nell'Abruzzo, attiva non solo nell'area di Sulmona, ma anche nell'aquilano e nel chietino, realizzando sattue su committenza, caratterizzate dal vivacismo dei volti. Il capostipite fu Vincenzo Conti, seguito dai figli Francesco, Panfilo e Salvatore, attivi dall'inizio fino alla fine dell'Ottocento.\nLa dinastia Conti di Sulmona.\nDi un certo Andrea Conti a Citt\u00e0 Sant'Angelo nella Collegiata, una statua di una Madonna del Carmine di un certo Raffaele Conti vicino a L'Aquila, e la Trinit\u00e0 della chiesa madre di Taranta Peligna indicata come di Vincenzo Conti del 1892 (queste datazioni sulle statue impossibile dato che tutte le sue altre opere sono dell'inizio del secolo); altra opera del 1845 di V. Conti nella chiesa della Misericordia di Tortoreto.\nLista di sculture barocche.\nNel corso del XVII-XVIII secolo, l'influsso barocco napoletano, romano e lombardo interess\u00f2 la realizzazione di statue lignee, di pietra e di stucco realizzate per le chiese ed i palazzi. Tra i maggiori scultori lignei di statue sacre si ricorda Giacomo Colombo di Napoli, attivo a Chieti e Lanciano, mentre per la scultura in pietra e stucco, Giovan Battista Gianni e Giambattista Gamba, nonch\u00e9 Carlo Gigante. Purtroppo per quanto riguarda l'arte sacra dentro le chiese, \u00e8 difficile ricostruire una storia di ciascuna statua, se non leggendo eventuali atti di archivi parrocchiali, poich\u00e9 non sempre gli artisti, compresi i pittori del barocco, si firmavano.\nNuove modifiche vengono apportate alle statue, c'\u00e8 maggiore plasticismo, almeno per le opere fattura pregevole, e di meno nelle statue provenienti da botteghe popolari, in cui si evincono grossolanit\u00e0 nella resa dei volti, delle mani, del busto; c'\u00e8 interesse soprattutto nella realizzazione delle \"conocchie\", ossia statue di cui venivano realizzate solo la testa e le mani, e il busto, fissati a fili di ferro che dovevano costituire l'ossatura della statua stessa, che sarebbe stata rivestita da donne addette della relativa confraternita, per coprire le mancanze; ci\u00f2 veniva fatto per risparmiare sul costo di produzione, e ci si concentrava soprattutto sulla resa dei volti e sulla manovrabilit\u00e0 delle braccia, che potevano, come si \u00e8 visto gi\u00e0 con le statue lignee medievali, essere spostate in modo da far apparire ora, ad esempio, una Madonna in atteggiamento di preghiera, ora con l'aggiunta di fazzoletto, nell'atteggiamento di dolente.\nAnche i Cristi morti avevano le bracci manovrabili, sicch\u00e9 ora potessero esser collegate alla croce, ora essere messe in riposo sopra il petto, per la processione sopra la bara, nel Venerd\u00ec santo. Oltre alle conocchie e all'interesse per il ricamo delle vesti della Madonna, di Cristo, e dei Santi, c'era anche la resa molto plastica e d espressiva del volto, delle espressioni, addirittura per quanto riguarda le opere di Giacomo Colombo il legno veniva \"porcellanato\" con sfumature a lucido, e sfumature di rosa nelle guance, e cura estrema del dettaglio, delle lacrime di una Madonna Addolorata, e nella pettinatura dei riccioli, non solo della Madonna, ma anche del Cristo, e dei Santi, in modo da farli sembrare pi\u00f9 realistici possibile. \nUn'altra scuola, molto legata alle conocchie, invece preferiva la realizzazione di riccioli alla Madonna o a Cristo con capelli veri, tagliati dalle devote della confraternita, e questa pratica fu molto usata nell'area di Sulmona, con molte statue che ancora oggi portano dei riccioli ben pettinati, composti con capelli veri.\nLa lista \u00e8 parziale, e contiene solo le statue di maggior pregio.\nScultura dell'800-'900.\nDurante il rinascimento e il barocco in Abruzzo non fiorirono particolari maestranze scalpelline, come nel Medioevo. Gli artisti scultori-architetti, nell'uso della pietra e dello stucco, realizzavano in un unico blocco gli interni delle chiese da rinnovare, soprattutto nel XVII-XVIII secolo. L'uso del materiale era prettamente concentrato sullo stucco e sul marmo, con cui si realizzavano le statue decorative degli altari e delle nicchie. Ma si trattava solamente di riprese dei grandi modelli romani e napoletani, senza alcune particolare originalit\u00e0.L'uso celebrativo e commemorativo della scultura in pietra, dopo una brusca pausa d'arresto nel tardo Medioevo, si concentr\u00f2 nell'ambito civile, nella realizzazione privata di monumenti per palazzi signorili, o di statue pubbliche da piazza. L'esempio pi\u00f9 antico era, come ricorda lo storico Girolamo Nicollino,una statua del Cinquecento di Achille a cavallo sopra una colonna che campeggiava in Piazza San Giustino a Chieti, trafugata dagli spagnoli, poi a L'Aquila venne realizzata davanti al Palazzetto dei Nobili la statua di Carlo II d'Asburgo, ancora oggi esistente.\nDal Settecento all'Ottocento non si registrano evidenti opere di rilievo. L'arte del monumento celebrativo, soprattutto dopo l'Unit\u00e0 d'Italia, si diffuse dal tardo Ottocento ai primi del Novecento, subendo una ripresa netta con il governo di Benito Mussolini, come nel resto del Paese. A dir la verit\u00e0, vennero realizzati pi\u00f9 monumenti a figure chiave della storia abruzzese quali Sallustio, Ovidio, Silvio Spaventa che ai padri della patria come Vittorio Emanuele II, Camillo Benso di Cavour o Giuseppe Garibaldi. Di Vittorio Emanuele \u00e8 presente solo una statua in Piazza della Libert\u00e0 a Giulianova alta, opera dello scultore Pagliaccetti.\nDa ricordare i monumenti realizzati a Sallustio a L'Aquila nel 1903 (piazza Palazzo) ed a Silvio Spaventa, presso la piazza municipale di Bomba (CH), sua patria.\nQuanto alla scultura religiosa, \u00e8 da ricordare lo scalpellino Vincenzo Perez, che per la cattedrale di San Tommaso Apostolo a Ortona (CH) realizz\u00f2 il ciclo dell'Ultima Cena e delle \"Storie della vita di Cristo e Maria e Storie dell'Antico Testamento\" per la cupoletta, avvalendosi della tecnica fiorentina dello stiacciato.\nIl circolo michettiano: Costantino Barbella.\nNel tardo Ottocento, con la formazione del cenacolo artistico di Francesco Paolo Michetti a Francavilla al Mare, nel campo scultoreo che non fosse attivit\u00e0 artigianale popolare, fior\u00ec il teatino Costantino Barbella. Sin dagli anni della formazione, si leg\u00f2 al gruppo degli amici di Gabriele d'Annunzio, il quale in virt\u00f9 della prima produzione in terracotta di Barbella, si adoper\u00f2 per farlo conoscere anche a Roma con recensioni e acquisti. A Napoli Barbella pot\u00e9 studiare e perfezionare la tecnica del modellato, specializzandosi in composizioni di terracotta di piccolo formato, e pi\u00f9 raramente di grandi dimensioni, spesso fuse in bronzo, raffiguranti scene di vita contadina abruzzese, figure rappresentative della cultura popolare regionale, che resero il Barbella famoso sia in Italia sia all'estero, negli anni successivi.\nA Napoli espose alla Promotrice del 1875, e poi all'Esposizione di Parigi le sue opere con l'amico Michetti, e fece tanto successo da ricevere l'elogio di Vittorio Emanuele II, che acquist\u00f2 alcuni pezzi. Una delle prime commissioni \u00e8 il gruppo \"La Morte\", eseguito per il sepolcro dell'eroe di guerra Luigi Vicoli presso il cimitero di Chieti, poi conservato nel Museo \"Costantino Barbella\" di Chieti, testimoniata dalla sofferenza con cui egli stesso sentiva il momento del trapasso, rivelata dallo scheletro aggrappato al tragico vivente, nel momento del fatale abbraccio. La notoriet\u00e0 vera e propria avvenne nel 1877 con la commissione di \"Canto d'amore\" all'Esposizione Nazionale di Belle Arti di Napoli, acquistata dal conte Gigliani, che lo fece nominare professore di Belle Arti all'Accademia partenopea.\nSculture di Costantino Barbella.\nIn occasione della Mostra Internazionale di Anversa del 1884, Barbella conobbe artisti esteri che apprezzarono notevolmente la sua opera, che in seguito alla morte dell'artista venne quasi totalmente raccolta nel Palazzo Martinetti Bianchi a Chieti, nel Museo d'arte moderna \"Costantino Barbella\".Tra i pezzi di primaria importanza c'\u00e8 \"La Morte\" (1875), l'idea del trapasso \u00e8 evocata dall'unit\u00e0 delle figure dello scheletro e dell'umano morente, a cui \u00e8 stretta la mano sinistra. Altre opere d'ambito rurale abruzzese, realizzate tra il 1888 e il 1901 dalla fonderia Crescenzi, appartengono all'et\u00e0 tarda. L'opera scultorea in generale del Barbella rappresentano una stagione di fervore creativo tutto abruzzese, concentrato nella fascia costiera teatina: in Barbella, come nelle prime opere di D'Annunzio, prevale il tema bucolico e rurale dei contadini abruzzesi, con le loro caratteristiche tradizionali e le usanze religiose e civili, l'interesse per i giovani pastori innamorati, tema presente anche in Michetti e in Basilio Cascella, per i ritratti plasmati con acume e freschezza, che rivelano una felicit\u00e0 descrittiva spontanea e spiegano la popolarit\u00e0 del versatile artista, interprete di un realismo e di un naturalismo romanticizzato, a differenza della crudezza dannunziana nelle storie di stampo verghiano delle \"Novelle della Pescara\".\nScultori di opere sacre nell'Ottocento.\nSi ricordano i fratelli Perez e i Feneziani.\nI fratelli Vincenzo e Pietro Perez di Ortona realizzarono decorazioni nella Cattedrale di Ortona, di cui resta solo quella istoriata della cappella del Santissimo Sacramento (1845) con immagini nella cupola d scene dell'Antico e Nuovo Testamento, e presso l'altare l'Ultima Cena; i fratelli Perez decorarono con statue di Apostoli e Santi anche il cappellone di San Tommaso, rifatto dopo le distruzioni della guerra.\nA Lanciano, come ricorda Marciani, i Perez furono attivi nella chiesa di Santa Lucia (1865) per gli interni e la cappella dell'Addolorata; a Villamagna realizzarono presso la chiesa madre di Santa Maria Maggiore la decorazione della cappella dell'Orazione e Morte.\nI fratelli Perez sono ricordati per uno stile decorativo molto elegante e di impronta tardo classicista, che si rif\u00e0 alle sculture tardo romane del III-IV secolo d.C., levigando per bene la pietra porosa, e usando le tecnica rinascimentale dello stiacciato per far assumere alle scene maggiore tridimensionalit\u00e0.\nI fratelli Giovanni e Berardino Feneziani erano originari di San Pio delle Camere, nell'aquilano. I Feneziani appartenevano alla Scuola del Maestro Teofilo Patini, con cui hanno molto lavorato, ad esempio nei cantieri del nuovo santuario della Madonna della Libera a Pratola Peligna, realizzando il tabernacolo dell'altare maggiore. La loro presenza artistica si trova in varie citt\u00e0 e paesi dell'aquilano: L'Aquila, Calascio, Pratola Peligna, Avezzano, San Pio delle Camere e altri. Allo stesso gruppo artistico \"patiniano\" deve essere annoverato anche il maestro Carlo Patrignani. Una delle pregevoli opere dei fratelli Feneziani \u00e8 il tabernacolo dell'altare maggiore del santuario di San Domenico di Cocullo (1912). Lo stile adottato \u00e8 quello neoclassico, intriso di particolarismo e aggiunte libere ispirate ad altri stili architettonici, come il Rinascimento per l'uso della prospettiva, ma ancor pi\u00f9 del barocco, per la presenza massiccia di angeli, putti, santi ed elementi ornamentali.\nLa famiglia Cascella.\nLa famiglia Cascella, originaria di Ortona, con Basilio Cascella, e poi con Tommaso e Michele Cascella continu\u00f2 la tradizione abruzzese di interpretazione del naturalismo, dell'impressionismo, crepuscolarismo ed espressionismo, dopo Michetti e Patini. Questo per quanto concerne la realizzazione di ceramica e tele, mentre nell'ambito scultoreo l'Abruzzo moderno dal Novecento a oggi \u00e8 principalmente conosciuto in Italia e nel mondo per l'opera di Vincentino Michetti, Pietro Cascella e Andrea Cascella, che ebbero terreno fertile a Pescara e provincia, loro nuova terra di conquista.\nBasilio Cascella e Felicetto Giuliante.\nA testimonianza della versatilit\u00e0 dell'arte abruzzese, che seppe seguire la malleabilit\u00e0 e la libera interpretazione delle correnti eclettiche del primo Novecento, agli albori del fascismo, l'anno 1924 pu\u00f2 essere il punto massimo per l'incontro di Cascella e lo scalpellino Felicetto Giuliante di Guardiagrele, originario della vicina Pennapiedimonte. Il progetto a cui lavorarono fu il mausoleo monumentale del Tenente di Marina Andrea Bafile, morto nel 1918 e pluridecorato. Essendo originario dell'Abruzzo aquilano, fu commissionata una tomba sontuosa presso la Majella, localit\u00e0 Bocca di Valle, dentro una grotta che fu adattata dallo scultore Giuliante per approvi i tre monumentali cicli di formelle maiolicate di Rapino dipinte da Basilio e Michele Cascella.\nIn quegli anni Felicetto Giuliante si era gi\u00e0 distinto per la realizzazione dei cornicioni monumentali del campanile della chiesa di Santa Maria Assunta di Palombaro, vicino a Guardiagrele, e della Cattedrale di Guardiagrele stessa, ricevendo il plauso di studiosi abruzzesi, come Francesco Verlengia. La particolarit\u00e0 di Giuliante fu quella di non aver semplicemente adottato la corrente allora in voga dell'arte neoromanica, ma di essersi specializzato nello studio degli amboni romanici abruzzesi del maestro Nicodemo da Guardiagrele (XII secolo), caratterizzati da una miriade di particolari scultorei di figurine in rilievo intrecciate a girali e tralci vegetali, nelle pose pi\u00f9 disparate, insomma Giuliante per i due lavori di Guardiagrele e Palombaro rielabor\u00f2 la lezione di Nicodemo per creare due autentici capolavori del movimento neoromanico abruzzese. Giuliante continuer\u00e0 a costruire opere a carattere neoromanico anche dopo la guerra mondiale, realizzando il pozzo del chiostro del convento delle Clarisse di Bucchianico (CH), il ciborio con ambone della chiesa di San Michele a Castiglione Messer Marino, altri due portali in stile romanico delle chiese di San Francesco e Santa Chiara a Guardiagrele.\nLavorando con Basilio Cascella, Giuliante scolp\u00ec il sarcofago monumentale per Andres Bafile in pietra bianca della Majella, attenendosi a uno stile piuttosto classico e sobrio, data la funzione funebre dell'opera. Basilio Cascella e Michele per i tre grandi pannelli a formelle maiolicate, scelsero due soggetti convenzionali, che si rifanno alla propaganda fascista della commemorazione dei caduti per la Patria: nei due pannelloni laterali compare il motivo della Vittoria sotto aspetto di Madonna che sorregge il caduto, con in basso figure muliebri abruzzesi in costume tradizionale, specialmente prevale il costume di Scanno, in attesa del ritorno degli uomini dal fronte, mentre nel pannellone centrale compare la Madonna Addolorata che sorreggere Cristo morto, con in basso una corona d'alloro militare.\nNicola d'Antino e il fascismo.\nSi ricorda la sua attivit\u00e0 come scultore dapprima \"monumentalista\", ossia quella corrente artistica che dall'inizio del fascismo, fino ai primi anni Trenta segu\u00ec la corrente del neoclassicismo ottocentesco monumentale per le possenti sculture e architettura, prima di abbracciare il razionalismo con la decorazione degli immancabili fasci littori; successivamente negli anni Trenta D'Antino abbracci\u00f2 la nuova corrente.\nBench\u00e9 siano poco note le sue prime sculture degli anni '20, non pensate per monumenti sontuosi, \u00e8 evidente la predilezione per Nicola D'Antino per le forme slanciate e comunque classicheggianti delle sue figure, che rimarranno sempre tali, anche durante il razionalismo. In epoca fascista D'Antino realizz\u00f2 due statue del Foro Mussolini a Roma, cos\u00ec gli fu commissionato il Monumento ai caduti dell'Aquila (1928), che fu inaugurato nella villa comunale alla presenza di Vittorio Emanuele III. Il monumento si presenta nella sua sontuosit\u00e0 ancora imperniata del classicismo ottocentesco, anche se la resa della statua della Vittoria alata in bronzo appare molto slanciata ed elaborata, cos\u00ec come l'originale costruzione delle quattro aquile bronzee angolari, con le ali \"a littorio\". Dopo aver costruito la statua della \"Montanina\" per la piazza XVIII Ottobre a L'Aquila (poi Piazza Nove Martiri), D'Antino nel 1934 realizz\u00f2 la Fontana luminosa e le due fontane a capo piazza nel centro storico.\nLe figure muliebri che reggono insieme una conca abruzzese rovesciata, che fa sgorgare l'acqua, rappresentano il capolavoro assoluto del D'Antino, che non riuscir\u00e0 a raggiungere nemmeno nel 1935, quando lavor\u00f2 alla costruzione delle figure matronali per il nuovo ponte del Littorio che si preparava a Pescara sopra il fiume, figure alternate alle colonne cilindriche con le aquile littorie. Le sculture furono trafugate dai tedeschi nel 1944, si dice che alcune fossero state viste in Germania anni pi\u00f9 tardi presso degli antiquari.\nD'Antino contuni\u00f2 a lavorare sino alla sua morte nel 1966, realizzando altre due sculture memorabili, prediligendo il monumentalismo classico ottocentesco: la statua di Raffaele Paolucci a Orsogna (CH) in piazza Mazzini, e la statua omaggio a Francesco Paolo Michetti (1958) ca.) davanti al convento di Sant'Antonio a Francavilla al Mare.\nPietro Cascella.\nPietro Cascella, nato nel 1921, studi\u00f2 all'Accademia di Belle Arti di Roma nel 1938, seguendo la formazione artistica del padre Tommaso. Dopo un primo periodo pittorico, si dedic\u00f2 per sempre alla scultura in pietra e bronzo, dalgi anni '50 fino alla morte. Nel 1957 partecip\u00f2 al Concorso per il \"Monumento di Auschwitz\", con un progetto elaborato dal fratello Andrea Cascella e dall'architetto Julio Lafuente. Nel 1967 l'opera venne realizzata con un nuovo disegno ideato da lui e dall'architetto Simoncini. Nel 1994 realizz\u00f2 il Monumento alla Via Emilia, esposto nel Piazzale Santa Croce a Firenze, e donato alla citt\u00e0.Dopo un incontro con Sebastian Matta, la sua ricerca si volge verso la pietra e il marmo, materiali con cui realizz\u00f2 la maggior parte delle sue opere. Nel 1971 Pietro Cascella partecip\u00f2 al XXIII Salon de Jeun Sculpture di Parigi, tenendo una mostra a Bruxelles, partecipando poi al progetto di Erminio Cidonio per realizzare a Querceta un centro internazionale per la scultura moderna. Nel 1979 realizz\u00f2 il Monumento alla Resistenza per Massa Carrara, l'anno seguente il Monumento a Tutti i Giorni per la piazza San Berardo a Pescina, nella Marsica abruzzese. Nel 1984 incomincia a lavorare al progetto del Campo del Sole insieme con Mauro Berrettini e Cordelia von den Steinen. Altra opera significativa per l'Abruzzo \u00e8 \"La Nave\" del 1987 sul lungomare di Pescara. Il carattere monumentale fu la componente ufficiale della sua opera, cos\u00ec come il Monumento alla Minerva, la stele simbolo dell'Universit\u00e0 degli Studi \"Gabriele d'Annunzio\" di Chieti-Pescara.\nTra le opere monumentali degli anni '80, Pietro realizz\u00f2 \"Cento Anni di Lavoro allo stabilimento Barilla\" di Parma, il monumento ai Due Carabinieri caduti a Monteroni d'Arbia, progett\u00f2 Piazza Milano Tre, negli anni '90 esegu\u00ec la Volta Celeste ad Arcore, insieme con altre sculture come fontane e colonne, il Teatro della Germinazione sul Monte Salviano di Avezzano, nel 1999 la fontana di Chiavari e la fontana di Baraclit nel casentino toscano.\nAndrea Cascella.\nAndrea Cascella, anch'esso segu\u00ec le orme del nonno Basilio e del padre Tommaso, e dopo la seconda guerra mondiale si trasfer\u00ec a Roma con Pietro, dedicandosi alla scultura in pietra applicata all'architettura. La scultura di Andrea si presenta con caratteristiche di organicit\u00e0 secondo canoni estetici armonici, le cui opere sono strettamente collegate ai nomi che l'artista dette, per spiegare le sue tematiche. L'estetica assunse spesso valori mitici e simbolici. Nel 1980 Andrea venne nominato direttore dell'Accademia di Brera, nel 1990 Accademico dei Lincei dell'Accademia \"San Luca\" di Roma.In Abruzzo Andrea non realizz\u00f2 pochissime opere, se non il monumento presso il Museo diocesano di Penne e a Pescara la pi\u00f9 famosa serie di steli in bronzo che evocano lo stile di vita pastorale abruzzese, sul Ponte del Risorgimento ricostruito sul pi\u00f9 antico Ponte Littorio, simbolo di collegamento e unione di Pescara vecchia con Pescara Castellammare, da Piazza Unione al Corso Vittorio Emanuele."}
{"id": "8388365", "revid": "47767", "url": "https://it.wikipedia.org/wiki?curid=8388365", "title": "Ta\u00efsija Pylypivna \u010cen\u010dyk", "text": ""}
{"id": "8388373", "revid": "486946", "url": "https://it.wikipedia.org/wiki?curid=8388373", "title": "\u0160amsaran Zidipov", "text": ""}
{"id": "8388376", "revid": "1318658", "url": "https://it.wikipedia.org/wiki?curid=8388376", "title": "A.A.P.M. Vigili del Fuoco Siracusa", "text": "La A.A.P.M. Vigili del Fuoco Siracusa o pi\u00f9 comunemente Vigili del Fuoco Siracusa \u00e8 stata una societ\u00e0 sportiva di pallamano maschile di Siracusa, fondata nel 1988. Il colore sociale primario del club \u00e8 stato il bianco e verde.\nStoria.\nFondata nel 1988, da Maurizio Spatafora, il club ha vissuto i suoi momenti di gloria alla fine degli anni novanta, quando ha calcato il campionato nazionale di Serie A2. Il club dei Vigili del Fuoco dal 2001 al 2005 \u00e8 stata anche la prima squadra di Siracusa dopo la scomparsa dal panorama pallamanistico del C.C. Ortigia Siracusa, vincitore tra gli anni ottanta e novanta di ben 3 scudetti e 2 coppe Italia.\nI colori sociali del club sono stati diversi, se dapprima il club veniva rappresentato dal bianco e dal verde, successivamente vennero cambiati i colori, dapprima in bianco e rosso e successivamente in rosso e verde.\nL'impianto di gioco delle gare casalinghe \u00e8 stato inizialmente il \"Pallone Tensostatico, per poi essere sostituito dal pi\u00f9 moderno palazzetto dello sport (PalaLoBello) progettato e realizzato per ospitare grandi eventi sportivi ed intitolato all'ex arbitro di calcio Concetto Lo Bello nonch\u00e9 ex presidente della Federazione Italiana Giuoco Handball.\nNel 2005 al termine della regolare stagione del campionato di Serie A2, si ritira da ogni attivit\u00e0 agonistica per problemi economici.\nSociet\u00e0.\nLa matricola storica del club \u00e8 stata la n. 0755."}
{"id": "8388377", "revid": "1310927", "url": "https://it.wikipedia.org/wiki?curid=8388377", "title": "Pavlo Stepanec'", "text": "Carriera.\nClub.\nHa giocato nella massima serie dei campionati russo ed armeno.\nNazionale.\nHa militato nelle nazionali giovanili ucraine Under-17 ed Under-21."}
{"id": "8388379", "revid": "6923", "url": "https://it.wikipedia.org/wiki?curid=8388379", "title": "Emily Vanderbilt Sloane", "text": "Era la madre del produttore musicale John Hammond, un'appassionata musicista ed era presidentessa di numerose societ\u00e0 di beneficenza.\nBiografia.\nEmily era la figlia di William Douglas Sloane, e di sua moglie, Emily Thorn Vanderbilt. Suo padre era l'erede di W. &amp; J. Sloane mentre sua madre era la nipote di Cornelius Vanderbilt.\nCrebbe tra New York ed Elm Court, un mastodontico cottage a Lenox, nel Massachusetts. Non interessata ai circoli sociali, preferiva suonare il piano. Si interess\u00f2 molto alla religione, offrendo piccoli sermoni ai suoi fratelli e sorelle, e in seguito consider\u00f2 la sua fede importante per mascherare la colpa di essere nata in una famiglia benestante.\nNon le piaceva l'alcool e il tabacco e proibiva a chiunque di consumarli a casa sua.\nFilantropia.\nEmily era entusiasta di donare denaro a buone cause. Era una sostenitrice dell'educatrice Martha Berry e diede molti contributi finanziari al Berry College; la corrispondenza tra le due donne fu successivamente resa pubblica. Una delle sue principali attivit\u00e0 fu il restauro della Theodore Roosevelt House al 28 East 20th Street. \u00c8 stata presidentessa della Women's Roosevelt Memorial Association per molti anni, della Home Thrift Association ed \u00e8 stata presidente per 43 anni del Three Arts Club, una residenza per donne che studiano musica, pittura e teatro. Fu una fondatrice, e in seguito presidentessa, della Parents' League of New York nel 1914. Era la presidentessa del Peoples' Chorus of New York e un commissario delle Girl Scout della contea di Westchester.\nDopo la morte di suo marito nel 1949, don\u00f2 la propriet\u00e0 di Mount Kisco di 277 acri della famiglia, Dellwood, al controverso movimento Moral Rearmament.\nMatrimonio.\nSpos\u00f2, il 5 aprile 1899 al St. Bartholomew's Episcopal Church, John Henry Hammond I, figlio di John Henry Hammond e fratello di Ogden H. Hammond. Ebbero quattro figli:\nResidenza.\nI genitori di Emily avevano incaricato lo studio di architettura di Carr\u00e8re e Hastings di progettare un palazzo per la coppia al 9 East 91st, su un terreno acquistato da Andrew Carnegie; era noto come John Henry Hammond House. Da allora la casa venne restaurata ed \u00e8 ora il Consolato Generale della Federazione Russa.\nLe sale di ricevimento al secondo piano - una sala da ballo, biblioteca e una sala da musica - abitualmente sedevano trecento ospiti, ai concerti spesso con Vanderbilt Sloane al piano, e suo figlio John Hammond, Jr. che suonava il violino o la viola. Molti grandi del jazz suonarono l\u00ec, tra cui Benny Goodman. Rachel Hammond Breck not\u00f2 che le feste di sua madre non andavano mai a lungo, principalmente a causa del suo rifiuto di servire alcolici.\nMorte.\nMor\u00ec il 22 febbraio 1970 nella sua casa a 136 East 64th Street, all'et\u00e0 di 95 anni."}
{"id": "8388380", "revid": "757396", "url": "https://it.wikipedia.org/wiki?curid=8388380", "title": "Hapoel Gvat", "text": ""}
{"id": "8388382", "revid": "1345932", "url": "https://it.wikipedia.org/wiki?curid=8388382", "title": "Ghiacciaio Lucy", "text": "Il ghiacciaio Lucy \u00e8 un ampio ghiacciaio tributario lungo oltre 60\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a quasi , si trova nell'entroterra della costa di Shackleton ed ha origine dall'Altopiano Antartico e dal nevaio Olsen, da cui fluisce in direzione sud-est scorrendo lungo il versante occidentale della dorsale Cobham fino a unire il proprio flusso a quello del ghiacciaio Nimrod.\nStoria.\nIl ghiacciaio Lucy \u00e8 stato cos\u00ec battezzato dai membri della squadra della spedizione di ricognizione antartica neozelandese svolta nel periodo 1964-65 deputata all'esplorazione di quest'area in onore di W. R. Lucy, supervisore dei progetti delle base di ricerca Scott nella stagione 1963-64, il quale prese anche parte alla suddetta spedizione.\nIl 31 dicembre 1993, un Hercules LC-130 si schiant\u00f2 sul ghiacciaio Lucy, vicino al monte Isbell. Il velivolo stava tornando dopo aver recuperato un gruppo di ricercatori dell'Universit\u00e0 del Wisconsin a Milwaukee che aveva trascorso sei mesi studiando la geologia delle montagne tra il ghiacciaio Nimrod e il ghiacciaio Byrd."}
{"id": "8388383", "revid": "767487", "url": "https://it.wikipedia.org/wiki?curid=8388383", "title": "Una rondine fa primavera", "text": "Una rondine fa primavera (\"Une hirondelle a fait le printemps\") \u00e8 un film del 2001 diretto da Christian Carion."}
{"id": "8388384", "revid": "767487", "url": "https://it.wikipedia.org/wiki?curid=8388384", "title": "Jorge Trinidad", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile dell', nel 2015 \u00e8 stato acquistato dall' con cui ha debuttato il 5 marzo 2016 in occasione dell'incontro di Segunda Divisi\u00f3n Profesional vinto 2-1 contro il ."}
{"id": "8388386", "revid": "287204", "url": "https://it.wikipedia.org/wiki?curid=8388386", "title": "Partito della Cina per l'Interesse Pubblico", "text": " \nIl Partito della Cina per l'Interesse Pubblico \u00e8 uno degli otto partiti politici legalmente riconosciuti nella Repubblica Popolare Cinese che seguono la direzione del Partito Comunista Cinese (PCC) e sono rappresentati nella Conferenza politica consultiva del popolo cinese.\nIl partito deriva dalla oltreoceano Societ\u00e0 Hung, organizzazione con sede a San Francisco, Stati Uniti d'America. Questa organizzazione fu uno dei principali sostenitori di Sun Yat-sen nelle sue attivit\u00e0 rivoluzionarie per rovesciare la dinastia Qing.\nIl partito fu fondato nell'ottobre del 1925 a San Francisco, e fu guidato da Chen Jiongming e Tang Jiyao, due ex signori della guerra del Kuomintang che si erano ribellati. Il loro primo programma era il federalismo e la democrazia multipartitica. Il partito spost\u00f2 la sua sede ad Hong Kong nel 1926. Dopo l'invasione giapponese della Manciuria nel 1931, inizi\u00f2 a dedicarsi alla propaganda e ai boicottaggi anti-giapponesi. Il partito fu quasi spazzato via durante l'occupazione giapponese di Hong Kong. Si spost\u00f2 su posizioni di sinistra durante il suo terzo congresso nel 1947.\nDopo la fondazione della Repubblica Popolare Cinese, su invito del PCC, i suoi rappresentanti presero parte alla prima sessione plenaria della CPCPC nel 1949. Parteciparono all'elaborazione del programma comune della Conferenza e all'elezione del governo popolare centrale. Come parte della riorganizzazione del Partito Comunista Cinese dei partiti minori allineati, il Partito per l'Interesse Pubblico fu designato come il partito di ritorno per i cinesi d'oltremare, i loro parenti e figure note e studiosi che avevano legami con l'estero.\nA volte, il partito sembra essere utilizzato come intermediario conveniente per i contatti con determinati interessi stranieri. Ad esempio, quando una delegazione di politici paraguaiani visit\u00f2 Pechino nel 2001 e incontr\u00f2 Li Peng (nonostante il Paraguay avesse relazioni diplomatiche non con la Repubblica Popolare Cinese, ma con la Repubblica di Cina a Taiwan), non fu invitato dal governo della Repubblica Popolare o dal Partito Comunista, ma dal Partito per l'Interesse Pubblico.\nNell'aprile 2007, Wan Gang, vicepresidente del comitato centrale del partito, \u00e8 stato nominato ministro della tecnologia. Questa \u00e8 stata la prima nomina ministeriale da un partito non comunista in Cina dagli anni '50."}
{"id": "8388391", "revid": "697352", "url": "https://it.wikipedia.org/wiki?curid=8388391", "title": "Elezione del Presidente del Senato del 1953", "text": ""}
{"id": "8388392", "revid": "697352", "url": "https://it.wikipedia.org/wiki?curid=8388392", "title": "Elezione del Presidente del Senato del 1983", "text": ""}
{"id": "8388394", "revid": "697352", "url": "https://it.wikipedia.org/wiki?curid=8388394", "title": "Elezione del Presidente del Senato del 1987", "text": ""}
{"id": "8388398", "revid": "697352", "url": "https://it.wikipedia.org/wiki?curid=8388398", "title": "Elezione del Presidente della Camera del 1963", "text": ""}
{"id": "8388399", "revid": "697352", "url": "https://it.wikipedia.org/wiki?curid=8388399", "title": "Elezione del Presidente della Camera del 1992", "text": ""}
{"id": "8388401", "revid": "1185701", "url": "https://it.wikipedia.org/wiki?curid=8388401", "title": "Monica Vallarin", "text": "Biografia.\nNata nel 1965 a Torino, a 15 anni ha partecipato ai Giochi olimpici di , nei 100 m stile libero, uscendo in batteria, 4\u00aa con il tempo di 59\"43, e nella staffetta 4\u00d7100 m misti con Laura Foralosso, Cinzia Savi Scarponi e Sabrina Seminatore, passando la batteria da 4\u00aa, in 4'21\"69 e qualificandosi alla finale, terminata al 5\u00ba posto con il tempo di 4'19\"05.\nL'anno successivo ha preso parte anche agli Europei di Spalato 1981.\nHa detenuto per poco meno di 3 mesi (da marzo ad agosto 1980) il record italiano dei 100 m stile libero con i tempi di 59\"25 e poi 59\"10, prima che il suo crono venisse battuto da Silvia Persi. Dal 1981 al 1983 \u00e8 stata invece detentrice del primato nei 200 m stile libero, in 2'03\"50, tempo migliorato poi da Tanya Vannini.\nDopo la carriera da nuotatrice si \u00e8 laureata in Psicologia clinica all'Universit\u00e0 di Torino nel 1997, specializzandosi in psicologia dello sport e aprendo uno studio a Torino."}
{"id": "8388402", "revid": "767487", "url": "https://it.wikipedia.org/wiki?curid=8388402", "title": "Hans Vijlbrief", "text": "Carriera.\nVijlbrief ha iniziato la sua carriera presso il Ministero degli Affari economici, dopo aver conseguito il dottorato presso la Vrije Universiteit Amsterdam nel 1992. Successivamente, ha lavorato presso l'Ufficio di analisi delle politiche economiche (CPB) prima di tornare in Economia, dove ha ricoperto diverse posizioni come direttore. e direttore generale.\nNel 2011, Vijlbrief \u00e8 stato nominato tesoriere generale presso il Ministero delle finanze e ha ricoperto questo incarico fino a quando non \u00e8 diventato presidente dell'organo consultivo Eurogroup Working Group sei anni e mezzo dopo.\nEra stato membro di quel gruppo mentre prestava servizio come tesoriere generale, assistendo il presidente dell'Eurogruppo Jeroen Dijsselbloem.\nSubito dopo essere stato rieletto nel gruppo di lavoro, Vijlbrief \u00e8 stato nominato Segretario di Stato per le finanze insieme ad Alexandra van Huffelen nel gennaio 2020. Succedette a Menno Snel, che si era dimesso a seguito di uno scandalo relativo alle indennit\u00e0, ed \u00e8 responsabile per l'amministrazione fiscale e gli affari fiscali."}
{"id": "8388409", "revid": "380453", "url": "https://it.wikipedia.org/wiki?curid=8388409", "title": "Jizzyan Gesualdo", "text": "Carriera.\nClub.\nLa carriera di Jizzyan Gesualdo inizia nei tornei scolastici portoricani con l'. Dopo il diploma gioca a livello universitario negli Stati Uniti d'America: partecipa alla NCAA Division I dal 2012 al 2017, saltando tuttavia gran parte della prima annata per infortunio, con la .\nNella stagione 2019 inizia la propria carriera professionistica nella Liga de Voleibol Superior Femenino, ingaggiata dalle , mentre nella stagione seguente si trasferisce alle . Per la Liga de Voleibol Superior Femenino 2021 difende i colori delle .\nNazionale.\nFa parte della nazionale portoricana Under-18, vincendo la medaglia di bronzo al campionato nordamericano 2010 e partecipando al campionato mondiale 2011."}
{"id": "8388412", "revid": "767487", "url": "https://it.wikipedia.org/wiki?curid=8388412", "title": "L'affaire Farewell", "text": "L'affaire Farewell \u00e8 un film del 2009 diretto da Christian Carion."}
{"id": "8388421", "revid": "1543377", "url": "https://it.wikipedia.org/wiki?curid=8388421", "title": "Museo di archeologia e scienze naturali Giuseppe Zannato", "text": "Il Museo di archeologia e scienze naturali Giuseppe Zannato \u00e8 un museo situato a Montecchio Maggiore in provincia di Vicenza.\nStoria.\nGiuseppe Zannato, nel 1922, possedeva una collezione privata che nel 1983 pass\u00f2 al Comune. Dal 2007 il museo \u00e8 situato nella villa Lorenzoni.\nDescrizione.\nIl museo raccoglie reperti archeologici provenienti dell'ovest Vicentino, in particolare della Valle dell'Agno e della Valle del Chiampo.\n\u00c8 suddiviso in tre sezioni e varie sale: sezione archeologica, sezione naturalistica e collezione mineralogica."}
{"id": "8388422", "revid": "1764135", "url": "https://it.wikipedia.org/wiki?curid=8388422", "title": "Jack-Jack Attack", "text": ""}
{"id": "8388429", "revid": "15756", "url": "https://it.wikipedia.org/wiki?curid=8388429", "title": "Ospedaletto (Gemona del Friuli)", "text": "Ospedaletto (\"Osped\u00e2l\" in friulano) \u00e8 una frazione del comune italiano di Gemona del Friuli, in Friuli-Venezia Giulia.\nGeografia fisica.\nSituato vicino all'estremit\u00e0 settentrionale della pianura friulana, ad una altitudine di 208 m s.l.m., il paese si sviluppa ai piedi di dolci colline poco elevate (Monte Cumieli 571 m s.l.m.) - che sono la propaggine ovest della catena montuosa sovrastante.\nIl suo territorio \u00e8 delimitato dagli enormi conoidi di deiezione dei Rivoli Bianchi (a nord) e di Gemona (a sud), ad ovest dalla piana alluvionale del greto del Tagliamento e ad est dalla cresta che da inizio alla catena montuosa del Cjampon-Stol.\nL'azione del ghiacciaio che occupava l'intera valle del Tagliamento fino al termine del periodo W\u00fcrmiano, (circa 10000 anni fa) ha lasciato nella zona di Ospedaletto delle tracce molto evidenti. Dal profilo arrotondato \"a dorso di cetaceo\" dei piccoli rilievi che sovrastano il paese alla presenza di bacini (ora parzialmente o totalmente interrati) o di massi erratici di composizione non riconducibile alle rocce presenti nel territorio. Si calcola che lo spessore di ghiaccio sopra l\u2019attuale quota del paese potesse arrivare a 900 metri. Questa enorme massa ed il suo seguente scioglimento hanno provocato una evidente modellazione del territorio.\nGeologicamente, la zona presenta delle caratteristiche molto interessanti, trovandosi in prossimit\u00e0 del cosiddetto \"Sovrascorrimento Periadriatico\", l'evento geologico ritenuto responsabile dell'elevata sismicit\u00e0 della zona.\nSulle alture circostanti, in molti punti \u00e8 possibile osservare la complessa giacitura degli strati e la loro deformazione causata dalle enormi spinte tettoniche.\nL'ampia conca risultante dall'azione erosiva del ghiacciaio ospita l'unico bacino naturale delle Prealpi Giulie: Il lago di Ospedaletto (detto anche Lago Minisini).\nLa presenza dell\u2019acqua e la posizione relativamente riparata dalle correnti provenienti dal nord, ha permesso lo sviluppo di una complessit\u00e0 biologica unica che, sommata alla particolarit\u00e0 degli ambienti di prateria magra dei Rivoli Bianchi, \u00e8 di notevole valenza nonostante la vicinanza alle attivit\u00e0 antropiche. Tale contesto ambientale \u00e8 riconosciuto e protetto in ambito Europeo in qualit\u00e0 di Zona speciale di conservazione (Sito Natura 2000 IT3320013 Lago Minisini e Rivoli Bianchi).\nStoria.\nPeriodo preistorico.\nEsistono diverse testimonianze che fanno ipotizzare l'insediamento umano nell\u2019area in epoca preistorica. In localit\u00e0 detta \"Colle Burl\u00f9s\" (nelle vicinanze del priorato di Santo Spirito) le ricerche dello studioso Mario Sella degli anni 1970-1972 hanno permesso di riportare alla luce alcuni utensili in pietra levigata, riferibili al periodo neolitico (5000-2000 a.C.)\nL\u2019ipotesi pi\u00f9 accreditata \u00e8 che il passaggio preferenziale lungo la valle del Tagliamento, attraversasse, poco pi\u00f9 a nord, la sella di Sant'Agnese e questo dev\u2019essere stato, secondo lo storico Liruti, il tragitto percorso dalle popolazioni paleovenete in migrazione da oltralpe, come dei i gruppi di Celti chiamati \"Galli\" dai romani che qui transitarono intorno al 500 a.C. o i Carni che li seguirono nel III sec. a.C.\nTuttavia i ritrovamenti di cui sopra lasciano supporre che uno stanziamento nei dintorni del lago di Ospedaletto sia esistito in epoca preromana.\nAltra possibile evidenza di insediamento \u00e8 stata individuata sulla sommit\u00e0 del monte Cumieli, sovrastante l\u2019attuale abitato.\nIn questo punto strategico per la visuale, i resti di una muratura a secco di massi rozzamente squadrati, molto possente ed estesa (fino a 2 metri di spessore, 700 metri di lunghezza) sono stati ricondotti all'esistenza di un castelliere dell'et\u00e0 dei metalli (1300 - 1100 a.C.). Attualmente non sono disponibili altri reperti archeologici che ne comprovino la datazione e lo stato di conservazione dei pochi metri ancora visibili \u00e8 molto deteriorato. Per la sua struttura e le tecniche costruttive potrebbe essere assimilato ai manufatti analoghi, non rari nella regione.\nEpoca romana.\nL'espansione romana nella regione partendo da Aquileia, fondata nel 185 a.C. e la necessit\u00e0 di collegare le colonie pi\u00f9 a nord come \"Julium Carnicum\", l'attuale Zuglio ed il Norico, comportarono l'esigenza di vie di comunicazione pi\u00f9 comode e sicure.\nL'antico sentiero di epoca preistorica che si inerpicava sui colli, dapprima fu trasformato in carreggiata, in seguito, sotto l'imperatore Augusto tale percorso sub\u00ec un nuovo rifacimento per renderlo pi\u00f9 agevole con la deviazione verso nord per mantenersi sul fondovalle, passando per l'abitato di Ospedaletto lungo la via Julium Carnicum, gi\u00e0 via Regola OpenStreetMap\nLa strada, conosciuta convenzionalmente con il nome di Iulia Augusta, poco pi\u00f9 a nord in localit\u00e0 \"Rivoli Bianchi\" si biforcava in due rami: uno in direzione del passo di Monte Croce Carnico e uno verso Tolmezzo e Zuglio. Da quest'ultimo ramo inoltre si staccava la via per la Sella di Camporosso, accesso preferenziale alla Valle del Gail per i carri. Resti della pavimentazione di questa importante strada erano ancora visibili oltre l'abitato fino alla fine dell'Ottocento con il nome locale di \"Strade das Slavaris\"\nIn questa posizione strategica all'estremo limite della pianura friulana, il probabile insediamento esistente divenne cos\u00ec Postazione di controllo (statio) o di posta (mansio).\nLa ricchezza di ritrovamenti e documentazioni hanno anche fatto presumere gli storici che il primo nucleo storico della futura Gemona sia stato proprio questo.\nLe tracce di pavimentazioni stradali e di muri ritrovati in zona durante la costruzione della primo tracciato della ferrovia Pontebbana (1875) e in seguito durante i lavori per la variante sulla Strada Statale 13 (1960), lasciano supporre l\u2019esistenza di opere di fortificazione a protezione dell'importante snodo dell\u2019asse viario.\nBen presto questo primo insediamento di servizio si struttur\u00f2 in Vicus.\nA testimonianza di tutto ci\u00f2 vi sono svariati ritrovamenti di reperti databili tra il I e III sec. d.C. e consistenti in statue a bassorilievo, urne cinerarie, monete, iscrizioni funerarie e votive, alcune delle quali furono collocate a Gemona, altre, portate da Girolamo Savorgnan nella fortezza di Osoppo, andarono quasi tutte disperse durante le invasioni austriache e francesi del 1796 e 1797.\nSui dintorni del monte Cumieli, nel 1808, venne rinvenuta da soldati napoleonici una statua di Ercole che diede il nome al luogo del ritrovamento (Monte Ercole).\nInvasioni barbariche e medioevo.\nDalla scarsit\u00e0 di notizie storiche o altre testimonianze posteriori al periodo di sviluppo dell\u2019epoca romana, si deduce un susseguirsi di secoli molto difficili per l\u2019insediamento: pare che il \"vicus\" di Ospedaletto subisse la devastazione una prima volta durante la calata dei Marcomanni e Quadi (166-167 d.C.) e una seconda volta, totalmente, durante le invasioni del V secolo, lasciando la localit\u00e0 in probabile stato di semi abbandono fino dopo la fine delle incursioni ungariche (899-952).\nIl successivo periodo di ricostruzione e sviluppo dei borghi del Friuli dovuto all\u2019opera della chiesa aquileiese, and\u00f2 ad immediato beneficio di Gemona e della vicina Venzone per la loro posizione strategica.\nIl territorio di Ospedaletto, sotto il Patriarca Goffredo di Hohenstaufen (1182-1194), fu feudo del conte Enrico del Tirolo. Verso il 1180 questi, fece erigere una torre di osservazione (ricordata nelle cronache come \"Castello Grossumbergo\" o \"Grotzumberg\") sul Monte Palombaro, a est del paese, a protezione e controllo del territorio di Gemona, di cui aveva ricevuto in beneficio dal Patriarcato di Aquileia la met\u00e0 delle tasse riscosse. Lo sfruttamento della popolazione dovette risultare eccessivo, soprattutto se sommato all\u2019usurpazione dei boschi circostanti che, dal nome storico (Gran Selva) dovevano essere particolarmente estesi.\nCosicch\u00e9, gi\u00e0 poche decine di anni dopo il \"castello\" risultava demolito ed ora le sue tracce sono difficilmente individuabili.\nLa zona di Ospedaletto, cruciale per la viabilit\u00e0, era per\u00f2 costantemente sotto la minaccia delle devastanti piene del Tagliamento.\nTra il 1106 ed il 1200 viene quindi creata la Roggia dei Molini detta anticamente \"Plovie\" con la realizzazione della presa dalle acque del Tagliamento. Le opere diedero origine ad una secca del fiume rendendo disponibili dei terreni utili ad essere edificati.\nSolo intorno alla met\u00e0 del 1300 per\u00f2, grazie alla creazione di argini sul Tagliamento, la zona viene parzialmente protetta dal pericolo di inondazioni, permettendo inoltre di migliorare la viabilit\u00e0 creando il tracciato della strada che attualmente attraversa il paese.\nQuesti lavori furono incentivati dal fatto che, alle persone sottoposte ai \"pioveghi\" (forme di lavoro gratuito a cui era tenuta la popolazione per opere pubbliche da cui il nome \"Plovie\"), veniva assegnato un appezzamento su cui poter costruire una abitazione.\nL'importanza del corso d\u2019acqua artificiale che si venne a creare, oltre alla primaria funzione irrigua, va anche vista in chiave energetica. \u00c8 proprio lungo il corso di tale opera e grazie ad essa che fiorirono numerose attivit\u00e0 produttive come mulini, fucine, segherie, folloni e tintorie.\nIl pericolo di esondazione rimarr\u00e0 comunque ancora presente, essendo l'attivit\u00e0 di consolidamento degli argini documentata almeno fino ai primi anni del secolo XV.\nLa precisa volont\u00e0 di pianificazione del borgo da parte della autorit\u00e0 di Gemona, si evince anche dal contenuto di una delibera che prescrive che le nuove abitazioni abbiano l'orto sul retro dell'edificio anzich\u00e9 di fronte.\nNei primi anni del XIII, visto l\u2019aumento del traffico lungo una delle principali vie di comunicazione fra la attuale Germania e Venezia (e quindi Roma), venne fondato l\u2019Ospedale di Santa Maria dei Colli, con lo scopo di dare assistenza dei pellegrini e viandanti di passaggio.\nNel 1307 si registra l'incendio dell'intera villa di Ospedaletto, Il borgo si trov\u00f2 infatti coinvolto nella guerra fra Gemona e Venzone. L'esercito del Patriarca di Aquileia Pagano della Torre si stabil\u00ec nei dintorni del paese che sub\u00ec il saccheggio e la devastazione per rappresaglia da parte dell'avversario Conte di Gorizia e del Tirolo.\nLo stesso conflitto, che si protrasse per decenni, coinvolger\u00e0 l'abitato e l'Ospedale anche nel 1360 e nel 1392, portando distruzione ed incendi.\nLa fiera di Ospedal Piccolo.\nIl patriarca Giovanni Sobieslaw di Moravia nel 1383, concesse la fiera d'Ognissanti in Ospedaletto Piccolo presso un prato nelle vicinanze della Sega dei De\u2019 Brugni, attuale Borgo Molino.\nOltre al fatto che l'abitato era sede dei lavori di creazione della strada e della roggia, la scelta di tale localit\u00e0 va ricercata nella volont\u00e0 di spostare in luogo pi\u00f9 comodo il centro della citt\u00e0 di Gemona, pi\u00f9 volte esternato dai Patriarchi. La fondazione di un nuovo centro, ubicato grossomodo in questi luoghi venne infatti proposta nel 1297 da Raimondo Della Torre con il nome di \"Milano Raimonda\", dai nomi della sua citt\u00e0 d'origine e suo personale e nel 1351 Patriarca Nicola di Lussemburgo con il nome di \"Charola\" in onore del fratellastro, l'imperatore Carlo IV.\nL'evento durava dai due giorni precedenti la data di Ognissanti al giorno successivo (30 ottobre\u00a0\u2013 2 novembre).\nIl comune aveva l'onere di fornire strutture provvisorie e supporto logistico necessari al suo svolgimento (casette di legno, ponti sulla roggia, recinzioni, guardiani eccetera)\nL'apertura era officiata dal capitano di Gemona, preceduto da trombettieri e vessillo comunale, il quale rimaneva sul luogo della fiera per tutta la sua durata.\nFurono emesse delle prescrizioni al fine di evitare che i commercianti ed artigiani disertassero la manifestazione, imponendone la presenza fintanto che vi fossero rimaste le insegne comunali.\nAi trasgressori veniva comminata una multa ed interdetta la professione per un anno.\nDopo sei anni la fiera venne spostata nel luogo dell'attuale borgata di Piovega, da dove, dopo un periodo di tempo non conosciuto, venne portata all'interno della cerchia muraria di Gemona (precisamente in \"Piazza Nuova\", l'attuale Piazza Garibaldi)\nL'ospedale di Santo Spirito.\nL'istituto, fondato agli inizi del XIII secolo, con la sua serie ininterrotta di priori dal 1260 al 1778, durante la sua esistenza fu il centro spirituale, politico ed economico attorno al quale gravit\u00f2 la comunit\u00e0.\nAffiliato all'omonimo istituto romano dell'ordine degli Ospedalieri di Santo Spirito, al suo massimo splendore, vantava possedimenti in molte zone del territorio gemonese, in Carnia, lungo la Val Canale-Canale del Ferro ed importanti rendite in Carinzia.\nLa prima testimonianza certa della sua esistenza si trova in un atto di del 1213. All'epoca viene citato come \"Hospitale Beate Sante Marie vie stricte de Canale de Carantana\". Il luogo su cui sorgeva continu\u00f2 ad avere un nome indefinito per ancora qualche decennio. L\u2019importanza di questa Istituzione nei secoli a venire sar\u00e0 fondamentale per il borgo che andava via via strutturandosi al suo cospetto, tanto che questi ne eredit\u00f2 il nome. Gi\u00e0 nel 1285 si ha notizia della \"Villa Hospitalis\".\nLa sua crescente potenza caus\u00f2 inevitabilmente una certa frizione con il Comune di Gemona, con il quale non mancarono episodi di aperto contrasto per varie ragioni.\nDopo oltre cinque secoli di storia l'ospedale venne abolito dal doge di Venezia nel 1785.\nPur rimanendo nell'orbita amministrativa di Gemona, la secolare istituzione ha infuso nella comunit\u00e0 il senso di appartenenza ed identit\u00e0 peculiari che da sempre la contraddistinguono.\nNotizie dei secoli XV\u2013XVIII.\nQuesto periodo vede dapprima il consolidarsi delle attivit\u00e0 dell'ospedale e la conseguente espansione del borgo, Nel corso dei secoli, in seguito alle mutate condizioni economiche generali, il Comune di Gemona e il Priorato di Santo Spirito andranno perdendo sempre pi\u00f9 importanza economica e politica.\nNon di rado il territorio fu flagellato da terremoti (tra i pi\u00f9 disastrosi quelli del gennaio 1348 e del marzo 1511).\nPer la sua natura, poi, l'ospedale fu un luogo molto esposto alle epidemie.\nDei diversi episodi di peste documentati, quello del 1495 \u00e8 ricordato come particolarmente tragico. A Gemona provoc\u00f2 la morte di oltre 200 persone, fu detta \"Peste Slesiana\" dall'origine delle persone che importarono il contagio. Altro episodio di tale morbo \u00e8 citato nel 1575.\nPassaggi di eserciti avrebbero funestato le sorti del villaggio: Veneti (1508) e Tedeschi (1516).\nLe poche notizie giunteci dalle cronache di questi secoli, testimoniano la presenza di due mulini, due fornaci di calce ed una locanda appartenente ai Prampero signori di Gemona. e che fior\u00ec l'industria del trasporto e la lavorazione del legno.\nDopo il sisma del 1511 il borgo venne ricostruito con l\u2019edificazione di alcune belle dimore da parte delle famiglie nobili o possidenti del paese (Minisini, Stroili-Taglialegna, Cappellari...)\nNel 1594 si registra la visita pastorale del Patriarca Francesco Barbaro che ordin\u00f2 lavori di restauro nelle chiese del Priorato e in quella di Ognissanti.\nStoria contemporanea.\nGuerre napoleoniche.\nLa localit\u00e0 \"Rivoli Bianchi\" poco a nord di Ospedaletto fu teatro di un importante evento bellico durante la quinta coalizione.\nIl 10 aprile 1809 i reparti austriaci comandati dal colonnello Anton von Volkmann (tre battaglioni, due squadroni di Ussari e mezza batteria), nella loro discesa lungo il Canale del Ferro, occuparono Venzone e si scontrarono con le truppe napoleoniche delle divisioni comandate dal generale Jean-Baptiste Broussier e, di rincalzo, dal generale Jean Mathieu Seras. I Francesi nonostante l\u2019appoggio delle batterie di cannoni appostate sul monte Cumieli, furono costretti a ripiegare temporaneamente in direzione sud, lasciando il paese gravemente danneggiato dal saccheggio e dall\u2019allagamento provocato per coprire il disimpegno. La battaglia, durata molte ore, caus\u00f2 diverse centinaia di morti fra gli Austriaci e circa cento nelle linee avversarie. I caduti furono sepolti in una fossa comune scavata alle pendici dei colli al margine dell\u2019abitato.\nNella loro controffensiva del maggio 1809, i francesi devastarono nuovamente il borgo.\nRelegata alla periferia del Regno Lombardo Veneto e dal 1866 Regno di Italia in una regione da sempre contraddistinta da arretratezza e povert\u00e0, nonostante la maggior parte della popolazione fosse dedita all'agricoltura ed allevamento di sussistenza e l'emigrazione pi\u00f9 o meno stagionale fosse endemica, nella zona si distinsero alcune attivit\u00e0 economiche di qualche rilevanza: lungo il Tagliamento, la fluitazione dei tronchi sin dal medioevo aveva ad Ospedaletto punto di appoggio nel luogo che ancor oggi viene chiamata \"Porto\" (in friulano \"Il Pu\u00e0rt\").\nA met\u00e0 del XIX secolo vi era un rinomato birrificio (Cappellari e comp.) che impiegava alcune decine di operai e produceva una birra \"\"\u2026 che riesce eccellente, e viene spedita non solo in tutto il Friuli ma anche a Venezia ed a Milano\".\"\nPer un certo periodo fior\u00ec poi l\u2019economia legata alla coltivazione dei bachi e lavorazione della seta: Gli stabilimenti Kechler di Venzone e Ospedaletto negli anni ottanta del XIX secolo occupavano circa 130 setaiole.\nL\u2019imprenditore proprietario degli stabilimenti fu anche uno dei promotori di una importante opera di captazione delle acque a scopo irriguo, la cui presa principale dal 1911 si trova poco distante da quella della medioevale Roggia dei Molini.\nLo sbarramento realizzato dal Consorzio Ledra Tagliamento fra gli anni 1881-1885, deviando gran parte delle acque del Tagliamento, alimenta ancora oggi le canalizzazioni dell\u2019intero medio Friuli, realizzando finalmente un progetto proposto tre secoli prima da Giulio Savorgnan che nel 1592 ne chiese l\u2019autorizzazione tramite una supplica al Doge di Venezia.\nNel 1883 in paese venne fondata la latteria turnaria con 22 soci.\nNel 1908 venne istituito un consorzio agrario detto \"Unione Agricola\".\nL'elettrificazione della localit\u00e0 ebbe inizio nel 1912.\nPrima guerra mondiale.\nLa posizione del paese, passaggio obbligato per la stretta di Venzone, da sempre offre comodo accesso a punti strategici per l'avvistamento e la difesa militare del territorio.\nQuesta conformazione venne sfruttata anche nell\u2019approntamento della fortezza dell\u2019alto Tagliamento, sistema di opere militari erette nei primi anni del XX secolo a difesa del Regno di Italia dalle invasioni provenienti da nord.\nNegli anni 1903-1912 sulla collina sovrastante Ospedaletto detta \"Monte Ercole\", venne edificata una di queste opere, dotata di 4 bocche da fuoco tipo Armstrong calibro 149 in cupola corazzata, appostamenti per fucilieri e mitragliatrici, depositi munizioni, caserme e locali di servizio.\nGli eventi bellici coinvolsero direttamente il paese dopo la rotta di Caporetto. Il forte, gi\u00e0 disarmato nel 1915, venne fatto esplodere dagli italiani in ritirata il giorno 29 ottobre 1917 senza essere mai stato utilizzato in azioni di guerra. Lo scoppio lesion\u00f2 anche alcune abitazioni della frazione.\nSegu\u00ec l\u2019esodo parziale della popolazione e l\u2019occupazione Austro-Tedesca.\nQuesta, condotta localmente da reparti ungheresi, termin\u00f2 con la ritirata delle stesse, avvenuta il 6 novembre 1918, non prima di aver requisito le campane e fatto nuovamente deflagrare le opere militari (18 ottobre 1918).\nCome nella maggior parte del continente, al termine delle ostilit\u00e0 la maggior parte della popolazione conobbe un periodo di estrema difficolt\u00e0 economica.\nNel 1917, dopo anni di contrasti con la Cappellania di Gemona, Ospedaletto era ridiventata parrocchia indipendente.\nSeconda guerra mondiale e dopoguerra.\nOspedaletto ebbe la sua esperienza diretta nel conflitto con l'ingresso dei primi mezzi corazzati dell\u2019armata di invasione tedesca, avvenuto il 29 agosto 1943.\nDa subito iniziarono gli atti di sabotaggio delle formazioni partigiane (in loco era attivo il Battaglione Prealpi della Brigata Osoppo), contro i cantieri di rafforzamento delle opere di difesa impiantati dal comando germanico e le conseguenti rappresaglie nazifasciste verso la popolazione.\nIl 26 agosto 1944 in due ondate di incursioni aeree alleate, vennero prese di mira le vie di comunicazione a nord del paese. Il primo attacco danneggi\u00f2 gravemente il viadotto della ferrovia, Il secondo prese erroneamente come riferimento la nube di polvere del primo bombardamento, che nel frattempo era stata mossa dal vento, sganciando gli ordigni nei pressi del lago Minisini, a pochissima distanza dalle abitazioni. Solo per caso non vi furono danni a persone o cose.\nA protezione della popolazione vennero approntati rifugi antiaerei sotterranei, uno di questi fu la cantina scavata nella roccia dell\u2019ex birrificio Cappellari, un altro aveva l\u2019accesso presso il sagrato della chiesa di Santo Spirito.\nLa zona era interessata da importanti lavori commissionati all\u2019Organizzazione Todt per la costruzione di un imponente sbarramento anticarro e molte persone del luogo furono impiegate in tali operazioni.\nCon il conflitto ufficialmente terminato e Gemona gi\u00e0 in mano agli alleati, a Ospedaletto resistette ancora un contingente tedesco a difesa dei cantieri (vennero impiegate anche le milizie Cosacche di stanza nella zona) e a copertura della ritirata delle proprie truppe. Nonostante le continue azioni di sabotaggio da parte dei partigiani ed i bombardamenti alleati (specialmente sulle zone dei Rivoli Bianchi), le ultime formazioni dell\u2019esercito invasore lasciarono il paese combattendo solamente il giorno 4 maggio 1945.\nAnche il secondo dopoguerra fu contrassegnato da condizioni economiche molto gravose. La disoccupazione fu la causa di una forte spinta migratoria che si protrasse fino alla fine degli anni \u201860 del XX secolo e che interess\u00f2 indistintamente tutte le localit\u00e0 della zona. Lentamente comunque si andava ricostruendo il tessuto economico e sociale del paese.\nL'acquedotto fu installato nei primi anni del 1950 andando a rimpiazzare le fontane pubbliche situate in vari punti della borgata.\nDal 1950 al 1962 fu perfino attiva una piccola stazione ferroviaria, presso il casello che era presente lungo il precedente tracciato della ferrovia Pontebbana.\nTerremoto del 1976.\nAlle ore 21:00:12 del 6 maggio 1976 una violentissima scossa di terremoto, durata 55 secondi devast\u00f2 il Friuli centrale causando centinaia di morti e decine di migliaia di senzatetto. L\u2019epicentro \u00e8 stato localizzato a pochi chilometri dal paese che, nonostante gli enormi danni materiali, ebbe a contare un numero sorprendentemente basso di vittime.\nLa distruzione venne amplificata dai successivi eventi tellurici del settembre 1976.\nLa ricostruzione con criteri antisismici di tutte le strutture si \u00e8 protratta fino alla fine degli anni ottanta.\nSociet\u00e0.\nLingue e dialetti.\nA Ospedaletto, accanto alla lingua italiana, la popolazione utilizza il Gemonese, una delle molteplici varianti della lingua friulana del medio Tagliamento. Nel territorio comunale vige la Legge regionale 18 dicembre 2007, n. 29 \"Norme per la tutela, valorizzazione e promozione della lingua friulana\"\nCultura.\nIstruzione.\nAccanto alle scuole comunali, presenti almeno dal 1867, il 13 novembre del 1913 nacque l\u2019asilo infantile \u201cRegina Margherita\u201d su iniziativa dell\u2019allora cappellano don Giuseppe Comelli. Dal 1915 fu ospitato nell\u2019edificio eretto dai volontari del paese su un terreno donato dal cav. Antonio Stroili-Taglialegna. L\u2019istruzione fu affidata alle suore Francescane del Sacro Cuore di Gemona del Friuli.\nOltre all\u2019accoglienza ed educazione dell\u2019infanzia, la formazione riguard\u00f2 anche altre fasce di et\u00e0 con l\u2019organizzazione di corsi di cucito destinati alle ragazze.\nIn entrambi i conflitti fu requisito dagli eserciti invasori e destinato ad uso dei militari.\nLa scuola venne intitolata al compaesano Monsignor Tarcisio Martina nel novembre del 1975, pochi mesi prima della completa distruzione dell\u2019edificio causata dal terremoto del 1976.\nL\u2019asilo comunque continu\u00f2 la sua funzione dapprima in alloggi provvisori ed attualmente nella ricostruita sede."}
{"id": "8388430", "revid": "767487", "url": "https://it.wikipedia.org/wiki?curid=8388430", "title": "Survive the Night", "text": "Survive the Night \u00e8 un film del 2020 diretto da Matt Eskandari. con Bruce Willis, Chad Michael Murray, and Shea Buckner.\nTrama.\nDue ladri, i fratelli Jamie e Matthias Granger, mettono a segno una sanguinosa rapina e aspirano a fuggire in Messico con l\u2019obiettivo di far perdere le proprie tracce e godersi il bottino. Durante una sosta in una stazione di servizio, per\u00f2, qualcosa va storto e si verifica un imprevisto scontro a fuoco, nel quale perdono la vita due innocenti, mentre Matthias rimane gravemente ferito ad una gamba. Impossibilitati a recarsi in ospedale, i due decidono di seguire un medico fino a casa sua, nel tentativo di ottenere le cure necessarie.\nLo sfortunato dottore \u00e8 Rich Clark, il quale ha visto da poco crollare la propria carriera in seguito alla morte di un suo paziente. Ritiratosi in cerca di pace nella sua cittadina natale insieme alla moglie e alla figlia adolescente, egli soggiorna ultimamente nella casa dei suoi genitori. \u00c8 proprio in questa che si intrufoleranno i due criminali, prendendo in ostaggio i presenti. Mentre Rich tenter\u00e0 di temporeggiare con loro, cercando di curare la ferita di Matthias, suo padre Frank, arcigno sceriffo in pensione, far\u00e0 di tutto per salvare la sua famiglia e per far giustizia, difendendola con le unghie e con i denti dai due malcapitati fratelli in fuga.\nPromozione.\nIl trailer \u00e8 stato pubblicato il 26 marzo 2020.\nDistribuzione.\nLa pellicola \u00e8 stata distribuita on demand negli Stati Uniti a partire dal 22 maggio 2020."}
{"id": "8388432", "revid": "1543377", "url": "https://it.wikipedia.org/wiki?curid=8388432", "title": "Andrew Faber", "text": " \nBiografia.\nInizia nel 2014 a raccogliere i suoi primi componimenti. A distanza di circa sei anni \u00e8 tra i poeti pi\u00f9 seguiti del web insieme a Guido Catalano e Gio Evan. Nel 2016 esce la sua prima silloge poetica dal titolo: \"Non ho ancora ucciso nessuno\" per la casa editrice torinese Miraggi Edizioni, a cui seguono nel 2017 \"D'amore, di rabbia, di te\" e nel 2018 \"Fermo al semaforo in attesa di trovare un titolo, vidi passare la donna pi\u00f9 bella della storia dell'umanit\u00e0\". \nEsordisce a teatro con lo spettacolo P-FACTOR sempre nell\u2019anno 2016, insieme agli attori Marco Marzocca e Stefano Sarcinelli. Ad inizi 2019 incomincia a lavorare al suo primo romanzo dal titolo \"Cento secondi in una vita\", una storia semi autobiografica che tratta in maniera tragicomico-romantica il tema dell'ansia e del panico. "}
{"id": "8388435", "revid": "124295566", "url": "https://it.wikipedia.org/wiki?curid=8388435", "title": "Jay Underwood", "text": "Biografia.\nJay Underwood ha raggiunto la fama negli anni 80 ricoprendo il ruolo da protagonista nel fortunato film \"Il ragazzo che sapeva volare\". In seguito \u00e8 apparso in \"Io e zio Buck\".\nDivenuto nel 2007 pastore battista, ha da allora ridotto notevolmente l'attivit\u00e0 cinematografica, recitando perlopi\u00f9 in piccole parti. Svolge il suo ministero religioso a Weaverville, in California, dove vive con la moglie e i loro tre figli."}
{"id": "8388438", "revid": "62004", "url": "https://it.wikipedia.org/wiki?curid=8388438", "title": "Kurt Van De Wouwer", "text": ""}
{"id": "8388439", "revid": "767487", "url": "https://it.wikipedia.org/wiki?curid=8388439", "title": "Le libertin", "text": "Le libertin \u00e8 un film del 2000 diretto da Gabriel Aghion."}
{"id": "8388442", "revid": "767487", "url": "https://it.wikipedia.org/wiki?curid=8388442", "title": "Bad Education", "text": "Bad Education \u00e8 un film del 2019 diretto da Cory Finley.\nTrama.\nNel 2002, il dottor Frank Tassone \u00e8 sovrintendente del distretto scolastico libero della Roslyn Union a Long Island. Frank e l'assistente sovrintendente Pam Gluckin hanno supervisionato importanti miglioramenti nel distretto, tali da rendere la Roslyn High School la quarta scuola pubblica del Paese. Le prestazioni della scuola stimolano l'economia locale, raccogliendo ricompense per il presidente del consiglio scolastico e l'agente immobiliare Bob Spicer. Amato da studenti e genitori, Frank afferma di aver perso sua moglie diversi anni fa e rifiuta le \"avances\" di alcune delle madri locali: in realt\u00e1 \u00e9 omosessuale e ha un affetto stabile con il quale convive da oltre trent'anni anni. Partecipando a una conferenza a Las Vegas, inizia una relazione con il suo ex studente Kyle Contreras.\nLa giornalista studentessa Rachel Bhargava sta scrivendo un articolo per il giornale della scuola di Roslyn su un ponte SkyWalk che la scuola intende costruire, e Frank la incoraggia allegramente a trattare il suo articolo come farebbe qualsiasi giornalista di spicco. Rachel indaga sul progetto, irritata da Pam, e nota irregolarit\u00e0 nelle finanze del distretto. Pam \u00e8 proprietaria di una carta di credito della scuola che usa fraudolentemente e che incoraggia sua nipote Jenny, un'impiegata distrettuale nella stessa scuola, a utilizzare. Pam incarica suo figlio nell'acquisto di materiali da costruzione per migliaia di dollari per la ristrutturazione della loro abitazione, il figlio incautamente rivela l'indirizzo privato della madre, e Bob viene avvisato da un parente che lavora nel negozio.\nBob e il consiglio scolastico affrontano Pam, rendendosi conto che la donna ha sottratto almeno dollari in fondi dei contribuenti. Frank li convince a gestire la questione in silenzio, descrivendo in dettaglio le conseguenze che uno scandalo pubblico avrebbe sulla scuola e sulla comunit\u00e0. Acconsentono a nascondere l'appropriazione indebita, costringendo Pam a pagare la restituzione e dimettersi; il consiglio annuncia il suo brusco ritiro a causa di una grave malattia. Convincendo il revisore distrettuale Phil Metzger a falsificare i registri finanziari, Frank lo nomina come sostituto temporaneo di Pam. Frank trasferisce Jenny a un ruolo meno visibile in archivio, minacciando di esporre il proprio uso improprio dei fondi quando tenta di coinvolgerlo.\nRachel continua la sua indagine, scoprendo le prove dell'appropriazione indebita sotto forma di ordini di fornitura che non sono mai stati eseguiti e massicce spese di consulenza pagate a societ\u00e0 sconosciute, inclusa la concessionaria di auto del marito di Pam. Trova una spesa annuale di da parte di Wordpower Tech e visitando l'indirizzo indicato, scopre essere un appartamento di Manhattan. Un uomo risponde alla porta e Rachel, sorpresa che si tratti di una residenza e non di un ufficio, se ne va, ma sulla soglia dell'ascensore incontra Frank che vede entrare nell\u2019appartamento. Il proprietario dell'abitazione \u00e8 Tom Tuggiero, il marito di Frank, e Rachel si rende conto che Wordpower Tech \u00e8 una copertura creata da Frank, coinvolto nell'appropriazione indebita. Frank in seguito avverte Rachel della potenziale ricaduta per aver smascherato la storia.\nPhil informa Frank di una spesa incriminante: Frank ha utilizzato i fondi distrettuali per acquistare due biglietti in prima classe per Londra. Frank minaccia di incolpare Phil per non aver colto il piano di Pam e aver preso parte alla copertura. Phil accetta di tacere, ma Rachel pubblica la sua storia sul giornale della scuola, esponendo il ruolo chiave di Frank nell'appropriazione indebita. Insistendo nel dire che ha agito nel migliore interesse della scuola, Frank implora Bob di non confermare lo scandalo fino a quando il bilancio della scuola non sarebbe stato approvato, ma Bob e il consiglio scolastico riferiscono la copertura nella sua interezza.\nPam, Jenny e Phil vengono arrestati; quando le autorit\u00e0 minacciano di perseguire la sua famiglia, Pam accetta di testimoniare contro Frank e consegna le prove del piano. Tom viene informato della seconda vita di Frank con Kyle e Rachel diventa redattore capo del giornale della scuola. Frank si dimette, fugge in Nevada con decine di migliaia di dollari in contanti e si trasferisce con Kyle in una casa che Frank ha comprato per lui. Alla fine viene arrestato, riportato a New York e condannato. In prigione, Frank sogna di essere tornato a Roslyn, dove si congratula per essere diventato la scuola numero uno del Paese.\nL'epilogo rivela che Frank \u00e8 stato condannato per appropriazione indebita di 2,2 milioni di dollari e condannato a 4-12 anni di prigione. Pam, che si \u00e8 dichiarata colpevole di appropriazione indebita di 4,3 milioni di dollari e ha testimoniato contro Frank, \u00e8 stata condannata a 3-9 anni di prigione; il totale sottratto \u00e8 di 11 milioni di dollari, il pi\u00f9 grande furto scolastico nella storia americana. Tuttavia, a causa di una svista nei regolamenti pensionistici statali, Frank riceve una pensione pari a $ l'anno.\nDistribuzione.\n\u00c8 stato presentato in anteprima mondiale al Toronto International Film Festival l'8 settembre 2019. Poco dopo, HBO \nFilms ha acquisito i diritti di distribuzione del film per 17.5 milioni di dollari. Il film \u00e8 stato distribuito da HBO il 25 aprile 2020 ed \u00e8 entrato a far parte della catalogo della piattaforma HBO Max, lanciata il 27 maggio dello stesso anno."}
{"id": "8388445", "revid": "868829", "url": "https://it.wikipedia.org/wiki?curid=8388445", "title": "Eparan solfato", "text": "L'eparan solfato \u00e8 un GAG (glicosamminoglicano) solforilato che crea legami con proteine. L'eparan solfato e l'eparina sono distribuiti maggiormente nelle membrane basali delle arterie polmonari, nei granuli dei mastociti, nel fegato e nei polmoni.\nL'eparan solfato ha una struttura analoga a quella dell\u2019eparina, tuttavia possiede pi\u00f9 gruppi O-solfati e gruppi N-acetilici."}
{"id": "8388452", "revid": "767487", "url": "https://it.wikipedia.org/wiki?curid=8388452", "title": "Ne r\u00e9veillez pas un flic qui dort", "text": "Ne r\u00e9veillez pas un flic qui dort (\"Ne r\u00e9veillez pas un flic qui dort\") \u00e8 un film del 1988 diretto da Jos\u00e9 Pinheiro."}
{"id": "8388455", "revid": "1674303", "url": "https://it.wikipedia.org/wiki?curid=8388455", "title": "Domenica di sangue di Altona", "text": "La domenica di sangue di Altona (in tedesco: \"Altonaer Blutsonntag\" ) del 17 luglio 1932, fu un violento scontro che caus\u00f2 18 morti e 285 feriti tra i circa 7.500 membri delle \"Sturmabteilung\" (SA), le \"Schutzstaffel\" (SS) dello NSDAP, la polizia, civili astanti e i sostenitori del Partito Comunista di Germania (KPD), nella localit\u00e0 omonimia, oggi incorporata da Amburgo ma allora parte dello Schleswig-Holstein, in Prussia.\nConseguenze.\nTale incidente fu usato dal governo del cancelliere Franz von Papen e dal presidente del Reich Hindenburg, come scusa per deporre, nel cosiddetto \"Colpo di Stato in Prussia\"\" del 20 luglio 1932, il governo prussiano in carica per mezzo di un decreto di emergenza."}
{"id": "8388459", "revid": "599013", "url": "https://it.wikipedia.org/wiki?curid=8388459", "title": "Ali Khalafalla", "text": "Biografia.\nHa rappresentato l' ai Giochi olimpici estivi di , classificandosi al 23\u00ba posto nei 50 metri stile libero."}
{"id": "8388475", "revid": "101175", "url": "https://it.wikipedia.org/wiki?curid=8388475", "title": "Daniel Amatria\u00edn Vila", "text": ""}
{"id": "8388477", "revid": "767487", "url": "https://it.wikipedia.org/wiki?curid=8388477", "title": "Shocking Love", "text": "Shocking Love (\"On ne meurt que deux fois\") \u00e8 un film del 1985 diretto da Jacques Deray.\nIl film \u00e8 basato sul libro \"He Died with His Eyes Open\" di Derek Raymond del 1984."}
{"id": "8388478", "revid": "640389", "url": "https://it.wikipedia.org/wiki?curid=8388478", "title": "Alfonso Alfonsi", "text": "Fu il primo sindaco di Velletri elettivo.\nBiografia.\nAlfonso Alfonsi, di professione notaio, fu eletto sindaco di Velletri nel 1890. Questo primo mandato termin\u00f2 nel 1897, quando fu sostituito dal commissario governativo Federico Spairani. Il secondo mandato dur\u00f2 dal 1906 al 1909, anno in cui il politico veliterno venne sostituito nuovamente da un commissario governativo, Filateo Lozzi. \nAlfonsi apparteneva al movimento repubblicano e fu in stretto rapporto con Menotti Garibaldi, deputato della Sinistra storica al Parlamento nel collegio di Velletri dal 1876 al 1897. \nNel 1873 fu eletto consigliere comunale e l'anno dopo fece approvare con una sua proposta una rendita vitalizia a favore di Giuseppe Garibaldi.\nNel 1875 fond\u00f2 a Velletri il Circolo Progressista e nel 1880 si fece promotore di un meeting nella stessa citt\u00e0 per l'allargamento del suffragio universale.\nIl 1\u00ba giugno 1919 con una cerimonia a cui parteciparono pi\u00f9 di cento persone e che vide la presenza di esponenti repubblicani e democratici, le autorit\u00e0 comunali di Velletri commemorarono e omaggiarono il politico veliterno con parole di stima e di riconoscenza."}
{"id": "8388486", "revid": "404449", "url": "https://it.wikipedia.org/wiki?curid=8388486", "title": "Ospedaletto di Gemona del Friuli", "text": ""}
{"id": "8388488", "revid": "287204", "url": "https://it.wikipedia.org/wiki?curid=8388488", "title": "Taylor &amp; Francis", "text": "Taylor &amp; Francis Group \u00e8 una casa editrice britannica internazionale che pubblica libri e riviste accademiche. \u00c8 una divisione di Informa plc, una casa editrice con sede nel Regno Unito e azienda di conferenze.\nPanoramica.\nL'azienda fu fondata nel 1852 quando William Francis si un\u00ec a Richard Taylor nella sua attivit\u00e0 editoriale. Taylor aveva fondato la sua azienda nel 1798. La loro attivit\u00e0 copre agricoltura, chimica, istruzione, ingegneria, geografia, legge, matematica, medicina e scienze sociali.\nIl figlio di Francis, Richard Taunton Francis (1883\u20131930), fu il solo socio della ditta dal 1917 al 1930.\nNel 1965, Taylor &amp; Francis avvi\u00f2 Wykeham Publications e inizi\u00f2 la pubblicazione di libri. T&amp;F acquis\u00ec Hemisphere Publishing nel 1988 e la societ\u00e0 \u00e8 stata ribattezzata Taylor &amp; Francis Group per riflettere il numero crescente di marchi. Taylor &amp; Francis lasci\u00f2 il business della stampa nel 1990, per concentrarsi sulla pubblicazione. Nel 1998 si quot\u00f2 alla Borsa di Londra e nello stesso anno acquis\u00ec il suo competitor Routledge per 90 milioni di sterline. L'acquisizione di altri editori \u00e8 rimasta una parte fondamentale della strategia aziendale del gruppo. Si \u00e8 fusa con Informa nel 2004 per creare una nuova societ\u00e0 chiamata T&amp;F Informa, che in seguito sarebbe di nuovo stata chiamata \"Informa\". In seguito alla fusione, T&amp;F ha chiuso lo storico ufficio di Routledge a New Fetter Lane a Londra e si \u00e8 trasferita nell'attuale sede di Milton Park, nell'Oxfordshire. Taylor &amp; Francis Group ora costituisce il ramo di editoria accademica di Informa e nel 2017 ha rappresentato il 30,2% delle entrate del gruppo e il 38,1% dell'utile rettificato.\nTaylor &amp; Francis pubblica oltre 2.700 riviste e circa 7000 nuovi libri ogni anno, con un catalogo di oltre 140.000 titoli disponibili in formato cartaceo e digitale. Utilizza il marchio di Routledge per le sue pubblicazioni in discipline umanistiche, scienze sociali, scienze comportamentali, diritto e istruzione e il marchio della CRC Press per le sue pubblicazioni in scienze, tecnologia, ingegneria e matematica. Nel 2017, T&amp;F ha venduto asset dal suo marchio Garland Science a WW Norton &amp; Company e ha smesso di usare quel marchio.\nSebbene generalmente considerato il pi\u00f9 piccolo dei \"Big Four\" editori STEM (Reed-Elsevier, Wiley-Blackwell, Springer e Taylor &amp; Francis), si presume che la sua impronta Routledge sia il pi\u00f9 grande editore accademico globale nell'ambito delle discipline umanistiche e delle scienze sociali. Le riviste dell'azienda sono rese disponibili attraverso il sito web Taylor &amp; Francis Online dal giugno 2011. Prima di ci\u00f2 erano fornite attraverso il sito web Informaworld. Gli ebook di Taylor &amp; Francis sono ora disponibili tramite il sito web TaylorFrancis. Taylor &amp; Francis gestisce una serie di servizi web per i suoi contenuti digitali, tra cui Routledge Handbooks Online, Routledge Performance Archive, Secret Intelligence Files e Routledge Encyclopedia of Modernism. Taylor &amp; Francis offre opzioni di pubblicazione open access sia nelle divisioni dei libri sia nelle riviste, sia attraverso il marchio delle riviste Cogent Open Access.\nTaylor &amp; Francis \u00e8 membro di numerosi organismi editoriali professionali tra cui la Open Access Scholarly Publishers Association, la International Association of Scientific, Technical and Medical Publishers, la Association of Learned &amp; Professional Society Publishers e The Publishers Association. Nel 2017, dopo averci collaborato per diversi anni, T&amp;F ha acquistato Colwiz, societ\u00e0 specializzata in risorse digitali. Nel gennaio 2020, T&amp;F ha acquistato la piattaforma di pubblicazione di ricerca aperta F1000.\nIl vecchio logo Taylor e Francis raffigura una mano che versa olio in una lampada accesa, insieme alla frase latina \"alere flammam\": alimentare la fiamma (della conoscenza). Il logo moderno \u00e8 una lampada a olio stilizzata in un cerchio.\nDati dell'azienda.\nLa sua sede principale si trova a Milton Park, Abingdon nel Regno Unito, con altri uffici a Stoccolma, Leida, New York, Boca Raton, Filadelfia, Kentucky, Singapore, Kuala Lumpur, Hong Kong, Pechino, Shanghai, Taipei, Melbourne, Sydney, Citt\u00e0 del Capo, Tokyo e Nuova Delhi.\nTaylor &amp; Francis ha riportato un divario retributivo di genere nel 2017 del 24,2% per la sua forza lavoro nel Regno Unito, mentre la mediana era dell'8%. Il fatto che la retribuzione media per le donne sia significativamente peggiore della retribuzione mediana (rispetto agli uomini) mostra che le donne sono sottorappresentate nelle posizioni con la retribuzione pi\u00f9 elevata.\nControversie.\nNel 2013, l'intero consiglio di amministrazione del \"Journal of Library Administration\" si \u00e8 dimesso in una disputa sugli accordi di licenza degli autori.\nNel 2016, \"Critical Reviews in Toxicology\" \u00e8 stato accusato dal Center for Public Integrity di essere un \"mediatore di scienza spazzatura\". Si \u00e8 scoperto che la Monsanto ha lavorato con una societ\u00e0 di consulenza esterna per indurre la rivista a pubblicare una rassegna parziale degli effetti sulla salute del suo prodotto \"Roundup\".\nNel 2017, Taylor e Francis \u00e8 stata fortemente criticata per aver liquidato il caporedattore dell\"'International Journal of Occupational and Environmental Health\", che ha accettato articoli critici degli interessi aziendali. La societ\u00e0 ha sostituito l'editore con un consulente aziendale senza consultare il comitato editoriale.\nLa rivista \"Cogent Social Sciences\" accett\u00f2 un articolo bufala, \"The conceptual penis as a social construct\" (\"Il pene concettuale come un costrutto sociale\"), che era stato respinto da un'altra rivista di Taylor &amp; Francis, \"Norma: International Journal for Masculinity Studies.\" Quando gli autori hanno annunciato la bufala, l'articolo \u00e8 stato ritirato.\nNel dicembre 2018, la rivista \"Dynamical Systems ha\" accettato il documento \"Saturation of Generalized Partially Hyperbolic Attractors\" (\"Saturazione di attrattori parzialmente iperbolici generalizzati\") solo per ritirarlo dopo la pubblicazione a causa della nazionalit\u00e0 iraniana degli autori. La European Mathematical Society ha condannato il ritiro e in seguito ha dichiarato che Taylor e Francis aveva accettato di annullare la decisione. Anche nel 2013 erano stati riportati casi di riviste di Taylor &amp; Francis che discriminavano gli autori iraniani."}
{"id": "8388490", "revid": "1345932", "url": "https://it.wikipedia.org/wiki?curid=8388490", "title": "Ghiacciaio del Principe Edoardo", "text": "Il ghiacciaio del Principe Edoardo \u00e8 un ghiacciaio tributario lungo circa 11\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, e fluisce verso nord a partire dall'altopiano di Cotton scorrendo lungo il versante occidentale della cresta Hochstein fino a unire il proprio flusso a quello del ghiacciaio Nimrod.\nStoria.\nIl ghiacciaio del Principe Edoardo \u00e8 stato cos\u00ec battezzato dal Comitato neozelandese per i toponimi antartici in onore del principe Edoardo, conte di Wessex, quarto e ultimo figlio della regina Elisabetta II e di Filippo di Edimburgo."}
{"id": "8388491", "revid": "1345932", "url": "https://it.wikipedia.org/wiki?curid=8388491", "title": "Ghiacciaio Hamilton (costa di Shackleton)", "text": "Il ghiacciaio Hamilton \u00e8 un ghiacciaio tributario lungo circa 22\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, e fluisce verso nord a partire dal versante nord-occidentale dell'altopiano Markham fino a unire il proprio flusso, a cui lungo il percorso si \u00e8 unito quello del ghiacciaio del Principe di Galles, a quello del ghiacciaio Nimrod.\nStoria.\nIl ghiacciaio Hamilton \u00e8 stato cos\u00ec battezzato dai membri della squadra settentrionale della spedizione di ricognizione antartica neozelandese svolta nel periodo 1960-61 in onore di W. M. Hamilton, allora segretario del dipartimento per la ricerca industriale e scientifica neozelandese."}
{"id": "8388492", "revid": "1345932", "url": "https://it.wikipedia.org/wiki?curid=8388492", "title": "Ghiacciaio del Principe di Galles", "text": "Il ghiacciaio del Principe di Galles \u00e8 un ghiacciaio tributario lungo circa 18\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, e fluisce verso nord, scorrendo tra la dorsale Hochstein e la dorsale Kohmyr, fino a unire il proprio flusso a quello del ghiacciaio Hamilton.\nStoria.\nIl ghiacciaio del Principe di Galles \u00e8 stato cos\u00ec battezzato dai membri della squadra settentrionale della spedizione di ricognizione antartica neozelandese svolta nel periodo 1960-61 in onore di Carlo, principe di Galles, figlio primogenito della regina Elisabetta II e di Filippo di Edimburgo."}
{"id": "8388494", "revid": "599013", "url": "https://it.wikipedia.org/wiki?curid=8388494", "title": "Peter Farazijn", "text": ""}
{"id": "8388497", "revid": "1924342", "url": "https://it.wikipedia.org/wiki?curid=8388497", "title": "Shaed", "text": "Gli Shaed (reso graficamente SHAED) sono un gruppo musicale statunitense formatosi nel 2011 a Washington. Il trio \u00e8 formato dalla cantante Chelsea Lee e dai produttori e musicisti Max e Spencer Ernst.\nStoria.\nIl trio, che ha esordito nel 2011 come i Walking Sticks, ha adottato la denominazione Shaed cinque anni dopo. Ha in seguito firmato un contratto con la Photo Finish Records, per mezzo della quale \u00e8 uscito il primo EP \"Just Wanna See\", la cui traccia omonima ha ricevuto un video musicale a ottobre 2016. Tra la stagione autunnale del medesimo anno e i primi mesi del 2017 il gruppo \u00e8 stato selezionato come artista d'apertura dei concerti dei Marian Hill, di V\u00e9rit\u00e9 e Bishop Briggs.\nNel 2018 \u00e8 stato messo in commercio \"Melt\", supportato da svariati estratti, che ha registrato un notevole successo, entrando nella classifica degli album statunitense e francese. Il singolo pi\u00f9 fortunato \u00e8 stato \"Trampoline\", promosso anche da una versione alternativa con Zayn, che si \u00e8 posizionato nelle classifiche di pi\u00f9 di venti mercati, venendo successivamente certificato platino in diverse nazioni, tra cui Francia, due volte platino in Australia e triplo platino negli Stati Uniti d'America.\nNel corso del 2019 hanno dato al via alla loro prima tourn\u00e9e da headliner in America del Nord e hanno preso parte al festival di Coachella, oltre a collaborare con Steve Aoki e Sting in \"2 in a Million\".\nIl 14 maggio 2021 \u00e8 stato pubblicato il primo album in studio \"High Dive\", anticipato dai singoli \"No Other Way\", \"Once Upon a Time\", \"Part Time Psycho\", \"Osaka\" e \"Dizzy\"."}
{"id": "8388499", "revid": "114732660", "url": "https://it.wikipedia.org/wiki?curid=8388499", "title": "Torre Nuova (Carpenedolo)", "text": "La Torre Nuova, detta anche \"Campanile di Carpenedolo\", \u00e8 una torre campanaria ubicata a Carpenedolo, in provincia di Brescia.\nStoria.\nLa torre, tra le pi\u00f9 alte della provincia (66\u00a0m.), sorge tra via De Amicis e via Baronchelli e venne edificata a partire dal 1726, in sostituzione della precedente, demolita nel 1720 perch\u00e9 pericolante, su progetto dell'architetto Paolo Soratini. L'opera venne terminata nel 1743. Nel 1952 vennero collocate nove campane. Il 4 maggio 1975 la cupola in Bronzo venne colpita da un fulmine e sostituita l'anno dopo nella forma originaria dall'architetto bresciano Ruggero Boschi. \nA met\u00e0 altezza e sopra l'orologio (del 1884) \u00e8 collocata in una nicchia rivolta verso la chiesa di San Giovanni Battista, spicca la statua di San Bartolomeo.\nNel 2009 la torre campanaria \u00e8 stata oggetto di un importante restauro."}
{"id": "8388503", "revid": "21880", "url": "https://it.wikipedia.org/wiki?curid=8388503", "title": "Hydrosalpinx", "text": ""}
{"id": "8388532", "revid": "767487", "url": "https://it.wikipedia.org/wiki?curid=8388532", "title": "Anton \u0160och", "text": "Biografia.\nAnche suo fratello Rochus \u00e8 stato calciatore.\nCarriera.\nCalciatore.\nCrebbe nel , club della sua citt\u00e0 natale, con cui esord\u00ec nella seconda serie sovietica.\nPassato nel corso della stagione 1979 al , esord\u00ec nella massima serie sovietica. Rimase col Qa\u00fdrat sette stagioni in cui conobbe una retrocessione, seguita dall'immediata vittoria del campionato di seconda serie nel 1983, con conseguente ritorno in massima serie.\nNel 1986 si trasfer\u00ec al , club con cui collezion\u00f2 i pi\u00f9 importanti trofei della sua carriera: un campionato, una Coppa dell'URSS (con gol decisivo segnato in finale), una Supercoppa sovietica e due Coppe delle federazioni sovietiche. Con lo stesso club disput\u00f2 le coppe europee, giocando due gare in Coppa UEFA 1988-1989 e una in Coppa dei Campioni 1989-1990.\nNel 1989 emigr\u00f2 in Austria con il , mentre l'anno successivo torn\u00f2 in patria, con il , club di seconda serie.\nDopo una nuova avventura all'estero, con gli israeliani dell', con la caduta dell'Unione Sovietica pass\u00f2 in Russia, al . Dal 1992 gioc\u00f2 in Ucraina, prima con il , poi col .\nNel 1993 gioc\u00f2 con i finlandesi del ; continu\u00f2 poi il suo girovagare nelle repubbliche ex sovietiche, prima con i russi del , per poi chiudere la carriera nel 1995 con gli ucraini del .\nAllenatore.\nLa sua carriera di allenatore non fu altrettanto brillante. Finita la stagione 1994-1995 con il , come calciatore, cominci\u00f2 la successiva come assistente.\nTale ruolo lo accompagn\u00f2 per tutta la sua carriera, fatta di brevi permanenze in squadre risse e kazake, come , , , , e .\nLe uniche esperienza da primo allenatore si limitarono alla guida della Nazionale Under-21 di calcio del Kazakistan (nel 2005 e nel 2009) e sulla panchina dell' (nel 2009)."}
{"id": "8388534", "revid": "767487", "url": "https://it.wikipedia.org/wiki?curid=8388534", "title": "Lago Ku\u010derlinskoe", "text": "Il lago Ku\u010derlinskoe (; in lingua altai: \u041a\u0430\u0434\u0436\u0443\u0440-\u043b\u044b o \u041a\u0443\u0434\u044e\u0440\u043b\u0443, Kad\u017eur-ly, Kudjurlu ) \u00e8 un lago dei monti Altai, nella Russia siberiana meridionale. Si trova nell'Ust'-Koksinskij rajon della Repubblica dell'Altaj.\nDescrizione.\nIl lago \u00e8 situato ai piedi del versante settentrionale della catena dei monti Katunskij, a nord-ovest del massiccio del Belucha, nella parte superiore del fiume Ku\u010derla. Stretto e lungo (4,67\u00a0km per 0,77\u00a0km di larghezza) ha una superficie di 2,6\u00a0km\u00b2. Il lago, chiuso a est e a ovest da picchi di 3\u00a0000\u00a0m, si trova ad una quota di 1\u00a0786\u00a0m s.l.m. Il Ku\u010derlinskoe \u00e8 alimentato anche da due laghi (sul lato destro) che scaricano\nSul lato destro del lago, a un'altitudine di 2300\u00a0m, si trovano due piccoli laghi che alimentano le acque del Ku\u010derlinskoe: il Zel\u00ebnoe e il Sinee (lago Verde e lago Blu).\nGli insediamenti pi\u00f9 vicini sono i villaggi di Ku\u010derla e Tjungur."}
{"id": "8388547", "revid": "2104733", "url": "https://it.wikipedia.org/wiki?curid=8388547", "title": "Xen (album)", "text": "Xen \u00e8 l'album di debutto della musicista venezuelana Arca, pubblicato dalla Mute Records il 4 novembre 2014, anche se aveva gi\u00e0 prodotto due album sotto lo pseudonimo di \"Nuuro\".\nAntefatti.\nIl titolo dell'album \u00e8 un riferimento allo \"spirito femminile\" di Arca, come rappresentato nelle illustrazioni e nei video dell'album. Secondo quanto affermato dalla musicista, il designer Jesse Kanda le aveva chiesto \"se avessi avuto un nome da femmina quando ero piccola, gli ho risposto che ho questa immagine nella testa quando ascolto una mia canzone che amo davvero o che mi rende felice. Mi muovo abbastanza lentamente in modo molto effeminato, chiudo gli occhi e vedo questo essere nudo che esiste di fronte a un pubblico. Tutti sono contemporaneamente attratti da esso e respinti\".\nRiflettendo, Arca ha avvertito che \"quelle erano tutte proiezioni della mia psiche; di come vedevo la mia sessualit\u00e0 e di come interagivo con le persone attraverso la lente della sensualit\u00e0. \"Xen\" \u00e8 un 'esso' (en: \"it\"). Tendo a chiamare \"Xen\" 'lei' (en: \"she\") in risposta al fatto che la societ\u00e0 si appoggia storicamente agli uomini che hanno pi\u00f9 potere. Il fatto che io chiami \"Xen\" 'lei' \u00e8 un'equalizzazione di ci\u00f2\". Tale riflessione si pu\u00f2 riscontrare nel video del singolo \"Thievery\". Arca ha inoltre evidenziato che i titoli delle sue canzoni hanno poco significato, ad eccezione di \"Failed\", che tratta del rapporto con il fidanzato dell'epoca, Daniel Sannwald.\nRicezione critica.\nL'album ha ricevuto dal sito web statunitense \"Metacritic\", sulla base di ventidue recensioni, una valutazione di 79/100. \"AllMusic\" ha invece affermato che \"il modo in cui Arca gioca e decora il tempo, lasciando mutare spontaneamente suoni e stati d'animo, fa di \"Xen\" un quadro completo della sua arte e promette molto di pi\u00f9\". \"Clash\" ha descritto l'album come \"un accattivante, a volte inspiegabile raggiungimento di apici doloranti e bassi malconci\". \"Consequence of Sound\" ha scritto che \"il tempo di Arca accanto a Gesaffelstein ha aumentato la sua consapevolezza dello spazio tra i ritmi e il potere emotivo di queste esitazioni\". \"The Observer\" ha affermato che \"Xen\" \u00e8 \"uno di quegli album che riafferma elegantemente il fascino della musica digitale, esprimendo tonalit\u00e0 e stati d'essere che non rientrano nello spettro analogico\".\n\"Pitchfork\" ha dichiarato: \"Preso nel suo insieme, \u00e8 un album che parla di unit\u00e0 instabili, cose che non possono facilmente tenere insieme, che si rompono completamente e che vengono rimesse insieme in forme nuove e sconosciute\". \"PopMatters\" ha scritto: \"Questa \u00e8 roba senza compromessi, con poca trattenuta, e l'effetto finale \u00e8 quello che porta non solo il suo cuore, ma la sua anima, sulla manica\". \"Resident Advisor\" ha pubblicato: \"\"Xen\" rimane singolare - e spesso altrettanto brillante - come il resto del catalogo di Arca\". \"Fact\" ha infine scritto: \"Anche se i suoi timbri come produttore non sono in discussione, la scrittura su \"Xen\" \u00e8 troppo irregolare per realizzare appieno le ambizioni di Ghersi. Tuttavia, difficilmente manca di idee\".\nTracce.\nTutte le tracce sono state scritte da Alejandra Ghersi."}
{"id": "8388557", "revid": "585241", "url": "https://it.wikipedia.org/wiki?curid=8388557", "title": "Sveti Vra\u010d", "text": ""}
{"id": "8388564", "revid": "585241", "url": "https://it.wikipedia.org/wiki?curid=8388564", "title": "Ratko Krstev Janev", "text": ""}
{"id": "8388570", "revid": "767487", "url": "https://it.wikipedia.org/wiki?curid=8388570", "title": "Verein f\u00fcr Bewegungsspiele Stuttgart 1893 1976-1977", "text": "Questa pagina raccoglie i dati riguardanti il Verein f\u00fcr Bewegungsspiele Stuttgart 1893 nelle competizioni ufficiali della stagione 1976-1977.\nStagione.\nNella stagione 1976-1977 lo Stoccarda, allenato da J\u00fcrgen Sundermann, vinse il campionato di 2. Bundesliga, tornando in massima serie dopo due anni. In coppa di Germania i \"Roten\" persero al terzo turno per mano del . Con 106 gol realizzati, \u00e8 stata la stagione pi\u00f9 prolifica di reti nella storia del club."}
{"id": "8388575", "revid": "599013", "url": "https://it.wikipedia.org/wiki?curid=8388575", "title": "Aitor Kintana", "text": "Nel 2003 \u00e8 stato trovato positivo all'EPO, in seguito a un controllo fatto durante la Volta Ciclista a Catalunya, nella quale Kintana aveva vinto una tappa; \u00e8 stato poi squalificato per 18 mesi."}
{"id": "8388577", "revid": "117847588", "url": "https://it.wikipedia.org/wiki?curid=8388577", "title": "Altopiano di Cotton", "text": "L'altopiano di Cotton \u00e8 un altopiano completamente ricoperto dai ghiacci situato nella parte meridionale della Terra di Oates, in Antartide. In particolare, l'altopiano si trova nella parte occidentale delle montagne della Regina Elisabetta, nell'entroterra della costa di Shackleton, e si estende per circa 15\u00a0km da nord a sud. I confini dell'altopiano, la cui altezza varia tra i e i , sono segnati a ovest dal ghiacciaio Marsh, a est dal ghiacciaio del Principe di Galles e a sud dal ghiacciaio della Principessa Anna. Dal versante settentrionale dell'altopiano, poi, parte il ghiacciaio del Principe Edoardo, il quale fluisce verso nord fino a unirsi al ghiacciaio Nimrod.\nStoria.\nL'altopiano di Cotton \u00e8 stato cos\u00ec battezzato dai membri della squadra settentrionale della spedizione di ricognizione antartica neozelandese svolta nel periodo 1960-61 in onore di Sir Charles Cotton, noto geologo neozelandese ritenuto una vera e propria autorit\u00e0 nel campo della glaciologia."}
{"id": "8388579", "revid": "643662", "url": "https://it.wikipedia.org/wiki?curid=8388579", "title": "Anton Shokh", "text": ""}
{"id": "8388580", "revid": "643662", "url": "https://it.wikipedia.org/wiki?curid=8388580", "title": "Anton Schoch", "text": ""}
{"id": "8388589", "revid": "11959", "url": "https://it.wikipedia.org/wiki?curid=8388589", "title": "Bahlul Khan Lodi", "text": ""}
{"id": "8388590", "revid": "132266", "url": "https://it.wikipedia.org/wiki?curid=8388590", "title": "Guardie di frontiera", "text": ""}
{"id": "8388592", "revid": "767487", "url": "https://it.wikipedia.org/wiki?curid=8388592", "title": "Andr\u00e9s Barboza", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del, ha esordito in prima squadra il 28 maggio 2012 in occasione dell'incontro di Primera Divisi\u00f3n Profesional vinto 2-0 contro il ."}
{"id": "8388605", "revid": "287204", "url": "https://it.wikipedia.org/wiki?curid=8388605", "title": "Ratti (peso)", "text": " \nUn ratti (Sanskrito \"raktika\"; Lingua hindi \"\u0930\u0924\u094d\u0924\u0940 (\u0935\u091c\u093c\u0928 \u0915\u093e \u092e\u093e\u092a)\") era una unit\u00e0 tradizionale indiana di peso. Basato sul peso indicativo di un seme di ratti (Abrus precatorius), misurava approssimativamente 1,8 o 1,75 grani, prima di essere infine standardizzato a 0,1215 grammi. \nIl satamana (in lingua originale: \u015aatam\u0101na, che significa letteralmente \"cento misure\") \u00e8 stato impiegato come cento ratti, ed \u00e8 stato adoperato come peso di norma delle monete d'argento dell'antica India tra il 600 e il 200 a.C. Essendo lo stesso peso dello siclo babilonese, fu coniato a Gandhara, nel subcontinente indiano nord-occidentale, per commerciare con l'Asia occidentale."}
{"id": "8388608", "revid": "643662", "url": "https://it.wikipedia.org/wiki?curid=8388608", "title": "Pavlo Stepanets", "text": ""}
{"id": "8388609", "revid": "767487", "url": "https://it.wikipedia.org/wiki?curid=8388609", "title": "Camilo N\u00fa\u00f1ez", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , ha esordito in prima squadra il 15 agosto 2015 in occasione dell'incontro di Primera Divisi\u00f3n Profesional vinto 2-1 contro il ."}
{"id": "8388619", "revid": "271907", "url": "https://it.wikipedia.org/wiki?curid=8388619", "title": "Zhamsaran Tsydypov", "text": ""}
{"id": "8388620", "revid": "729019", "url": "https://it.wikipedia.org/wiki?curid=8388620", "title": "Erick-Oskar Hansen", "text": "Biografia.\nnato ad Amburgo, Hansen entr\u00f2 nell'Esercito imperiale tedesco nel 1907 con il grado di Fahnenjunker (ufficiale cadetto) nel 9\u00b0 dragoni. Nel 1938 gli fu affidato il comando della 4\u00aa Divisione di fanteria. Promosso al grado di Generalleutnant (generale di corpo d'armata) nell'agosto 1939, guid\u00f2 la divisione durante la Campagna di Polonia e la Campagna di Francia prima di venire ritirata dal fronte nell'agosto 1940 per essere convertita in divisione corazzata. La divisione ora ridenominata in 14. Panzer-Division venne addestrata alla guerra corazzata.\nHansen venne promosso al grado di General der Kavallerie (Generale della cavalleria) prima di prendere il comando dello LIV. Armeekorps nel 1941 operante sul fronte orientale. In seguito il 4 settembre 1941 venne decorato con la Croce di Cavaliere della Croce di Ferro. Nel 1943 ebbe il comando della missione militare tedesca in Romania in addizione alla carica di comandante militare tedesco in Romania. Hansen si arrese all'Armata Rossa nel corso dell'Offensiva Ia\u0219i-Chi\u0219in\u0103u nell'agosto 1944. Venne tenuto in custodia dai sovietici fino al 1955. Dopo essere ritornato in Germania visse il resto della sua vita nella sua citt\u00e0 natale di Amburgo."}
{"id": "8388622", "revid": "436907", "url": "https://it.wikipedia.org/wiki?curid=8388622", "title": "Enter the 5th Dimension", "text": "Enter the 5th Dimension \u00e8 il secondo demo del gruppo musicale britannico Haken, autoprodotto e pubblicato nel 2008.\nDescrizione.\nSi tratta dell'unica pubblicazione del gruppo a figurare il chitarrista Matthew Marshall e il tastierista Peter Jones e contiene quattro brani incisi nel medesimo anno e i due brani precedentemente incisi nell'omonimo demo distribuito l'anno precedente.\nNel 2014 gli Haken hanno realizzato nuove versioni dei brani \"Blind\", \"Black Seed\" e \"Snow\" e pubblicate nell'EP \"Restoration\" con nuovi titoli. Il 27 marzo 2020 il demo \u00e8 stato pubblicato per il download digitale attraverso Bandcamp."}
{"id": "8388652", "revid": "1543377", "url": "https://it.wikipedia.org/wiki?curid=8388652", "title": "Le faune et la berg\u00e8re", "text": "Le faune et la berg\u00e8re op.2 \u00e8 una suite di canzoni per mezzosoprano e orchestra scritta da Igor' F\u00ebdorovi\u010d Stravinskij fra il 1906 e il 1907.\nStoria.\nDopo il suo matrimonio, avvenuto nel gennaio 1906, Stravinskij continu\u00f2 a studiare e lavorare con il suo maestro Nicolaj Rimskij-Korsakov a cui dedic\u00f2 la sua prima sinfonia in Mi bemolle maggiore scritta in quegli anni. \nDurante il suo viaggio di nozze di due settimane a Imatra, in Finlandia, il compositore aveva iniziato a ideare la musica di una suite e, quando ritorn\u00f2 a San Pietroburgo, incominci\u00f2 a metterla su carta. Il lavoro si basava sul testo di tre poesie di Pu\u0161kin tradotte in francese da Alexandre Komarov. La stesura di queste sue prime opere era stata seguita da vicino da Rimskij-Korsakov e, poich\u00e9 il maestro voleva che fossero eseguite, si accord\u00f2 con l'orchestra della Corte per un'audizione privata, con la direzione del direttore stabile Hugo Wahrlich nell'aprile del 1907.\nLa prima esecuzione pubblica di \"Le faune et la berg\u00e8re\" avvenne poi il 16 febbraio 1908 sempre a San Pietroburgo ai Concerti sinfonici russi di Beljaev con la direzione di Feliks Blumenfel'd.\nArgomento.\nLa suite \u00e8 costituita da tre canzoni:\nLila, una giovane pastorella, \u00e8 innamorata di Filone. Ella vaga per i boschi e di notte, quando si addormenta, sogna Cupido che le promette l'amore del giovane. Un fauno deforme, che \u00e8 temuto da tutte le giovani donne, si nasconde fra i cespugli d'erba; poich\u00e9 \u00e8 sempre deriso e scacciato \u00e8 diventato irascibile e invidioso e ogni mattina d\u00e0 sfogo alla sua angoscia con fiumi di lacrime. Lila ritorna nel bosco e fantastica sul suo amore nell'oscurit\u00e0 della notte. Improvvisamente il fauno le si para dinanzi e la pastorella, spaventata, fugge, ma viene inseguita. Scappando Lila perde i suoi vestiti fra i cespugli; subito prima che il fauno riesca ad afferrarla, riesce a raggiungere il fiume che, per aiutarla, apre le sue acque che poi la ricoprono. La morte porta salvezza e liberazione alla povera pastorella.\nAnalisi.\nStravinskij, dopo parecchi anni dalla composizione, ammise che i suoi primi lavori, la \"Sinfonia in Mi bemolle\" e \"Le faune et la berg\u00e8re\", fossero poveri di personalit\u00e0 anche se gli andava riconosciuta una certa abilit\u00e0 tecnica nell'utilizzare la materia sonora\nNella suite sono evidenti gli influssi di musicisti quali Debussy, Ravel, Dukas, le cui opere Stravinskij aveva gi\u00e0 in parte conosciuto fin dagli anni 1902-1903. In particolare, l'autore che egli amava di pi\u00f9, Debussy, si ritrova nelle costruzioni esatonali e in elementi tematici trattati in una struttura armonica prettamente di stampo debussyano. Ne \"Le faune et la berg\u00e8re\" affiora anche una reminescenza della musica di Wagner e di quella di \u010cajkovskij, in particolare \"Romeo e Giulietta\".\nNon vi \u00e8 per\u00f2 alcuna influenza di Rimskij-Korsakov nel lavoro, della qual cosa il maestro rimase piuttosto irritato; soprattutto egli trov\u00f2 strane le utilizzazioni fatte da Stravinskij dei toni interi, non riuscendo ad adeguarsi all'ascolto di una musica insolita per lui.\nOrganico.\nVoce: mezzosoprano. Orchestra: tre flauti, due oboi, due clarinetti, due fagotti, quattro corni, due trombe, tre tromboni, basso tuba, timpani, percussioni, archi."}
{"id": "8388654", "revid": "767487", "url": "https://it.wikipedia.org/wiki?curid=8388654", "title": "Erwin Hadewicz", "text": "Carriera.\nClub.\nCon il vinse un campionato e una Coppa dei Campioni. Con lo vinse il campionato di 2. Bundesliga. Ebbe una breve parentesi come allenatore-giocatore nell'.\nNazionale.\nHa collezionato due presenze con la nazionale B tedesca occidentale nel 1978."}
{"id": "8388656", "revid": "486946", "url": "https://it.wikipedia.org/wiki?curid=8388656", "title": "Agustin Caffaro", "text": ""}
{"id": "8388657", "revid": "1345932", "url": "https://it.wikipedia.org/wiki?curid=8388657", "title": "Ghiacciaio Otago", "text": "Il ghiacciaio Otago \u00e8 un ghiacciaio tributario lungo circa 37\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, e fluisce verso nord a partire dal versante settentrionale della dorsale Fregata e scorrendo, in una parte del suo percorso, lungo il versante occidentale del picco Sherwin e quello orientale dei picchi Svaton, fino a unire il proprio flusso a quello del ghiacciaio Nimrod.\nStoria.\nIl ghiacciaio Otago \u00e8 stato cos\u00ec battezzato dai membri della squadra settentrionale della spedizione di esplorazione antartica neozelandese svolta nel periodo 1961-62 in onore dell'Universit\u00e0 di Otago, in Nuova Zelanda."}
{"id": "8388658", "revid": "1345932", "url": "https://it.wikipedia.org/wiki?curid=8388658", "title": "Ghiacciaio Tranter", "text": "Il ghiacciaio Tranter \u00e8 un ghiacciaio tributario situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso nord a partire dal versante settentrionale del picco Sherwin e scorrendo tra il versante occidentale del monte Boman e quello orientale del monte Chivers, fino a unire il proprio flusso a quello del ghiacciaio Nimrod.\nStoria.\nIl ghiacciaio Tranter \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di David L. Tranter, un glaciologo del Programma Antartico degli Stati Uniti d'America di stanza sull'isola Roosevelt nella stagione 1962\u201363."}
{"id": "8388659", "revid": "1345932", "url": "https://it.wikipedia.org/wiki?curid=8388659", "title": "Ghiacciaio Doss", "text": "Il ghiacciaio Doss \u00e8 un piccolo ghiacciaio tributario situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso nord-est a partire dal versante nord-orientale del monte Boman e scorrendo lungo la parte orientale di quest'ultimo fino a unire il proprio flusso a quello del ghiacciaio Nimrod.\nStoria.\nIl ghiacciaio Doss \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Edgar L. Doss, un glaciologo del Programma Antartico degli Stati Uniti d'America di stanza sull'isola Roosevelt nella stagione 1962-63."}
{"id": "8388660", "revid": "1345932", "url": "https://it.wikipedia.org/wiki?curid=8388660", "title": "Ghiacciaio Heilman", "text": "Il ghiacciaio Heilman \u00e8 un ghiacciaio tributario situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso nord a partire dal versante settentrionale del monte Sandved e scorrendo tra il versante occidentale dei picchi Svaton e quello orientale del monte Hofmann, fino a unire il proprio flusso a quello del ghiacciaio Nimrod.\nStoria.\nIl ghiacciaio Heilman \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di William L. Heilman, un glaciologo del Programma Antartico degli Stati Uniti d'America di stanza sull'isola Roosevelt nella stagione 1961-62."}
{"id": "8388666", "revid": "84184", "url": "https://it.wikipedia.org/wiki?curid=8388666", "title": "Umifenovir", "text": "Umifenovir (nome commerciale Arbidol in russo: \u0410\u0440\u0431\u0438\u0434\u043e\u043b, in cinese: \u963f\u6bd4\u6735\u5c14) \u00e8 prodotto da Pharmstandard (in russo: \u0424\u0430\u0440\u043c\u0441\u0442\u0430\u043d\u0434\u0430\u0440\u0442) ed \u00e8 un farmaco antivirale utilizzato nell'infezione influenzale, commercializzato in Russia e in Cina. \nChimicamente, umifenovir presenta un core indolico esso \u00e8: 1-metil-2-feniltioometil-3-carbetossi-4-dimetilamminometil-5-ossibromoindolo o 1-metil-2-feniltiometil-3-carbetossi-4-dimetilamminometil-5-ossibromoindolo monoidrato. \nSi ritiene che il farmaco sia in grado di inibire l'ingresso virale nelle cellule bersaglio e stimoli la risposta immunitaria. L'interesse per il farmaco \u00e8 stato rinnovato a seguito dell'epidemia di SARS-CoV-2.\nSebbene alcuni studi russi abbiano mostrato la sua efficacia, esso non \u00e8 approvato per l'uso in altri paesi.\nL'umifenovir non \u00e8 approvato dalla FDA statunitense per il trattamento o la prevenzione dell'influenza. \nUmifenovir \u00e8 prodotto e commercializzato in compresse, capsule e sciroppo.\nFarmacodinamica.\nL'umifenovir insieme all'azione antivirale specifica contro i virus dell'influenza A e B, presenta effetti modulatori sul sistema immunitario. Il farmaco stimola una risposta immunitaria umorale, inducendo la produzione di interferone e stimola anche la funzione fagocitaria dei macrofagi.\nAttivit\u00e0 clinica.\nL'attivit\u00e0 clinica accertata dell'unifenovir \u00e8 la prevenzione e trattamento dell'influenza.\nLa casistica modesta e il ridotto numero di studi non consente, al marzo 2020, di trarre conclusioni certe sull'efficacia nella COVID-19.\nAl marzo 2020 sono stati pubblicati 4 lavori che studiano l'umifenovir nell'infezione da COVID-19.\nIn un piccolo studio l'unifenovir \u00e8 stato associato su 4 pazienti con lopinavir/ritonavir e Shufeng Jiedu Capsule, una medicina tradizionale cinese.\nUno studio di questi \u00e8 stato condotto su 18 pazienti con infezione COVID-19 e l'umifenovir \u00e8 stato associato a lopinavir/ritonavir rispetto al gruppo di controllo dove \u00e8 stato usato solamente l'associazione lopinavir/ritonavir. Nel gruppo dell'umifenovir i risultati, alle TAC di controllo, sono stati superiori rispetto al gruppo di controllo. In un'altra ricerca di tipo retrospettivo su 69 pazienti il trattamento antivirale, in cui \u00e8 stato usato anche l'unifenovir, si \u00e8 avuta la tendenza a migliorare il tasso di dimissione e ridurre il tasso di letalit\u00e0.\nEffetti collaterali.\nSecondo le istruzioni del prodotto, il farmaco \u00e8 ben tollerato e presenta una bassa tossicit\u00e0 (dose letale mediana (LD50)&gt; 4 g/kg). Con l'eccezione delle possibili reazioni allergiche, i principali effetti collaterali comprendono nausea, diarrea, vertigini e transaminasi sierica elevata. Il tasso di reazioni avverse ai farmaci \u00e8 di circa il 6,2%."}
{"id": "8388668", "revid": "729019", "url": "https://it.wikipedia.org/wiki?curid=8388668", "title": "Giulio Siragusa", "text": "Biografia.\nNacque a Terranova di Sicilia, provincia di Caltanissetta, il 1 maggio 1916, figlio di Angelo, all'interno di una famiglia di patrioti siciliani. Dopo aver conseguito la maturit\u00e0 classica presso un Liceo di Caltanissetta, nel dicembre 1937 inizi\u00f2 a frequentare i corsi per allievo ufficiale di complemento di artiglieria divisionale presso Scuola ufficiali di Bra. Nominato sottotenente venne destinato a prestare servizio presso il 4\u00ba Reggimento artiglieria alpina, in forza alla 10\u00aa Batteria del Gruppo alpini \"Mondov\u00ec\". Dopo l'entrata in guerra del Regno d'Italia, avvenuta il 10 giugno 1940, prese parte alle operazioni sul fronte alpino occidentale.\nNell'agosto successivo rientr\u00f2 in sede del reggimento, e nel mese di dicembre si imbarc\u00f2 per l'Albania dove prese parte alle operazioni belliche contro la Grecia fino all'aprile 1941. Rientrato in Patria fu promosso tenente, e nell'agosto del 1942 part\u00ec con il suo reparto per l'Unione Sovietica, dove cadde in combattimento il 20 gennaio 1943, difendendo i pezzi da 75/13 della propria batteria. Per onorarne il coraggio, con Decreto del Presidente della Repubblica del 17 novembre 1950 gli fu conferita la Medaglia d'oro al valor militare alla memoria.\nTale onorificenza fu consegnata a sua madre nel maggio dello stesso anno, durante una apposita cerimonia tenutasi in Piazza Umberto I a Gela, innanzi ad una immensa folla. La citt\u00e0 di Gela lo ha ulteriormente onorato intitolandogli una via."}
{"id": "8388669", "revid": "1505830", "url": "https://it.wikipedia.org/wiki?curid=8388669", "title": "Dick Costolo", "text": "\u00c8 stato amministratore delegato di Twitter dal 2010 al 2015, dopo averne ricoperto il ruolo di direttore operativo.\nHa collaborato nel ruolo di consulente alla serie televisiva \"Silicon Valley\" e ha fatto parte del consiglio di amministrazione di Patreon.\nBiografia.\nCostolo \u00e8 nato a Royal Oak, Michigan. Nel 1985 ha conseguito un Bachelor of Science in informatica e scienze della comunicazione presso l'Universit\u00e0 del Michigan. Dopo la laurea, ha deciso di non accettare offerte da aziende tecnologiche e si \u00e8 invece trasferito a Chicago per lavorare nella commedia improvvisata. Non \u00e8 durata molto, Costolo si \u00e8\u00e8 quindi trasferito in Andersen Consulting dove \u00e8 stato per otto anni come senior manager in gruppi di prodotti e tecnologia. Ha poi co-fondato Burning Door Networked Media, una societ\u00e0 di consulenza per il web design e lo sviluppo, acquisita da Digital Knowledge Assets nell'ottobre 1996. Ha poi co-fondato SpyOnIt, un servizio di monitoraggio delle pagine web, che \u00e8 stato venduto a 724 Solutions nel settembre 2000.\nNel 2004, Costolo, insieme a Eric Lunt, Steve Olechowski e Matt Shobe, ha fondato il fornitore di servizi di gestione dei feed web FeedBurner. Dopo che Google ha acquistato FeedBurner nel 2007, Dick Costolo \u00e8 diventato un dipendente del gigante della ricerca, lavorando comunque anche in altre aree di Google. Nel luglio 2009, ha lasciato Google e in settembre si \u00e8 unito a Twitter come COO. Quindi \u00e8 diventato CVeo nel 2010 in sostituzione di Evan Williams in congedo per paternit\u00e0. Alla fine ha ricoperto quell'incarico in modo permanente. Nel 2011, avrebbe in particolare proclamato su Twitter: \"Siamo l'ala della libert\u00e0 di parola del partito della libert\u00e0 di parola\". "}
{"id": "8388676", "revid": "110157", "url": "https://it.wikipedia.org/wiki?curid=8388676", "title": "Arenenberg", "text": "Arenenberg \u00e8 un castello di Salenstein, nel cantone svizzero Turgovia, oggi pubblico. La sua fama principale \u00e8 dovuta al fatto che esso fu la residenza natale di Napoleone III di Francia.\nStoria.\nQuesto castello, costruito agli inizi del XVI secolo, fu venduto nel 1817 all'ex-regina olandese esiliata Hortense de Beauharnais, figlia di Giuseppina di Beauharnais, prima moglie di Napoleone. Qui crebbe anche il figlio pi\u00f9 giovane, Luigi Napoleone, che regn\u00f2 quale Napoleone III come imperatore della Francia dal 1852 al 1870.\nMuseo napoleonico.\nIl Museo di Napoleone nel Castello Arenenberg con le stanze riccamente arredate, permette di comprendere la vita della famiglia e in particolare dei primi anni di Luigi Napoleone, \"l'Imperatore del Lago di Costanza\"."}
{"id": "8388678", "revid": "1543377", "url": "https://it.wikipedia.org/wiki?curid=8388678", "title": "Pandemia di COVID-19 a Macao", "text": "Il primo caso della pandemia di COVID-19 a Macao, regione amministrativa speciale della Cina, \u00e8 stato confermato il 22 gennaio 2020.\nCronologia.\nDicembre 2019.\nIl 31 dicembre, il Bureau della Sanit\u00e0 di Macao venne informato dalla Commissione nazionale di Sanit\u00e0 di una epidemia di polmonite sconosciuta nella citt\u00e0 di Wuhan. Ai residenti venne chiesto di evitare panico eccessivo e di essere consapevole delle norme igieniche da tenere in queste situazioni. A tutti i viaggiatori verso Wuhan venne suggerito di evitare ospedali locali e contatti con persone malate.\nGennaio 2020.\nIl 22 gennaio 2020 Macao conferma i primi due casi di infezione da COVID-19, un uomo di 66 anni e una donna di 52 entrambi provenienti da Wuhan.\nLa mattina del 26 gennaio il Bureau della Sanit\u00e0 di Macao conferma altri tre casi: si tratta di una donna di 58 anni proveniente da Hong Kong, infettatasi dopo aver soggiornato a Wuhan, e di due donne rispettivamente di 21 e 39 anni arrivate a Macao tramite il Ponte del Fiore di Loto, ponte che collega Macao all'isola di Zhuhai, nella provincia cinese del Guangdong. Tutte e tre risultavano essere residenti a Wuhan. Da quel momento il Governo di Macao impone la chiusura di tutte le scuole e universit\u00e0, introducendo controlli alla frontiera pi\u00f9 severi che prevedono anche il controllo della temperatura. Per prevenire la diffusione del virus, il Governo decide anche di chiudere diversi luoghi di assembramento quali luoghi di intrattenimento e di annullare eventi organizzati per il Capodanno cinese.\nIl 27 gennaio viene confermato il sesto caso di infezione, un ragazzo di 15 anni figlio di uno dei precedenti casi confermati. Il giorno seguente viene annunciato il settimo caso, una donna di 67 anni, residente a Wuhan, che aveva viaggiato a Canton prima di giungere a Macao.\nFebbraio 2020.\nDurante il mese di febbraio a Macao non si verificano nuovi casi di contagio, i quali rimangono fermi a 10.\nMarzo 2020.\nIl 6 marzo il Governo di Macao dichiara che tutti i 10 casi di infezione sono risultati guariti, affermando di non avere pi\u00f9 casi di contagio attivi e confermati al momento. Nonostante tutto, il Governo dichiara che ci sono al momento 224 persone in isolamento, 6 in quarantena e 58 residenti di Macao recentemente tornati dalla Corea del Sud o dall'Italia.\nIl 7 marzo il Governo filippino annuncia un'operazione di rimpatrio per 167 lavoratori filippini residenti a Macao.\nIl 15 marzo viene registrato un nuovo caso di contagio importato dal Portogallo. Si tratta una lavoratrice coreana residente a Macao che si era recata nella citt\u00e0 di Porto a far visita alla famiglia del suo ragazzo. La donna aveva in precedenza lasciato Macao il 30 gennaio, ritornandoci il 13 Marzo con un volo con scalo a Dubai e destinazione finale Hong Kong. Ha fatto ritorno a Macao tramite il ponte Hong Kong-Zhuhai-Macao. In seguito quel giorno ha iniziato a mostrare i primi sintomi, tosse, che sfociarono poi in febbre che la costrinsero all'ospedalizzazione il 15 marzo.\nIl 17 marzo vennero confermati due nuovi casi. Un uomo d'affari spagnolo di 47 anni, recatosi a Macao per affari, \u00e8 risultato positivo dopo il suo arrivo nella citt\u00e0. Era partito da Madrid con un volo diretto a Pechino, con scalo a Mosca, il 15 di marzo. Il giorno successivo si \u00e8 imbarcato su un volo diretto a Macao da Pechino, arrivando a Macao alle ore 20. Il secondo paziente risultato positivo \u00e8 una donna di 20 anni residente a Macao facente ritorno dal Regno Unito, dove studiava. La ragazza part\u00ec da Londra con un volo diretto a Hong Kong, facente scalo a Kuala Lumpur, la notte del 16 marzo. Al suo arrivo al ponte Hong Kong-Zhuhai-Macao alla ragazza venne misurata la temperatura e, dato il riscontro di febbre, venne immediatamente portata all'ospedale per accertamenti. In seguito a vari test, la ragazza \u00e8 risultata positiva.\nIl 18 marzo il Governo di Macao annuncia la positivit\u00e0 di altri due pazienti: una donna indonesiana di 42 anni volata da Giacarta a Hong Kong \u00e8 stata fermata dalle autorit\u00e0 sanitarie sul ponte Hong Kong-Zhuhai-Macao in quanto risultava avesse 38.1 di febbre e, quindi, immediatamente portata all'ospedale apposito per il trattamento di malati di COVID-19, il Conde de San Juan\u00e1rio Hospital, dove a seguito di test \u00e8 risultata positiva. Il secondo caso, invece, corrisponde ad un lavoratore filippino di 31 anni residente a Macao che ha fatto ritorno nelle Filippine il 27 gennaio 2020, rimanendoci fino al 15 marzo. Il 17 marzo, dopo aver fatto ritorno a Macao, si reca all'ospedale per le cure d'emergenza Jinghu per un mal di denti che si protraeva da tre giorni e un'eruzione cutanea comparsa il giorno precedente. Dopo avergli eseguito diversi test, l'uomo \u00e8 risultato essere positivo al COVID-19.\nIl 19 marzo vengono annunciati altri due casi di positivit\u00e0, entrambi dovuti a contagi contratti in Paesi esteri. Il primo \u00e8 una ragazza di 19 anni residente a Macao, di ritorno da Londra dove si era recata per un periodo di studi. Poich\u00e9 proveniente da un Paese estero, la ragazza \u00e8 stata messa in quarantena domiciliare per un periodo di 14 giorni e sottoposta a diversi test. A seguito dei test la ragazza \u00e8 risultata positiva e, quindi, portata in isolamento all'ospedale Conde S. Janu\u00e1rio nonostante avesse solo sintomi lievi e non mostrava alcun segno di malattia. Il secondo caso, invece, \u00e8 un bambino indonesiano di 11 anni, figlio della donna identificata come 14\u00ba caso di positivit\u00e0 da COVID-19 a Macao.\nIl 21 marzo viene reso noto dal Governo del 18\u00ba caso di contagio. Si tratta una donna residente a Macao di ritorno da New York. Ai controlli predisposti sul ponte Hong Kong-Zhuhai-Macao le \u00e8 stata riscontrata della febbre e, di conseguenza, portata immediatamente in isolamento all'ospedale Conde S. Juan\u00e1rio per ulteriore accertamenti. Dopo essere risultata positiva al COVID-19, le sue condizioni si sono aggravate a causa della comparsa della polmonite.\nIl giorno seguente, il 22 marzo, vengono confermati ulteriori 3 casi di positivit\u00e0, tutti derivati da infezioni contratte all'estero. Il primo \u00e8 un ragazzo di 19 anni residente a Macao, studente negli Stati Uniti e figlio della donna risultata positiva e indicata come 18\u00ba caso. Il ragazzo, mentre si trovava negli Stati Uniti, aveva viaggiato dal Connecticut al Messico, tornando poi a New York da dove \u00e8 ripartito per arrivare ad Hong Kong. Prima della partenza da New York, il ragazzo aveva avuto alcuni sintomi tra i quali sensazione di freddo e stanchezza. Dopo che ai controlli di frontiera la madre \u00e8 risultata positiva, il ragazzo ha chiesto di essere sottoposto al test e, di conseguenza, posto in isolamento all'ospedale Conde S. Juan\u00e1rio, dove i medici lo hanno diagnosticato come positivo al COVID-19. Il 20\u00ba caso \u00e8 risultato essere un ragazzo di 20 anni con doppia nazionalit\u00e0 portoghese e macaense, il quale ha contratto la malattia nel Regno Unito dove si trovava per motivi di studio. Al suo arrivo a Macao, dopo essere stato messo in quarantena in una struttura alberghiera come previsto dal governo, i tamponi preliminari eseguiti a tutti coloro che tornano dall'estero hanno mostrato positivit\u00e0. Il ragazzo \u00e8 stato trasferito in ambulanza dall'hotel all'ospedale Conde de San Juan\u00e1rio dove gli \u00e8 stata notificata la positivit\u00e0 al COVID-19. Il 21\u00ba caso \u00e8, invece, una cittadina di Macao di 20 anni di ritorno dall'Inghilterra tramite un volo che ha fatto scalo a Bangkok per poi arrivare a Hong Kong.\nIl 23 marzo si aggiungono alla lista altri quattro casi di positivit\u00e0, tutti dovuti da contagi di ritorno. Il primo \u00e8 un cittadino di Macao di 44 anni di ritorno dall'Irlanda. Il secondo e il terzo sono entrambi cittadini macaensi di ritorno dall'Inghilterra, rispettivamente di 12 e 21 anni. Il quarto caso di positivit\u00e0 riscontrato \u00e8, invece, una cittadina indonesiana di 41 arrivata ad Hong Kong da Giacarta. A seguito del tampone preventivo, la donna \u00e8 risultata positiva e trasferita all'ospedale Conde de San Juan\u00e1rio con sintomi lievi.\nNella giornata tra il 24 e il 25 marzo il Bureau della Sanit\u00e0 di Macao dichiara altri 5 casi di contagi da ritorno. La prima \u00e8 una cittadina di Macao di 17 anni che stava studiando in Inghilterra che, insieme al fratello maggiore, \u00e8 partita da Londra prendendo un volo diretto a Dubai, da dove poi \u00e8 ripartita in direzione Bangkok. Da Bangkok i due hanno volato fino all'Aeroporto internazionale di Macao dove, per prassi, i due sono stati esaminati e sottoposti a quarantena in strutture designate dal Governo. Dai test la ragazza \u00e8 risultata positiva e posta in isolamento all'ospedale di Conde S. Juan\u00e1rio mentre il fratello, negativo ma considerato a rischio, \u00e8 stato posto in isolamento per 14 giorni nel centro di sanit\u00e0 pubblica di Coloane. Il 27\u00ba caso riguarda un cittadino macaense di 28 anni, rimpatriato con un volo governativo dall'Inghilterra. Al suo arrivo a Macao \u00e8 risultato positivo ai test. Anche il 28\u00ba caso, un cittadino di Macao di 18 anni, era di ritorno dall'Inghilterra dove si trovava per motivi di studio e, ai controlli alla frontiera, \u00e8 risultato positivo al test. \u00c8 al momento in isolamento al Conde S. Juan\u00e1rio. Il 29\u00ba caso, invece, corrisponde ad una cittadina di Macao di 15 anni rientrata dall'Inghilterra dove risiedeva per motivi di studio. L'ultimo caso riguarda un cittadino australiano di 52 anni che, insieme alla moglie, aveva viaggiato dapprima a San Francisco per poi recarsi a Londra. Dopo un soggiorno nella capitale inglese, la coppia ha preso un volo in direzione Hong Kong con l'intenzione di soggiornare a Macao 4 giorni, arrivando nella citt\u00e0 prima che venne predisposta la quarantena obbligatoria per tutti coloro che hanno soggiornato in Paesi stranieri. Nel tragitto verso Hong Kong per riprendere un volo di ritorno per l'Australia, alla coppia fu negato l'accesso e rimandati indietro a Macao dove, per via delle nuove misure di contenimento, la coppia venne posta in quarantena in un hotel e testati per vedere la positivit\u00e0 da COVID-19. A seguito di test, l'uomo risulta positivo mentre la moglie, considerata soggetto a rischio, \u00e8 stata spostata al centro di sanit\u00e0 pubblica di Coloane per 14 giorni dove sar\u00e0 sottoposta a continui controlli clinici.\nIl 26 marzo altri due casi di positivit\u00e0 da ritorno vengono confermati: un uomo di 31 anni ed una donna di 37 entrambi di cittadinanza filippina residenti a Macao per motivi lavorativi. Il primo ha presentato sintomi lievi, quali congestione nasale e lieve tosse, mentre la donna \u00e8 risultata essere il primo caso asintomatico registrato a Macao. Entrambi sono stati spostati in isolamento all'ospedale Conde de S. Juan\u00e1rio.\nIl 27 marzo un altro cittadino di Macao di ritorno dalle Filippine risulta positivo ai test, non mostrando per\u00f2 alcun sintomo e divenendo il secondo caso asintomatico riscontrato. Con lui il numero totale di casi riscontrati sale a 34, dei quali 10 sono risultati guariti e dimessi.\nIl 28 marzo vengono comunicati altri 3 casi di positivit\u00e0, tutti riconducibili a contagi importati. Il primo \u00e8 un cittadino macaense di 19 anni, studente di medicina in Inghilterra. Dopo essere atterrato all'aeroporto di Hong Kong, si \u00e8 recato a Macao tramite il ponte Hong Kong-Zhuhai-Macao ma, a causa di sintomi gi\u00e0 comparsi quali febbre e congestione nasale, il ragazzo \u00e8 stato immediatamente trasferito immediatamente al reparto di malattie infettive del Conde de S. Juan\u00e1rio dove, a seguito di test, \u00e8 stata confermata la sua positivit\u00e0. Il secondo caso riscontrato quel giorno riguarda un cittadino di Macao di 21 anni ritornato dal Portogallo il 15 marzo. Il ragazzo aveva mostrato i primi sintomi gi\u00e0 dal 17 marzo, tutti in forma lieve, quali febbre e mal di testa. Come previsto dalle autorit\u00e0 macaensi, il ragazzo era sottoposto a quarantena domiciliare di 14 giorni poich\u00e9 ritornato da Paese estero e continuamente sottoposto a osservazione medica. Il 27 marzo, per via della situazione medica che non presentava alcun miglioramento, il ragazzo viene sottoposto a tampone e risulta positivo al COVID-19. L'ultimo caso corrisponde ad un cittadino di 32 anni con doppia cittadinza portoghese-macaense, fidanzato della ragazza coreana risultata essere l'11\u00ba caso di positivit\u00e0 riscontrato a Macao. Dopo essere tornato dal Portogallo, dove aveva fatto visita alla famiglia, fa ritorno a Macao il 14 marzo e posto immediatamente sotto osservazione in quanto ha avuto contatti con un paziente positivo. Gli vengono effettuati diversi test dal 16 marzo e il 28 marzo viene promulgata la notizia che conferma la sua positivit\u00e0. Il numero totale di contagiati sale, quindi, a 37, dei quali 10 risultano completamente guariti.\nIl 29 marzo il governo di Macao conferma il 38\u00ba caso di positivit\u00e0, un cittadino macaense di 44 anni ritornato il dall'Inghilterra il 18 marzo. Come previsto dalle autorit\u00e0, l'uomo \u00e8 stato messo inizialmente sotto osservazione in una struttura dedicata Il primo test su di lui effettuato il 21 marzo risult\u00f2 negativo. Il 27 marzo inizia a mostrare i primi sintomi, tra i quali debolezza, tosse e febbre. Venne nuovamente sottoposto al tampone il 29 marzo, risultando positivo al COVID-19, venendo quindi sottoposto in isolamento all'ospedale Conde de S. Juan\u00e1rio.\nIl 30 marzo il Governo conferma il 39\u00b0 infetto, una cittadina macaense di 9 anni ritornata dalle Filippine e figlia del 34\u00b0 paziente, risultato positivo ma asintomatico. La bambina \u00e8 stata messa in isolamento al Conde de San Juan\u00e1rio.\nIl 31 marzo vengono confermati ulteriori due casi, madre e figlio rispettivamente di 47 e 20 anni di ritorno dall'Inghilterra. I due sono atterrati ad Hong Kong il 27 marzo e hanno raggiunto Macao con un bus di sicurezza appositamente pensato per far rientrare i cittadini da Hong Kong a Macao durante l'emergenza sanitaria. Sono risultati positivi a seguito di test obbligatorio ai quali sono sottoposti tutti i cittadini di ritorno da Paesi esteri. Il numero dei casi totali risulta, quindi, pari a 41.\nAprile 2020.\nIl 3 aprile viene rilasciata la notizia di un ulteriore caso di contagio, il 42\u00b0. Si tratta di un uomo di 58 anni con doppia cittadinanza macaense e hongkonghese il quale, tra il 5 e il 16 marzo, ha viaggiato per motivi lavorativi a Bangkok. Al suo ritorno \u00e8 rimasto in una residenza ad Hong Kong quando, il 30 marzo, si \u00e8 diretto a Macao. Ai controlli di frontiera l'uomo non ha mostrato n\u00e9 sintomi n\u00e9 temperatura corporea elevata e viene per questo mandato in una struttura alberghiera per osservare un periodo di isolamento di 14 giorni, durante i quali sarebbe stato sottoposto a continue osservazioni mediche. A seguito di test, l'uomo risulta positivo e inviato all'Ospedale Conde de San Juan\u00e1rio. Date le tempistiche di incubazione del virus, le autorit\u00e0 hanno stabilito che l'uomo si sia infettato sul posto di lavoro ad Hong Kong.\nIl 4 aprile le autorit\u00e0 confermano il 43\u00ba caso di contagio, una donna macaense di 53 anni ritornata dal Portogallo, dove si era recata per andare in visita ai familiari.\nIl 44\u00b0 paziente viene confermato il 5 aprile. Trattasi di un familiare dei pazienti 40 e 41, rispettivamente moglie e figlio del 52enne macaense. Inizialmente posto in isolamento presso una struttura alberghiera, l'uomo venne sottoposto ad alcuni test preliminari ai quali non mostra segni di positivit\u00e0. Dopo la comparsa dei primi sintomi il 3 aprile, quali febbre e tosse, l'uomo viene sottoposto nuovamente al tampone risultando, per\u00f2, positivo, e di conseguenza spostato all'Ospedale Conde de San Juan\u00e1rio.\nL'8 aprile viene diagnosticato il 45\u00ba caso di positivit\u00e0, un cittadino macaense di 32 anni residente a Taiwan. Dal 3 marzo l'uomo ha viaggiato in diverse citt\u00e0, tra le quali Hong Kong, Shenzhen, Phnom Penh e Dubai. Il 20 marzo l'uomo ha manifestato i primi sintomi in forma lieve, come tosse e alterazione della temperatura, sintomi che si sono aggravati circa una settimana dopo. Il 7 aprile l'uomo fa ritorno dalla Cambogia con un volo atterrato direttamente a Macao e, una volta riscontrata una temperatura corporea elevata ai controlli in aeroporto, \u00e8 stato trasferito direttamente al Conde de San Juan\u00e1rio, dove gli viene effettuato il tampone che confermer\u00e0 la sua positivit\u00e0 al COVID-19.\nIl 12 aprile vengono dimessi 3 pazienti, portando il numero di guariti a 13. I pazienti sono stati spostati in una struttura apposita dove trascorreranno 14 giorni di quarantena obbligatoria e saranno sottoposti a costanti controlli medici.\nMisure preventive.\nIl 4 febbraio 2020 tutti i casin\u00f2 di Macao sono stati chiusi per un periodo di 15 giorni.\nTutti i casin\u00f2 hanno riaperto il 20 febbraio ma il numero di visitatori risultava essere diminuito drasticamente a causa della pandemia, con le strutture ricettive operative solamente al 12% alla fine di febbraio.\nI casino di Macao hanno registrato un calo dei guadagni dell'88%, il peggior dato mai registrato.\nA partire dal 20 febbraio, il Governo di Macao dispone la chiusura delle frontiere con la Cina continentale\nCon effetto dal 18 marzo, il Governo macaense dispone la chiusura delle frontiere a tutti i cittadini stranieri non residenti, eccezione fatta per coloro provenienti dalla Cina continentale, Hong Kong e Taiwan. Gi\u00e0 in precedenza Macao aveva predisposto controlli pi\u00f9 serrati a tutti coloro che, via mare, terra o aerea, facessero ingresso nel Paese da qualsiasi Paese estero. I cittadini, residenti e non, venivano sottoposti a controlli medici che prevedevano misurazione della temperatura corporea e tampone preliminare. Ai cittadini residenti veniva richiesta la quarantena domiciliare mentre i non residenti venivano dislocati in strutture alberghiere identificate dal governo.\nControversie.\nCure mediche gratuite per i pazienti provenienti dalla Cina continentale.\nDurante una conferenza stampa, Ho Iat Seng, il capo dell'esecutivo, ha annunciato che tutti i pazienti dalla Cina continentale godranno di cure mediche gratuite. Questo ha suscitato alcune critiche, soprattutto online, in particolar modo collegate alle preoccupazioni dei cittadini riguardanti lo spostamento di un congruo numero di cittadini cinesi che avrebbero favorito la diffusione del virus. In seguito, il Segretario per l'amministrazione e la giustizia Zhang Yongchun ha annunciato che i pazienti che avessero contratto la COVID-19 avrebbero dovuto pagare le cure, dando loro la possibilit\u00e0 di fare richiesta per l'esenzione al pagamento delle cure e che il governo macense avrebbe analizzato la loro situazione finanziaria. Il primo paziente guarito era una donna di affari di Wuhan. Il Bureau della Sanit\u00e0 di Macao dichiar\u00f2 che le spese mediche per i cittadini non residenti a Macao sarebbero stati il doppio di quelli che avrebbero dovuto sostenere i residenti. La stessa paziente prima citata fece richiesta per l'esenzione del pagamento di 34.000 patache. Ci\u00f2 ha scatenato il malcontento degli internauti macanensi, i quali hanno notato che la donna, da foto che la ritraevano mentre lasciava l'ospedale, avrebbe avuto una borsa del valore di almeno 20.000 patache e che, in precedenza, avrebbe alloggiato in un hotel da almeno 1000 patache a notte, asserendo che poteva tranquillamente affrontare le spese mediche. Questo ha dato vita a innumerevoli controversie e il Bureau ha confermato che prender\u00e0 una decisione in merito al caso in conformit\u00e0 con la legge.\nVi furono altre controversie legate alla prima paziente, in particolar modo riguardanti le richieste che la donna avrebbe fatto durante la sua permanenza. Secondo alcune indiscrezioni, la donna avrebbe richiesto un piatto tipico della sua citt\u00e0, i reganmian (\u70ed\u5e72\u9762, pinyin: r\u00e8g\u0101nmi\u00e0n), portando l'ospedale a reclutare un cuoco dello Hubei per la preparazione della pietanza. Ci\u00f2 ha generato ulteriori costi per l'ospedale, portando i locali perfino ad invidiare i \"servizi a 5 stelle\" dei quali la donna ha goduto. A causa di lamentale che si sono create tra gli utenti del web locale e di Hong Kong, il direttore dell'Ospedale Conde de San Juan\u00e1rio, Li Weicheng, ha confermato la notizia dicendo che per\u00f2 tale servizio venne offerto perch\u00e9 era importante seguire l'alimentazione alla quale la donna era abituata, in quanto fondamentale per la sua guarigione. Ha, inoltre, enfatizzato come tutti i pazienti vengano trattati allo stesso modo e che tutte le richieste extra, come i pasti, sono inclusi nei costi delle spese mediche dell'Ospedale che verranno poi richiesti alla paziente.\nChiusura delle frontiere.\nNel momento in cui il Guangdong divenne la seconda provincia cinese per numero di casi di positivi dopo lo Hubei, molti furono i cittadini che richiesero la chiusura dei confini, in considerazione anche del fatto che giornalmente si registravano molti viaggi tra la citt\u00e0 di Macao e Zhuhai, nel Guangdong. Nonostante le numero richieste, Ho Iat Seng disse che una chiusura totale non era contemplabile considerando che \"Se avessi chiuso i porti, chi avrebbe portato via i nostri rifiuti? Chi avrebbe gestito la sicurezza? Come avremmo avuto prodotti freschi? Queste sono alcune delle questioni sulle quali stiamo ragionando per trovare una soluzione.\"\nChiusura dei parchi.\nDurante il febbraio 2020, per prevenire la diffusione del virus, il governo annunci\u00f2 la chiusura di tutti i parchi cittadini e nazionali, in modo da evitare assembramenti e ridurre i rischi di infezione. Molti furono i cittadini che non furono d'accordo con questa scelta del governo, asserendo che i rischi di contagio fuori dalla citt\u00e0 erano molto bassi e che l'impossibilit\u00e0 di uscire, anche solo per una boccata d'aria fresca, avrebbe scaturito altre malattie. Il centro per il controllo e la prevenzione delle malattie dichiar\u00f2 che il virus poteva essere trasmesso anche tramite le ringhiere e staccionate nei parchi, che sarebbe stato difficile indossare una mascherina durante l'attivit\u00e0 fisica e che, nel caso in cui si incontrasse un amico, sarebbe stato difficile non intercorrere una conversazione e a distanze anche ravvicinate. Il governo ha, in seguito, deciso anche di chiudere tutte le strutture ricreative per evitare la trasmissione tra la comunit\u00e0.\nIl 17 febbraio il governo ha annunciato la riapertura di tutti i casin\u00f2, prevista per il 20 dello stesso mese, informando anche che, per\u00f2, la situazione epidemia rimaneva grave e non andava sottovalutata, esortato i cittadini a rimanere a casa. Oltretutto, parchi e altre strutture ricreative pubbliche non avrebbero riaperto. In risposta a questi provvedimenti, alcuni residenti iniziarono a chiedersi se queste misure fossero effettivamente contraddittorie, considerando che il governo non permetteva ai cittadini di andare al parco ma dava loro la possibilit\u00e0 di andare ai casin\u00f2 a scommettere. Il governo fece poi sapere che la scelta di riaprire i casin\u00f2 venne fatta dopo attente valutazione e che rispondeva alle necessit\u00e0 di bilanciare i provvedimenti per prevenire l'epidemia e le necessit\u00e0 lavorative dei locali, i quali sarebbero dovuti tornare al lavoro con la consapevolezza di dover sottostare a misure di sicurezza che li scongiurassero dalla possibilit\u00e0 di infezione. Il governo ha in seguito annunciato che alcuni parchi avrebbero riaperto a partire dal 19 febbraio."}
{"id": "8388679", "revid": "1310927", "url": "https://it.wikipedia.org/wiki?curid=8388679", "title": "Webert Da Silva Miguel", "text": "Carriera.\nHa giocato nella massima serie dei campionati bulgaro ed armeno."}
{"id": "8388680", "revid": "869733", "url": "https://it.wikipedia.org/wiki?curid=8388680", "title": "Proxima Centauri c", "text": ""}
{"id": "8388681", "revid": "599013", "url": "https://it.wikipedia.org/wiki?curid=8388681", "title": "Bernd Schmider", "text": "Carriera.\nClub.\nCon lo vinse il campionato di 2. Bundesliga nel 1977. Ebbe una breve parentesi come allenatore-giocatore nell'Offenburger."}
{"id": "8388682", "revid": "486946", "url": "https://it.wikipedia.org/wiki?curid=8388682", "title": "Dalian Professional Football Club", "text": ""}
{"id": "8388685", "revid": "8660", "url": "https://it.wikipedia.org/wiki?curid=8388685", "title": "Las Rozas Black Demons 2017", "text": "Questa voce raccoglie le informazioni riguardanti i Las Rozas Black Demons nelle competizioni ufficiali della stagione 2017."}
{"id": "8388687", "revid": "6923", "url": "https://it.wikipedia.org/wiki?curid=8388687", "title": "Impressions Games", "text": "Impressions Games \u00e8 stata una compagnia di sviluppatori videoludici statunitense fondata da David Lester nel 1989.\nL'azienda era specializzata nella creazione di strategici storici, ed \u00e8 stata meglio nota per i suoi gesionali cittadini, tra cui \"Caesar\", \"Faraon\", \"Signore dell'Olimpo - Zeus\" ed \"\".\nIn seguito fu aperta anche una divisione anch'essa statunitense con sede a Farmington, poi spostata a Cambridge.\nL'azienda fu venduta nel 1995 a Sierra On-Line, a sua volta acquistata prima da Cendant e poi da Vivendi Universal (ora Vivendi SA).\nNel 1998 Impressions Games fu la divisione pi\u00f9 redditizia della Havas Interactive, con un profitto di 20 milioni di dollari, superando, secondo la CNET Gamecenter, la Blizzard Entertainment.\nMike Ryder, ex-presidente della Sierra Entertainment, obblig\u00f2, durante lo sviluppo di \"Lords of the Realm III\", un cambio di gestione nell'ottobre del 2001, con il risultato che Rod Nakamoto fu posto come nuovo direttore. \"Lords III\" usc\u00ec nel marzo del 2004 ed ebbe un'accoglienza mediocre e fu anche l'ultimo gioco dell'azienda. Essa, infatti, chiuse i battenti nel mese successivo, quando la Vivendi Universal chiuse gran parte dei suoi studi sviluppatori. Come conseguenza, gran parte dei membri della Impressions, tra cui Chris Beatrice e Peter Haffenreffer, formarono la Tilted Mill Entertainement, mentre un altro, Simon Bradbury, fond\u00f2 la Firefly Studios."}
{"id": "8388703", "revid": "73843", "url": "https://it.wikipedia.org/wiki?curid=8388703", "title": "Francesco Petronelli", "text": "Biografia.\nCarriera ecclestiastica.\nVenne ordinato sacerdote il 19 luglio 1903. Si laure\u00f2 in Teologia nel 1908, nel 1915 fu nominato parroco della cattedrale di Lecce.\nFu nominato vescovo di Avellino tra il 18 e il 22 gennaio 1929. Ricevette l'ordinazione episcopale il 26 maggio 1929 dall'arcivescovo di Otranto Carmelo Patan\u00e8, coconsacranti i vescovi Oronzo Luciano Durante (vescovo di San Severo) e Adolfo Verrienti (vescovo titolare di Calinda). Si insedi\u00f2 tra il 28 luglio e il 10 settembre dello stesso anno.\nIl 25 maggio 1939 fu nominato arcivescovo di Trani e Barletta ed amministratore apostolico di Bisceglie.\nLa sventata fucilazione del 1943.\nDurante la seconda guerra mondiale, il monsignore balz\u00f2 agli onori civili e militari per un episodio occorso nella sua sede episcopale. Il 18 settembre 1943, un commando nazista era in procinto di fucilare cinquanta cittadini tranesi in rappresaglia alla morte di cinque militari tedeschi; l'arcivescovo intervenne insieme al mons. Raffaele Perrone, suo vicario generale, per chiedere clemenza; quando questa fu negata, benedisse i morituri e si posizion\u00f2 per essere fucilato insieme a loro. Il gesto dissuase i soldati tedeschi dall'eccidio. L'arcivescovo e il vicario vennero cos\u00ec insigniti della medaglia d'argento al valore militare dal re Vittorio Emanuele III il 7 ottobre 1943.\nMorte.\nMor\u00ec il 16 giugno 1947. Secondo le cronache locali, la sua camera ardente fu molto accorsata perch\u00e9 i fedeli volevano porgere l'ultimo saluto al cosiddetto \"pastore buono\".\nAltri riconoscimenti.\nNella citt\u00e0 di Trani gli sono stati intitolati un circolo didattico e una via. Nella sua citt\u00e0 natale, Lecce, dal 26 agosto 1947 la casa in cui \u00e8 nato \u00e8 segnalata da una lapide di marmo che ne ricorda i meriti.\nGenealogia episcopale.\nLa genealogia episcopale \u00e8:"}
{"id": "8388704", "revid": "287204", "url": "https://it.wikipedia.org/wiki?curid=8388704", "title": "Luca Oberti", "text": " \nBiografia.\nLuca Oberti, dopo gli studi in organo e composizione al conservatorio di Bergamo, studia clavicembalo con Emilia Fadini, diplomandosi presso il Conservatorio \"Giuseppe Verdi\" di Milano.\nStudia poi clavicembalo e musica da camera all'Accademia Chigiana di Siena, nella classe di Christophe Rousset e si perfeziona poi con Pierre Hanta\u00ef.\nInizia giovanissimo a collaborare con numerosi gruppi specializzati nella musica antica, come Les Musiciens du Louvre, Les Talens Lyriques, La Venexiana, Il Pomo d'oro, Les Ambassadeurs.\nAllievo per la direzione d'orchestra di Donato Renzetti, dal 2019 \u00e8 direttore artistico dell'Orchestra Carisch di Milano."}
{"id": "8388710", "revid": "1573940", "url": "https://it.wikipedia.org/wiki?curid=8388710", "title": "Ocyceros gingalensis", "text": "Il bucero grigio di Sri Lanka (Ocyceros gingalensis ()) \u00e8 una specie monotipica della famiglia dei Bucerotidi originaria dell'Asia meridionale. \u00c8 uno dei buceri pi\u00f9 piccoli, presenta un piumaggio color grigio ardesia ed \u00e8 privo di casco sul becco.\nCome tutti i buceri, il bucero grigio di Sri Lanka nidifica nelle cavit\u00e0 degli alberi: la femmina trascorre la stagione riproduttiva all'interno del nido, il cui ingresso \u00e8 chiuso quasi interamente da una parete; attraverso una piccola fessura il maschio nutre la femmina e, successivamente, i nidiacei. Appartiene al gruppo dei lofoceri asiatici, un genere gemello dei veri lofoceri diffusi in Africa e Medio Oriente. Tutte le specie appartenenti al genere \"Ocyceros\" sono caratterizzate dalla mancanza di un comportamento di difesa territoriale e dal fatto che i maschi portano il cibo al nido nel gozzo invece che nel becco.\nIl bucero grigio di Sri Lanka viene considerato \u00abspecie a rischio minimo\u00bb (\"Least Concern\").\nDescrizione.\nI buceri grigi di Sri Lanka raggiungono una lunghezza del corpo di 45 centimetri e sono quindi una delle specie di bucero pi\u00f9 piccole. La coda misura tra 20 e 22 centimetri. Nel maschio il becco misura 9,2-11 centimetri. Nella femmina questo \u00e8 un po' pi\u00f9 piccolo e raggiunge una lunghezza compresa tra 7,9 e 9,0 centimetri. Entrambi i sessi presentano una sorta di cresta lungo il becco, notevolmente pi\u00f9 piccola nella femmina.\nIl peso di questa specie si aggira intorno ai 240 grammi. Il dimorfismo sessuale \u00e8 poco marcato. Una delle caratteristiche distintive principali consiste nella differenza di dimensioni del corpo e della cresta del becco.\nMaschio.\nLa testa, il collo e la parte superiore del corpo sono di colore grigio scuro. Le rachidi delle piume che ricoprono la testa e il collo sono bianche. La parte inferiore del corpo \u00e8 bianca. Le remiganti primarie e secondarie sono di colore grigio-nerastro; le remiganti secondarie hanno anche l'estremit\u00e0 e la base bianche. La coda \u00e8 grigio-nerastra. Ad eccezione della coppia centrale, tutte le penne della coda hanno la punta bianca. Negli esemplari pi\u00f9 anziani il bianco delle tre coppie esterne di timoniere \u00e8 cos\u00ec pronunciato che appaiono quasi completamente bianche. Il becco e il casco sono color crema con macchie nere in prossimit\u00e0 della base sia della mascella superiore che di quella inferiore. La pelle priva di piume intorno all'occhio e quella glabra della gola sono viola scuro. Gli occhi sono rossi, le zampe e i piedi sono di colore grigio-verdastro.\nFemmina e giovane.\nLa femmina assomiglia al maschio per quanto riguarda il piumaggio, ma \u00e8 complessivamente pi\u00f9 piccola e, soprattutto, ha un casco pi\u00f9 piccolo. Il becco \u00e8 nero con una striscia color crema sulla mascella superiore. Gli occhi sono marroni.\nNei giovani il becco \u00e8 inizialmente di colore verdastro pallido con la punta biancastra. Gli occhi sono inizialmente blu-grigiastri.\nBiologia.\nComportamento.\nIl bucero grigio di Sri Lanka vive in coppia o in piccoli gruppi familiari. Assembramenti pi\u00f9 numerosi si possono radunare nei pressi degli alberi da frutto. In linea di massima, per\u00f2, \u00e8 un uccello timido che spesso rimane immobile e silenzioso tra il fogliame delle cime degli alberi. Risiede prevalentemente nelle zone di foresta dove sono pi\u00f9 numerose le piante rampicanti.\nCome tutti i buceri, il bucero grigio di Sri Lanka \u00e8 onnivoro, ma la maggior parte della sua dieta \u00e8 costituita da frutti, in particolare da fichi selvatici. Mangia anche piccole lucertole, raganelle, scorpioni e insetti come le mantidi religiose.\nRiproduzione.\nLa biologia riproduttiva del bucero grigio di Sri Lanka non \u00e8 stata ancora sufficientemente studiata. Tuttavia, la stagione riproduttiva cade nel periodo che va da met\u00e0 marzo a inizio luglio. La covata comprende da una a tre uova.\nCome tutti i buceri, anche il bucero grigio di Sri Lanka nidifica all'interno delle cavit\u00e0 naturali degli alberi. Utilizza principalmente cavit\u00e0 naturali nel tronco degli alberi, situate tra i due e i 21 metri dal suolo. Di tanto in tanto, tuttavia, utilizza anche i vecchi nidi abbandonati del picchio di Sri Lanka. L'ingresso del nido \u00e8 spesso grande appena per consentire alla femmina di entrarvi dentro.\nIl maschio rifornisce di cibo la femmina e successivamente i nidiacei durante il periodo in cui si trovano nel nido. Nel caso di una coppia studiata, la femmina usc\u00ec dal nido un mese dopo che i piccoli erano usciti dall'uovo ma non avevano ancora lasciato la cavit\u00e0. Tuttavia, essa non aiut\u00f2 il maschio a prendersi cura dei giovani per un periodo di quattro settimane.\nDistribuzione e habitat.\nL'areale del bucero grigio di Sri Lanka si estende unicamente a quest'isola, dove \u00e8 una delle due specie di bucero presenti. Tuttavia \u00e8 facile riconoscerlo, dal momento che \u00e8 di piccole dimensioni e presenta un piumaggio grigio-brunastro. L'altra specie che vive qui, il bucero coronato, \u00e8 notevolmente pi\u00f9 grande, ha un piumaggio bianco e nero e un becco prevalentemente giallo con un casco di notevoli dimensioni.\nIl bucero grigio di Sri Lanka vive prevalentemente nelle foreste sempreverdi e decidue di pianura e di collina, fino a 1200 metri di altitudine. Effettua brevi spostamenti stagionali: durante la stagione riproduttiva, ad esempio, preferisce risiedere nelle foreste di pianura. Nel periodo tra settembre e ottobre, invece, si incontra principalmente in collina."}
{"id": "8388713", "revid": "155634", "url": "https://it.wikipedia.org/wiki?curid=8388713", "title": "Rugby Challenge 2017", "text": "Il Rugby Challenge 2017 (), per motivi di sponsorizzazione SuperSport Rugby Challenge 2017, fu la prima edizione del Rugby Challenge, competizione cadetta della Currie Cup organizzata dalla South Africa Rugby Union.\n divise in 3 gironi da cui uscirono le 8 miglior compagini per i \"play-off\"\nQuattordici di tali quindici squadre erano sudafricane, la quindicesima, i Welwitschias, un club di Windhoek, capitale della confinante Namibia.\nVincitore dell'edizione inaugurale del torneo fu il che, nella finale tenutasi a Citt\u00e0 del Capo, sconfisse per 28-19 gli sfidanti .\nFormula.\nLe 15 squadre furono ripartite in 3 gironi geografici, in ciascuno dei quali le cinque squadre che li componevano si incontrarono in doppia gara di andata e ritorno su 10 fine settimana (8 incontri + 2 riposi a testa).\nAi quarti di finali accedettero le prime due di ogni girone pi\u00f9 le due migliori terze in base al punteggio acquisito.\nI turni a eliminazione diretta, compresa la finale, si tennero in gara unica in casa della squadra con il punteggio migliore in prima fase."}
{"id": "8388715", "revid": "110157", "url": "https://it.wikipedia.org/wiki?curid=8388715", "title": "Chiesa del Buon Amore", "text": "La chiesa del Buon Amore o chiesa della Nativit\u00e0 della Beata Vergine del Buon Amore a Ferrara \u00e8 stata un luogo di culto eretto nel XVI secolo e demolito nel 1924. Si trovava in via Porta d'Amore.\nStoria.\nL'antica chiesa venne edificata attorno alla met\u00e0 del XVI secolo e fu anche un oratorio. Le scelte del luogo per la sua costruzione e della dedicazione del tempio furono legate alla volont\u00e0 di conservarvi la piccola immagine della Madonna (\"Madonna del Bastione\") che si trovava sull'antica porta mentre si stava intervenendo sul manufatto che si trovava vicino al baluardo del Buon Amore. \nEsternamente la chiesa non aveva particolari motivi di interesse mentre i suoi interni vennero decorati da artisti attivi a Ferrara in quel periodo, come Sebastiano Filippi (detto il Bastianino), Giuseppe Mazzuoli (detto Bastarolo) e Ippolito Scarsella (detto Scarsellino). \nDurante la prima guerra mondiale vennero sospese le funzioni religiose e, nel 1924 la chiesa fu demolita.\nDescrizione.\nAlla decorazione dei suoi ricchi interni contribuirono molti artisti e quando ne venne decisa la demolizione parte delle opere d'arte contenute vennero spostate in altri edifici religiosi. L'importante \"Madonna del Bastione\" fu trasferita nella vicina chiesa di Sant'Apollonia.\nVi erano conservati il quadro de \"l'Annunciazione\" attribuito a Leonardo Brescia, la \"Nativit\u00e0 della Beata Maria Vergine\" attribuita allo Scarsellino, l\"'Annunziata\", attribuita al Bastianino, la \"Madonna del Buon Amore con i santi Giorgio e Maurelio\" attribuita a Camillo Ricci e diverse altre opere."}
{"id": "8388716", "revid": "92723", "url": "https://it.wikipedia.org/wiki?curid=8388716", "title": "Casa Kuschel", "text": "Casa Kuschel \u00e8 una storica residenza, dichiarata patrimonio nazionale, della citt\u00e0 di Puerto Varas in Cile. L'edificio, realizzato approssimativamente tra il 1915 e il 1917, presenta uno stile eclettico, con elementi neoclassici, neogotici e neobarocchi."}
{"id": "8388721", "revid": "287204", "url": "https://it.wikipedia.org/wiki?curid=8388721", "title": "Sayyid (disambigua)", "text": ""}
{"id": "8388722", "revid": "767487", "url": "https://it.wikipedia.org/wiki?curid=8388722", "title": "Leslie Leo", "text": "Carriera.\nNazionale.\nHa debuttato in Nazionale il 3 aprile 2004, nell'amichevole Vanuatu-Isole Salomone (1-2). Ha messo a segno la sua prima rete con la maglia della Nazionale il 12 maggio 2004, in Isole Salomone-Isole Cook (5-0), siglando la rete del definitivo 5-0 al minuto 81. Ha partecipato, con la Nazionale, alla Coppa d'Oceania 2002 e alla Coppa d'Oceania 2004. Ha collezionato in totale, con la maglia della Nazionale, 13 presenze e una rete."}
{"id": "8388728", "revid": "1543377", "url": "https://it.wikipedia.org/wiki?curid=8388728", "title": "George Ravenscroft", "text": "Biografia.\nPoco si sa della vita personale, del personaggio o dell'aspetto di Ravenscroft, sebbene suo padre lo descrisse, nel suo testamento, come un uomo di famiglia responsabile e un astuto uomo d'affari. \nEra il secondo di cinque figli da genitori cattolici che nascondevano la propria vera fede ma vivevano esteriormente come anglicani, e fu battezzato ad Alconbury Weston nell'Huntingdonshire in Inghilterra, nell'aprile del 1633. Dal 1643 al 1651 all'English College di Douai, in Francia, per dedicarsi al sacerdozio, ma abbandon\u00f2 prima di terminare gli studi e torn\u00f2 a Londra entro il 1666.\nDopo essersi stabilito a Londra e aver avviato un'attivit\u00e0 di import/export di successo che lo rese ricco, Ravenscroft spos\u00f2 Hellen Appleby, originaria dello Yorkshire, nel 1670 o nel 1671 ed ebbe tre figli con lei. La moglie, rimasta vedova nel 1683, si rispos\u00f2 nel 1684 con Sir Thomas Sheridan, Segretario capo per l'Irlanda (1687-1688). Ravenscroft mor\u00ec il 7 giugno 1683, a seguito di una paralisi, e fu sepolto nella cappella dei Ravenscroft nella chiesa di San Giovanni Battista a Chipping Barnet, North London. Oggi, a Chipping Barnet, sono a lui intitolati una scuola, un parco, un giardino e una strada, segno dell'importanza che la famiglia Ravenscroft aveva un tempo in quell'area.\nIl luogo in cui oper\u00f2 e le attivit\u00e0 di Ravenscroft tra il 1651 e il 1666 non sono chiare, sebbene sia certo che abbia vissuto a Venezia per qualche tempo lavorando come commerciante e possibilmente apprendendo le tecniche di fabbricazione del vetro che avrebbe poi portato in Inghilterra. Ad un certo punto avvi\u00f2 con successo un'attivit\u00e0 di import/export a Venezia con due dei suoi fratelli, Francis e James.\nRavenscroft si trasfer\u00ec a Londra nel 1666 e continu\u00f2 a lavorare nel settore dell'import/export, scambiando merci come ribes, vetro e merletti. Esistono diversi resoconti sul ruolo di Ravenscroft nell'invenzione e nel successivo sviluppo del vetro al piombo. Questo \u00e8 generalmente accettato di essere vero: durante gli anni Ravenscroft visse a Venezia (tra il 1651 e il 1666) fu coinvolto nel commercio del vetro, non come artigiano ma come commerciante, quindi conosceva e frequentava i produttori di vetro in Italia. Quando Ravenscroft torn\u00f2 in Inghilterra, diversi produttori di vetro avevano gi\u00e0 iniziato a produrre oggetti di vetro che tentavano di imitare il cristallo italiano, e Ravenscroft decise di avviare la propria attivit\u00e0 di produzione del vetro mentre gestiva ancora quella di importazione/esportazione.\n\u00c8 probabile che Ravenscroft fosse il direttore e il finanziatore della sua vetreria, ma non fosse attivamente coinvolto nel processo fisico di fabbricazione del vetro, un ruolo che probabilmente era stato svolto da uno o pi\u00f9 artigiani suoi dipendenti, come gli italiani signor da Costa o Vincenzo Pompeio, o il suo assistente inglese Hawley Bishopp, che realizz\u00f2 la propria vetreria, nell'area centrale di Londra, dopo la morte di Ravenscroft. La vetreria di Ravenscroft produceva principalmente bicchieri, ma anche alcune ciotole e teiere.\nA questo punto le circostanze relative al ruolo di Ravenscroft nella produzione di cristalli di piombo diventano meno chiare. Ci\u00f2 \u00e8 in parte dovuto al fatto che i documenti della met\u00e0 del XVII secolo sono incompleti, ma \u00e8 anche in gran parte dovuto al fatto che Ravenscroft era molto riservato sulle materie prime utilizzate e sui processi costruttivi. Vi \u00e8 la prova che sia stato aiutato da Sir Robert Plot FRS, che gli sugger\u00ec di usare le selci dei letti dei fiumi dell'Oxfordshire al posto di quella grigio scuro di Londra e delle costosissime selci bianche dal letto del fiume Po che veniva usata a Murano. Si ritiene ora che il dott. Plot abbia richiesto un campione della sua sabbia che venne descritta come \"fine e bianca\". Aggiungendo monossido di piombo (sotto forma di polvere di piombo rosso), la polvere sarebbe apparsa rosa pallido, quindi potrebbe aver deliberatamente indotto in errore il dottor Plot e il suo assistente inviati a visitare a Henley sul Tamigi. Probabilmente stava attento a evitare che i concorrenti lo copiassero e desiderava anche fare un accordo con la \"Worshipful Company of Glass Sellers della London Glass Seller 'Company,\" alla quale concedeva i diritti esclusivi per acquistare le sue creazioni a prezzi prestabiliti in cambio del finanziamento del suo nuovo laboratorio di Henley-on-Thames, con due squadre di soffiatori di vetro.\nSi discute su come, quando e perch\u00e9 Ravenscroft sia stato ispirato a utilizzare il piombo nella produzione del vetro. Alcuni credono che avesse scoperto per caso che aggiungendo ossidi di piombo alla miscela di vetro conferiva al prodotto finale qualit\u00e0 speciali, mentre altri credono che abbia imparato la tecnica a Venezia. \nL'uso del piombo nel vetro era noto in Italia come dimostrato dal 12% di piombo scoperto nello strato di un cammeo bianco del \"The Portland Vase\", un famoso manufatto romano presente nel British Museum Altri sottolineano che il processo era stato documentato in un libro in italiano, \"L'Arte vetraria\", scritto da Antonio Neri nel 1612 e tradotto in inglese da Christopher Merret nel 1662.\nQualunque sia stata l'origine dell'idea, Ravenscroft credeva di avere un prodotto unico da offrire al mercato inglese, quindi si rivolse a Re Carlo II per ottenere un brevetto nel 1674 e stabilire il suo diritto di essere l'unico produttore di vetro al piombo in Inghilterra. Produsse vetro al piombo per un periodo di soli cinque anni, chiudendo la sua attivit\u00e0 manifatturiera nel 1679. Il suo brevetto ebbe fine nel 1681.\nNel 1680 si associ\u00f2 alla \"Vauxhall glassworks\", rimanendovi fino alla sua morte nel 1683.\nVetro cristallo Ravenscroft.\nI manufatti in vetro di Ravenscroft furono realizzati in due sedi diverse. La struttura principale fu stabilita a Savoy, Londra nel 1673 e una struttura temporanea secondaria tra il 1674 e il 1675 a Henley-on-Thames.\nIl primo vetro Ravenscroft (1674-1676) soffriva in genere di deterioramento graduale, inarrestabile, caratterizzato da numerose crepe, che rendevano il vetro non limpido, entro 1 o 2 anni, a causa delle impurit\u00e0 presenti nella miscela vetraria - eccessivamente alcalina o con quantit\u00e0 insufficienti di calce, che funge da stabilizzatore. Queste sono state ipotizzate come possibili cause. Non esistono pezzi conosciuti precedenti a questo periodo.\nQuesto problema danneggi\u00f2 la reputazione dell'azienda e Ravenscroft e il suo gruppo lavorarono per risolvere il problema. Ravenscroft annunci\u00f2, nel 1676, che il problema era stato risolto e che i nuovi vasi di vetro migliorati avrebbero portato un sigillo (una \"testa di corvo\") per distinguerli dai pezzi precedenti e difettosi. Oggi esiste un piccolo numero (meno di venti) vasi di vetro con il sigillo del \"corvo\", alcuni dei quali sono difettosi e altri no.\nPotrebbero esistere altri pezzi creati da Ravenscroft, ma in assenza del sigillo del \"corvo\", che smise di usare nel 1677 circa, o qualsiasi descrizione o disegno, \u00e8 difficile attribuirgli positivamente particolari pezzi. Alcuni pezzi pensati per assomigliare fortemente al lavoro di Ravenscroft recano un sigillo a \"S\"; alcuni hanno suggerito che la \"S\" stia per \"Savoy\", il principale impianto di produzione di Ravenscroft, mentre altri suggeriscono che la \"S\" potrebbe significare Southwark, indicando che il vetro potrebbe essere stato concepito da John Bowles e William Lillington nelle loro vetrine a sud di Londra dall'altra parte del fiume.. Potrebbero esserci ancora circa quaranta oggetti in vetro realizzati da Ravenscroft usando la sua nuova formulazione al piombo, ma meno di venti con il sigillo del \"corvo\".\nL'aggiunta di ossido di piombo agli ingredienti grezzi del vetro produceva una miscela fusa che aveva una viscosit\u00e0 inferiore rispetto al vetro ordinario, che aveva il vantaggio di avere meno probabilit\u00e0 di contenere bolle d'aria. Ci\u00f2 rese pi\u00f9 facile il soffiaggio, dandogli un \"tempo di lavorazione\" di circa due minuti senza riscaldamento, e lo rese particolarmente adatto al soffiaggio negli stampi. Il vetro al piombo ha un indice di rifrazione pi\u00f9 alto, che rende il suo aspetto scintillante e brillante alla luce. \"Suona\" quando viene colpito.\nEredit\u00e0.\nNon \u00e8 noto il motivo per cui Ravenscroft decise di rompere i legami con la \"London Glass Seller Company\" e di lasciare l'attivit\u00e0 di produzione di vetro nel 1679 (le sue forti convinzioni cattoliche avrebbero potuto renderlo impopolare), ma il suo stile di cristallo al piombo divenne di moda in Inghilterra ed entro 20 anni dal suo brevetto, circa 100 produttori in Inghilterra stavano producendo vetro al piombo. Ravenscroft non \"invent\u00f2\" il cristallo al piombo, poich\u00e9 altri avevano gi\u00e0 scoperto i vantaggi dell'aggiunta di ossido di piombo al vetro, ma miglior\u00f2 il processo di fabbricazione. Pi\u00f9 di una dozzina di pezzi di Ravenscroft sono ancora esistenti e la \"robusta semplicit\u00e0\" del loro disegno viene ancora oggi ammirata."}
{"id": "8388731", "revid": "1345938", "url": "https://it.wikipedia.org/wiki?curid=8388731", "title": "Ghosting", "text": "Il ghosting \u00e8 la pratica di interrompere tutte le comunicazioni e i contatti con un partner o qualcuno che si sta frequentando, anche senza un apparente motivo o alcun tipo di avvertimento, ignorando completamente qualunque tentativo di contatto.\nOrigine del termine.\nIl termine \"ghosting\" deriva dall'inglese \"to ghost\" (muoversi furtivamente) e dal suffisso -\"ing\", ad indicare un comportamento elusivo proprio come i fantasmi.\nIl lemma \u00e8 diventato popolare dal 2015, quando, a seguito di un articolo del \"New York Times\" sulla rottura tra Sean Penn e Charlize Theron, varie testate giornalistiche cominciarono a utilizzarlo. Dal 2015 il termine \u00e8 stato incluso nel \"Collins English Dictionary\".\nNegli anni '20 del XXI secolo il \"ghosting\" \u00e8 divenuto un fenomeno molto diffuso fra i \"millennials\", i maggiori fruitori dei social network i quali, per loro natura, consentono facilmente l'interruzione improvvisa e totale di relazioni sociali ad essi collegate."}
{"id": "8388734", "revid": "15756", "url": "https://it.wikipedia.org/wiki?curid=8388734", "title": "Test diagnostici per la COVID-19", "text": "I test diagnostici per la malattia COVID-19 sono l'insieme degli esami clinici, esami radiologici (ad esempio la tomografia computerizzata) ed esami di laboratorio dei campioni biologici (ad esempio il tampone rinofaringeo) utilizzati per diagnosticare la malattia causata dal coronavirus SARS-CoV-2.\nI campioni biologici permettono di indagare sulla presenza di materiale virale e possono fornire una diagnosi praticamente certa di infezione da SARS-CoV-2; possono essere analizzati mediante test di reazione a catena della polimerasi dopo trascrizione inversa per il rilevamento di RNA virale (Real Time RT-PCR) o mediante test ELISA basati su anticorpi per il rilevamento di proteine virioniche. Gli esami radiologici permettono un'analisi dello stato dei polmoni e di altri organi coinvolti dall'infezione.\nLa ricerca europea EVA (\"European Virus Archive\") si \u00e8 rapidamente organizzata per fornire ai laboratori diagnostici di tutto il mondo elementi virali destinati a fungere da controlli per test basati sull'RNA o sulle proteine.\nIl 25 febbraio 2020, la Cina ha annunciato di aver prodotto 1,7 milioni di test ad acido nucleico e 350 000 kits test anticorpali ogni giorno.\nEsami di laboratorio.\nRicerca degli acidi nucleici.\nReal Time RT-PCR.\nIl test Real Time RT-PCR pu\u00f2 essere eseguito su campioni respiratori ottenuti con vari metodi, tra cui un tampone rinofaringeo o un campione di espettorato. I risultati sono generalmente disponibili entro poche ore o 2 giorni.\nUno dei primi test Real Time RT-PCR \u00e8 stato sviluppato presso l'Ospedale Universitario della Charit\u00e9 a Berlino nel gennaio 2020 utilizzando la PCR quantitativa e ha costituito la base di 250 000 kit distribuiti dall'OMS. Il 2 marzo l'OMS ha pubblicato un protocollo standard elaborato dall'Institut Pasteur di Parigi. Secondo uno studio coreano, quest'ultimo test ha una sensibilit\u00e0 inferiore alla rilevazione del gene N.\nLa societ\u00e0 sudcoreana Kogenebiotech ha annunciato l'11 febbraio 2020 che il proprio kit di rilevamento PowerChek 2019-Ncov\u2122 Real-Time PCR Kit, che permette l'individuazione del gene \"E\" appartenente a tutti i betacoronavirus e il gene RdRp specifico del SARS-CoV-2, aveva ricevuto l'autorizzazione d'uso urgente dalle autorit\u00e0 coreane e americane.\nAnche altre aziende come Seegene e Solgent hanno sviluppato nel febbraio 2020 le loro versioni dei kit di rilevamento della qualit\u00e0 clinica chiamati rispettivamente \"DiaPlexQ\" e \"Allplex 2019-nCoV Assay\".\nNegli Stati Uniti, il Centers for Disease Control distribuisce il test diagnostico Real-Time RT-PCR CDC 2019-Novel Coronavirus (2019-nCoV) ai laboratori di sanit\u00e0 pubblica. Nelle prime versioni, uno su tre test genetici aveva dato risultati inconcludenti stando a ricerche del CDC di Atlanta; test pi\u00f9 recenti, utilizzanti due componenti, sono stati annunciati come maggiormente affidabili il 28 febbraio 2020, consentendo ai laboratori nazionali e locali di completare rapidamente i test. Questo test \u00e8 stato approvato dalla Food and Drug Administration (FDA) con un'autorizzazione all'uso di emergenza.\nL'Universit\u00e0 della scienza e della tecnologia di Hong Kong aveva proposto all'inizio del mese di febbraio un test RT-PCR microfluidico rapido.\nIl 4 marzo 2020, l'OMS ha elencato i seguenti laboratori ufficiali di riferimento e i relativi protocolli di sviluppo:\nHong Kong ha successivamente messo in atto un sistema gestionale affinch\u00e9 i pazienti possano effettuare il test da casa: il pronto soccorso fornisce una provetta al paziente all'interno della quale inserisce un campione di saliva, restituendola poi al personale per ottenere il risultato del test.\nL'NHS britannico ha annunciato che inizier\u00e0 a testare casi sospetti a casa, evitando il rischio di infettare altri individui presenti in ospedale e di disinfettare l'ambulanza qualora dovesse essere usata.\nAnalisi metagenomica.\nIl test Respiratory Explify di IDbyDNA \u00e8 un test di analisi metagenomica in grado di identificare pi\u00f9 di 900 elementi patogeni respiratori, tra cui SARS-CoV-2. L'analisi dei dati effettivi richiede meno di un'ora; il tempo di attesa tra la ricezione del campione e il risultato del test \u00e8 di 36 ore, ma risulta pi\u00f9 costoso dei test RT-PCR.\nRicerca sierologica.\nIl test sierologico \u00e8 uno strumento che permette di verificare se l\u2019organismo \u00e8 entrato in contatto con il virus e quindi se ha sviluppato contro di esso i relativi anticorpi. In sintesi, il test sierologico misura una risposta del sistema immunitario all\u2019infezione.\nEsistono due variet\u00e0 di test sierologici: il test rapido qualitativo viene realizzato attraverso il prelievo capillare di una goccia di sangue, comunemente definito \"pungidito\"; il suo scopo \u00e8 quello di verificare se l'organismo ha prodotto una risposta anticorpale e quindi valutare se la persona \u00e8 entrata o meno in contatto con il virus. Questo tipo di test d\u00e0 esito dopo 15 minuti. Il test quantitativo, invece, viene realizzato attraverso un prelievo venoso e oltre a individuare la presenza degli anticorpi nell'organismo ne individua anche le quantit\u00e0. Entrambi rilevano gli anticorpi IgM, IgA e IgG.\nIn caso di infezione le immunoglobuline IgM sono quelle che l\u2019organismo produce per prime e il loro livello nell'organismo diminuisce con il passare del tempo mentre cominciano ad aumentare le IgG. Se il test rileva delle IgG, significa che l'infezione si \u00e8 gi\u00e0 verificata da diverso tempo; le IgG rimangono nel sangue per tutta la vita come memoria immunologica.\nIl primo test immunologico \u00e8 stato descritto da un team dell'Istituto di virologia di Wuhan il 17 febbraio 2020.\nIl 25 febbraio, un team della Scuola di medicina Duke \u2013 NUS di Singapore ha annunciato un altro test anticorpale per SARS-CoV-2 che potrebbe fornire risultati in pochi giorni.\nIl 28 febbraio 2020, un'altra societ\u00e0 sudcoreana denominata PCL ha presentato una richiesta di designazione in via accelerata al Ministero sudcoreano della sicurezza alimentare e farmaceutica per il proprio kit di rilevamento rapido con tecnica GICA (\"Colloidal Gold Immunochromatographic Assay\", analisi immunocromatografica all'oro colloidale). A differenza di un kit di rilevamento basato su RT-PCR in tempo reale, la PCL afferma che il proprio kit potrebbe fornire il risultato diagnostico in 10 minuti.\nDifferenza tra test sierologico e tampone nasofaringeo.\nIl tampone faringeo viene utilizzato per diagnosticare un\u2019infezione in corso, in quanto ricerca se nelle vie aeree \u00e8 presente il virus al momento dell'esame .\nIl test molecolare se tipo verifica la presenza di geni virali da SARS-CoV-2 nell\u2019organismo.\nSecondo l\u2019Istituto Superiore di Sanit\u00e0 il tampone nasofaringeo risulta l\u2019unico strumento affidabile per accertare l\u2019infezione da COVID-19. I test sierologici non sono affidabili quanto i tamponi, poich\u00e9 essi non diagnosticano infezioni molto recenti.\nImaging radiologico.\nL'esecuzione di una tomografia computerizzata (TC) del polmone, uno strumento di imaging biomedico di routine per la diagnosi di polmonite, \u00e8 un test veloce e relativamente facile da eseguire in aggiunta dell'esame clinico, senza tuttavia poter rilevare la presenza virale in senso stretto. Una ricerca ha rivelato che l'accuratezza di questo metodo per la diagnosi di COVID-19 in contesti epidemici \u00e8 del 98%, rispetto all'accuratezza del 71% della RT-PCR. Una meta-analisi della Cochrane ha tuttavia rilevato che, nonostante un buon potenziale di diagnosticare correttamente la COVID rispetto ad altre patologie polmonari, molti degli studi analizzati erano afflitti da scarsa qualit\u00e0 e i dati risultavano troppo eterogenei per garantire un'analisi completa e un responso univoco sul tema. La diagnosi di COVID-19 risulta quindi ancora imperniata sui test su campioni biologici e l'isolamento del materiale virale.\nEsecuzione dei test.\nLuoghi e condizioni.\nIn Francia il rilevamento viene effettuato negli ospedali. Il tempo necessario \u00e8 relativamente lungo in quanto occorre inviare i campioni a uno dei 120 centri di rilevamento ed eseguire il test che attualmente richiede mezza giornata. Per limitare la diffusione, si ritiene preferibile che le strutture ospedaliere della citt\u00e0 abbiano mezzi mobili di rilevazione, che accelererebbero lo screening consentendo la rilevazione anche prima della comparsa di sintomi. Secondo l'Imperial College di Londra, sarebbe effettivamente necessario bloccare \"pi\u00f9 del 60% delle contaminazioni attraverso delle misure di contenimento per gestire l'epidemia\". Le condizioni climatiche non gioverebbero a un'attenuazione della diffusione, contrariamente a quanto si verifica per l'influenza stagionale, almeno fino al 2022. Ci\u00f2 sembra essere confermato anche dalla distribuzione osservata in nazioni come l'Iran e l'Australia, che all'inizio dell'anno hanno registrato temperature primaverili per l'emisfero settentrionale.\nIl tasso di persone infette ma asintomatiche \u00e8 compreso tra 1 e 50%. La popolazione giovanile sarebbe per alcuni un vettore di trasmissione perch\u00e9 infetta mentre la popolazione adulta, per altri sarebbe minore, in particolare per i bambini di et\u00e0 inferiore ai 14 anni. I casi asintomatici sono causa del contagio nel 79% dei casi rilevati.\nUn protocollo di rilevazione sistematica di epidemie o micro-epidemie, utilizzato nelle nazioni asiatiche (metodo \"sorveglianza-contenimento\") non \u00e8 stato ritenuto valido dal ministero della salute francese, per mancanza di sufficienti test e centri di rilevamento e per l'incapacit\u00e0 di gestione a causa dell mancanza di mascherine protettive, di respiratori dovuto in particolare all'insufficiente produzione nazionale. L'esempio del grande focolaio scoppiato nella casa di cura di Vill'aliz\u00e9, mostra il pericolo dovuto al rinvio dei test di screening durante la fase sintomatica malattia (considerando che il periodo medio di incubazione asintomatica \u00e8 di 6 giorni) e che sarebbe legalmente responsabilit\u00e0 dello Stato, nel quadro del principio di precauzione.. Ad esempio, secondo il \"New England Journal of Medicine\", in uno studio condotto su oltre 1 000 pazienti affetti da coronavirus ricoverati in ospedale in Cina, solo il 43,8% di essi aveva febbre al momento del ricovero..\nLa valutazione della mortalit\u00e0 indotta dal virus (dallo 0,6% al 5% a seconda della nazione, e con una probabile media dell'1%) sembra essere collegata al tasso di test per abitante effettuati, e in misura minore alla qualit\u00e0 dei trattamenti forniti. Infatti, se i dati relativi ai decessi sono noti e precisi, quelli delle persone infette sono molto approssimativi a causa della grande percentuale di pazienti asintomatici, in particolare se le prescrizioni del test sono riservate ai pazienti sintomatici in stato di difficolt\u00e0 respiratoria. Il confronto delle curve di contagio per la Corea e altre nazioni consente di ipotizzare una stima per difetto del numero di casi reali di contagio in Francia. In particolare, il tasso di mortalit\u00e0 risulta dieci volte pi\u00f9 alto in Francia che in Germania (le cui capacit\u00e0 di screening sono 6 volte maggiori rispetto alla Francia) ed \u00e8 probabilmente in gran parte legato ad una sottostima del numero di casi reali in Francia. Le capacit\u00e0 di rilevazione in Francia sono sostanzialmente limitate dalla fornitura di dispositivi di ciclismo termico di dominio pubblico, disponibili solo nei 120 centri di rilevamento. Inoltre, nonostante il decreto del 7 marzo 2020 autorizzi l'apertura di nuovi centri di screening, le aperture effettive sono state poche, ossia circa 150 in Francia. I centri di screening sono stati aperti quasi esclusivamente negli ospedali, il che aumenta il rischio di malattie nosocomiali (rispetto ad esempio 540 per la Corea). Il 16 marzo l'OMS ha consigliato di testare ogni caso sospetto. Tuttavia, la politica di screening rimane, a met\u00e0 marzo 2020, diversa a seconda delle nazioni, mentre la risposta all'epidemia globale non pu\u00f2 essere realizzata efficacemente senza un'azione coordinata da parte degli Stati e senza essere gestita da una politica di screening condivisa e capeggiata dalle nazioni che sono riuscite a far abbassare la curva dei casi rilevati. Il 20 marzo, il presidente del comitato tecnico-scientifico ha stimato che alla fine del periodo di quarantena sar\u00e0 necessario uno screening generalizzato. I dati disponibili a met\u00e0 marzo 2020 suggeriscono che la progressione dell'epidemia in Francia seguir\u00e0, con poca differenza, quella dell'Italia con un ritardo dai 6 ai 9 giorni, e l'effetto delle misure di contenimento varate in Italia non sta avendo una risonanza efficace. La curva della mortalit\u00e0, tuttavia, d\u00e0 speranza di stabilizzazione per l'inizio di maggio.\nNumero di test per nazione.\nSecondo il quotidiano \"Le Monde,\" fino al 20 marzo 2020 erano stati effettuati in Germania \"160.000 test a settimana\" (ovvero 22.857 al giorno), mentre in Francia ne erano stati eseguiti meno di 2.000 fino all'8 marzo e 4.000 a partire dal 13 marzo.\nIn Inghilterra, secondo \"The Guardian\", fino al 18 marzo 2020 erano stati eseguiti 4.000 test al giorno e il governo ha annunciato di voler raggiungere rapidamente i 20.000.\nNegli Stati Uniti, come riportato nel \"New York Times\", LabCorp ha annunciato che potrebbe eseguire 10.000 test al giorno a partire dal 23 marzo 2020 e pi\u00f9 di 20.000 test al giorno alla fine di marzo; il settore pubblico ha effettuato solo 30.000 test nelle cinque settimane precedenti, secondo i dati della Johns-Hopkins University. Il 24 marzo, il coordinatore del gruppo di lavoro della Casa Bianca sul coronavirus ha annunciato che venivano eseguiti dai 50.000 ai 70.000 test giornalieri."}
{"id": "8388735", "revid": "1986316", "url": "https://it.wikipedia.org/wiki?curid=8388735", "title": "Nils Bejerot", "text": "Carriera.\nBejerot \u00e8 stato uno dei migliori ricercatori sull'abuso di droghe in Svezia.\nLa sua opinione che l'abuso di droghe fosse una questione criminale e che il consumo di droghe dovesse comportare gravi sanzioni era molto influente in Svezia e in altri paesi.\nCredeva che la cura per la tossicodipendenza fosse quella di rendere le droghe inaccessibili e socialmente inaccettabili.\nHa anche sostenuto l'idea che l'abuso di droghe potrebbe passare da un sintomo a una malattia in s\u00e9."}
{"id": "8388745", "revid": "767487", "url": "https://it.wikipedia.org/wiki?curid=8388745", "title": "In the Land of Hi-Fi (Patti Page)", "text": "In the Land of Hi-Fi \u00e8 un album discografico della cantante statunitense Patti Page, pubblicato dall'etichetta discografica EmArcy Records nell'ottobre del 1956.\nLa ristampa dell'album, su CD, pubblicato in digipack dalla Verve Records nel 1999, conteneva un brano bonus, la versione mono di: \"I've Got My Eyes on You\"."}
{"id": "8388749", "revid": "110157", "url": "https://it.wikipedia.org/wiki?curid=8388749", "title": "Presidente del Senato (Romania)", "text": "Il presidente del Senato della Romania \u00e8 il capo della camera alta del Parlamento della Romania.\nFunzioni.\nIn base all'art. 35 del regolamento del Senato, il presidente:\nModalit\u00e0 di elezione e revoca.\nIn base all'art. 64 della Costituzione della Romania il presidente \u00e8 eletto dai senatori per l'intero mandato del parlamento.\nL'elezione del presidente del Senato \u00e8 disciplinata dall'art. 23 del regolamento interno. Questo prevede che il presidente sia eletto tramite scrutinio segreto dai senatori, che scelgono uno dei candidati proposti da ognuno dei gruppi parlamentari. Un gruppo parlamentare pu\u00f2 proporre un solo candidato. \u00c8 dichiarato presidente chi al primo turno di scrutinio ottiene le preferenze della maggioranza dei senatori. Se nessun candidato dovesse conseguire tale soglia, \u00e8 previsto un nuovo turno di scrutinio, cui partecipano i due candidati che al primo turno hanno ottenuto il maggior numero di voti. Al secondo turno \u00e8 dichiarato vincitore il candidato che ottiene il maggior numero di voti. In caso di pareggio si organizza un ulteriore turno di scrutinio.\nLa revoca del presidente pu\u00f2 essere sottoposta a voto su richiesta di almeno un terzo dei senatori per violazione della costituzione o del regolamento del Senato, oppure su richiesta di almeno il 50%+1 dei senatori (art. 29 del regolamento del Senato). Se la proposta di revoca viene approvata dal voto della maggioranza dei senatori, il presidente \u00e8 destituito dall'incarico.\nNel caso in cui la posizione sia vacante, le funzioni di presidente del Senato sono assunte ad interim da uno dei vicepresidenti, indicato dall'ufficio permanente di presidenza.\nSupplenza del presidente della Romania.\nNel caso in cui il ruolo di Presidente della Romania sia vacante o il titolare dell'incarico sia sospeso dalle funzioni, il presidente del senato assume ad interim il ruolo di capo di Stato (art. 98 della costituzione).\nLista dei presidenti del Senato.\nDal 1990 si sono susseguiti nell'incarico tredici titolari. Il primo presidente \u00e8 stato Alexandru B\u00e2rl\u0103deanu, che ha assunto la funzione nel giugno 1990.\nLa permanenza pi\u00f9 lunga \u00e8 stata quella di Nicolae V\u01cec\u01ceroiu, presidente del Senato per quasi otto anni nel corso di due legislature dal 2000 al 2008. La pi\u00f9 breve, al contrario, \u00e8 stata quella del suo successore Ilie S\u00e2rbu, capo della camera alta per meno di due mesi dall'ottobre al dicembre 2008.\nPetre Roman, Nicolae V\u0103c\u0103roiu, C\u0103lin Popescu T\u0103riceanu e Florin C\u00ee\u021bu sono gli unici presidenti del Senato dopo il 1989 ad essere stati anche primi ministri.\nNel 2020 Teodor Mele\u0219canu \u00e8 stato costretto alle dimissioni da una sentenza della Corte costituzionale che ha dichiarato illegittima la sua elezione. Dopo un periodo di presidenza ad interim da parte di Titus Corl\u0103\u021bean (febbraio-aprile 2020), il 9 aprile 2020 l'incarico \u00e8 stato assunto, sempre a titolo provvisorio, da Robert Cazanciuc."}
{"id": "8388751", "revid": "33751", "url": "https://it.wikipedia.org/wiki?curid=8388751", "title": "Estadio Ol\u00edmpico de la Cartuja", "text": ""}
{"id": "8388755", "revid": "666668", "url": "https://it.wikipedia.org/wiki?curid=8388755", "title": "Marlon Houkarawa", "text": ""}
{"id": "8388759", "revid": "344646", "url": "https://it.wikipedia.org/wiki?curid=8388759", "title": "Gli uccelli del Paradiso", "text": ""}
{"id": "8388761", "revid": "1354930", "url": "https://it.wikipedia.org/wiki?curid=8388761", "title": "Coppa Agostoni 2003", "text": "La Coppa Agostoni 2003, cinquantasettesima edizione della corsa, si svolse il 20 agosto 2003 su un percorso di 199,5\u00a0km. La vittoria fu appannaggio dell'italiano Francesco Casagrande, che complet\u00f2 il percorso in 4h56'22\", precedendo i connazionali Cristian Moreni e Oscar Mason."}
{"id": "8388762", "revid": "33751", "url": "https://it.wikipedia.org/wiki?curid=8388762", "title": "Stadion Olimpijski", "text": ""}
{"id": "8388767", "revid": "1310927", "url": "https://it.wikipedia.org/wiki?curid=8388767", "title": "Ednei", "text": "Carriera.\nHa giocato nella massima serie dei campionati armeno e brasiliano."}
{"id": "8388768", "revid": "300067", "url": "https://it.wikipedia.org/wiki?curid=8388768", "title": "Luciano Gonzalez", "text": ""}
{"id": "8388770", "revid": "767487", "url": "https://it.wikipedia.org/wiki?curid=8388770", "title": "Martin Ruhasia", "text": "Carriera.\nNazionale.\nHa debuttato in Nazionale il 5 luglio 2002, in Papua Nuova Guinea-Isole Salomone (0-0). Ha partecipato, con la Nazionale, alla Coppa d'Oceania 2002 e alla Coppa d'Oceania 2004. Ha collezionato in totale, con la maglia della Nazionale, 9 presenze."}
{"id": "8388774", "revid": "712828", "url": "https://it.wikipedia.org/wiki?curid=8388774", "title": "Datazione rubidio-stronzio", "text": "La datazione rubidio-stronzio \u00e8 una tecnica di datazione radiometrica utilizzata dagli scienziati per determinare l'et\u00e0 delle rocce e dei minerali, in base al contenuto di alcuni specifici isotopi del rubidio (87Rb) e dello stronzio (87Sr, 86Sr).\nAllo sviluppo di questo metodo contribuirono gli studi dei chimici tedeschi Otto Hahn e Fritz Strassmann, che nel 1938 portarono alla scoperta della fissione nucleare per la quale successivamente Otto Hahn ricevette il Premio Nobel. \nPrincipi di funzionamento.\nL'utilizzo del metodo con gli isotopi di rubidio-stronzio risiede nel fatto che 87Rb (uno dei due isotopi naturali del rubidio) decade a 87Sr con un'emivita di 49,23 miliardi di anni. Inoltre, il rubidio \u00e8 un elemento altamente incompatibile che, durante la fusione parziale del mantello terrestre, tende a rimanere nel fuso magmatico invece che accumularsi nei minerali del mantello. Per questo motivo il Rb \u00e8 presente in percentuale arricchita nelle rocce della crosta terrestre. Il nuclide figlio, 87Sr, si produce nel processo di decadimento ed \u00e8 stato prodotto durante la nucleosintesi stellare precedente alla formazione del sistema solare.\nMinerali differenti in un dato ambiente geologico tendono ad acquisire nel corso del tempo rapporti differenti tra il nuclide radiogenico stronzio-87 e l'isotopo naturale stronzio-86 (87Sr/86Sr). La loro et\u00e0 pu\u00f2 essere calcolata misurando il rapporto 87Sr/86Sr con la spettrometria di massa; occorre conoscere la percentuale di 87Sr al momento in cui il minerale si \u00e8 formato, calcolare la quantit\u00e0 di 87Rb dalla misura del rubidio presente, conoscendo il rapporto in peso 85Rb/87Rb.\nSe questi minerali si sono cristallizzati nello stesso fuso siliceo, ogni minerale aveva inizialmente lo stesso rapporto 87Sr/86Sr. Tuttavia, poich\u00e9 il rubidio va a sostituire il potassio K e questi minerali avevano inizialmente differenti rapporti K/Ca, alla fine essi risulteranno avere differenti rapporti Rb/Sr. \nNel corso della cristallizzazione frazionata, lo Sr tende a concentrarsi nel plagioclasio, lasciando il Rb nella fase liquida. Pertanto il rapporto Rb/Sr nel magma residuale tende a crescere nel tempo, e quindi le rocce si trovano ad avere rapporti crescenti Rb/Sr all'aumentare della differenziazione. I valori pi\u00f9 alti del rapporto Rb/Sr, da 10 in su, si trovano nella pegmatite.\nIl rapporto Rb/Sr tende a crescere tipicamente con il seguente ordine: plagioclasio, orneblenda, feldspato, biotite, muscovite. Pertanto, se viene lasciato un tempo sufficiente per l'accumulo del 87Sr di origine radiogenica, il rapporto misurato tra 87Sr/86Sr sar\u00e0 differente nei minerali e tender\u00e0 a crescere con lo stesso ordine.\nCalcolo dell'et\u00e0.\nIl calcolo dell'et\u00e0 di un campione viene effettuato analizzando alcuni materiali in diversi sub-campioni presi da parti differenti del campione originale. Il rapporto 87Sr/86Sr per ogni campione viene messo in grafico rispetto al rapporto 87Rb/86Sr nel diagramma della datazione isocrona. Se questi rapporti si dispongono lungo una linea retta, allora i sub-campioni sono consistenti e il calcolo dell'et\u00e0 \u00e8 affidabile. La pendenza della curva indica l'et\u00e0 del campione.\nImpieghi.\nGeocronologia.\nIl metodo di datazione Rb-Sr viene estesamente impiegato nel datare rocce terrestri, lunari e meteoriti. Se il contenuto iniziale di Sr \u00e8 noto o pu\u00f2 essere estrapolato, allora si pu\u00f2 calcolare l'et\u00e0 del campione misurando le concentrazioni di Rb e Sr e il rapporto 87Sr/86Sr. I valori indicano la corretta et\u00e0 del campione soltanto, se la roccia non ha subito alterazioni significative.\nUn aspetto importante nella tracciatura isotopica \u00e8 che lo Sr derivato da processi di degradazione meteorica ha lo stesso rapporto 87Sr/86Sr del minerale da cui deriva. Questo \u00e8 una potenziale fonte di errore per le rocce terrestri, mentre \u00e8 praticamente irrilevante per le rocce lunari o i meteoriti, dove non sono presenti reazioni di degradazione atmosferica.\nGeochimica isotopica.\nI rapporti iniziali 87Sr/86Sr vengono utilizzati in archeologia, paleontologia e scienza forense perch\u00e9 i loro valori misurati in uno scheletro, una conchiglia marina o un manufatto ceramico sono direttamente confrontabili con quelli della roccia matrice da cui derivano o di cui l'organismo si \u00e8 nutrito. Pertanto, misurando l'attuale rapporto 87Sr/86Sr (e spesso anche il rapporto tra i due isotopi del neodimio 143Nd-144Nd), si pu\u00f2 ricavare l'impronta geologica dell'oggetto e anche studiare eventuali percorsi migratori.\nStratigrafia degli isotopi dello stronzio.\nLa stratigrafia degli isotopi dello stronzio si basa sulla variazione del rapporto 87Sr/86Sr in funzione del tempo nell'acqua del mare. L'applicazione di questa tecnica \u00e8 generalmente limitata ai carbonati, per i quali la curva \u00e8 ben definita relativamente al Cenozoico; invece, a causa dello scarso livello di conservazione della sequenza carbonatica, non \u00e8 stata ancora ben definita per il Mesozoico e i periodi precedenti.\nNelle sequenze pi\u00f9 antiche, l'alterazione diagenetica, in combinazione con una maggiore incertezza nella stima delle et\u00e0 assolute a causa della mancanza di sovrapposizione con altri metodi di datazione geologica (come ad esempio la datazione uranio-torio), porta a maggiori incertezze nel \ndefinire accuratamente la forma della curva degli isotopi di Sr nell'acqua marina.\nRocce lunari.\nIl metodo \u00e8 stato applicato anche a campioni di rocce lunari, e ne \u00e8 risultata un'et\u00e0 di circa 4,5 miliardi di anni."}
{"id": "8388776", "revid": "1310927", "url": "https://it.wikipedia.org/wiki?curid=8388776", "title": "Carlos Roberto Fern\u00e1ndez Mart\u00ednez", "text": "Caratteristiche tecniche.\n\u00c8 un'ala destra.\nCarriera.\nApprodato in Uruguay nel 2017, ha esordito in Primera Divisi\u00f3n Profesional il 1\u00ba aprile 2018 disputando con il l'incontro vinto 2-0 contro il ."}
{"id": "8388779", "revid": "124391536", "url": "https://it.wikipedia.org/wiki?curid=8388779", "title": "Liceo statale Tommaso Gulli", "text": "Il liceo Tommaso Gulli \u00e8 uno storico liceo delle scienze umane, linguistico, economico sociale e musicale della citt\u00e0 di Reggio Calabria, con sede presso Palazzo de Blasio. Attivo fin dal 1911, oggi costituisce una delle pi\u00f9 antiche e consolidate istituzioni formative del paese, \u00e8 intitolato a Tommaso Gulli.\nStoria.\nLa storia dell'istituto Tommaso Gulli inizia nel 1911, all\u2019indomani del devastante terremoto che lascia solo qualche traccia della Citt\u00e0, grazie alla sensibile solidariet\u00e0 del Consiglio Comunale di Milano. Il liceo \u00e8 stato il primo tra gli edifici pubblici ad essere costruito, nel 1911, su progetto dell'ingegnere Domenico Genoese Zerbi."}
{"id": "8388782", "revid": "1402222", "url": "https://it.wikipedia.org/wiki?curid=8388782", "title": "Presidenti del Senato (Romania)", "text": "Questo elenco comprende i presidenti del Senato della Romania e delle sue precedenti entit\u00e0 politiche, a partire dal 1864.\nStoria.\nIn Romania una camera alta fu istituita per la prima volta nel 1864 con il nome di \"Corp ponderator\". La costituzione del 1866, che ne modific\u00f2 il nome in \"Senato\", ne cambi\u00f2 profondamente le funzioni, con una struttura che fu in generale mantenuta fino al 1940, alla proclamazione della dittatura militare di Ion Antonescu che sospese le attivit\u00e0 parlamentari. Nel 1946 il regime comunista instaur\u00f2 un parlamento monocamerale, che soppresse la camera alta. Il Senato fu nuovamente istituito nel 1990, in seguito alla rivoluzione romena del 1989, che rovesci\u00f2 la dittatura di Nicolae Ceau\u0219escu."}
{"id": "8388783", "revid": "767487", "url": "https://it.wikipedia.org/wiki?curid=8388783", "title": "Alick Maemae", "text": "Carriera.\nNazionale.\nHa debuttato in Nazionale il 3 aprile 2004, nell'amichevole Vanuatu-Isole Salomone (1-2). Ha messo a segno le sue prime due reti con la maglia della Nazionale il 5 maggio 2004, in Isole Salomone-Tonga (6-0), gara in cui ha siglato la rete del momentaneo 3-0 al minuto 62 e la rete del momentaneo 4-0 al minuto 76. Ha partecipato, con la Nazionale, alla Coppa d'Oceania 2004. Ha collezionato in totale, con la maglia della Nazionale, 19 presenze e 6 reti."}
{"id": "8388810", "revid": "767487", "url": "https://it.wikipedia.org/wiki?curid=8388810", "title": "Joel Konofilia", "text": "Carriera.\nNazionale.\nHa debuttato in Nazionale il 4 giugno 2001, in Isole Salomone-Isole Cook (9-1), gara in cui \u00e8 subentrato a Batram Suri al minuto 76 e ha siglato la rete del definitivo 9-1 al minuto 89. Ha partecipato, con la Nazionale, alla Coppa d'Oceania 2000 e alla Coppa d'Oceania 2004. Ha collezionato in totale, con la maglia della Nazionale, 6 presenze e una rete."}
{"id": "8388813", "revid": "599013", "url": "https://it.wikipedia.org/wiki?curid=8388813", "title": "Erwin Thijs", "text": ""}
{"id": "8388815", "revid": "1305772", "url": "https://it.wikipedia.org/wiki?curid=8388815", "title": "Alfred Robens", "text": " Le sue ambizioni politiche, inclusa quella di diventare Primo ministro, furono frustrate da un cattivo tempismo; dirott\u00f2 cos\u00ec le sue energia nell'industria: per un decennio fu presidente del National Coal Board e in seguito guid\u00f2 un'importante inchiesta che port\u00f2 alla pubblicazione del rapporto Robens su salute, sicurezza e benessere sul lavoro. La sua visione era paternalistica, ma in seguito, si allontan\u00f2 dalle sue iniziali idee prossime al socialismo e si avvicin\u00f2 al Partito Conservatore. La sua reputazione rimane offuscata dal suo fallimento nel prevedere e prevenire il disastro di Aberfan e dalle sue azioni ampiamente considerate insensibili dopo il disastro.\nPrimi anni.\nAlfred Robens nacque a Chorlton-cum-Hardy, un sobborgo di Manchester, il 18 dicembre 1910, ed era figlio di George Robens, venditore di cotone, e Edith Robens (nata Anderton). Lasci\u00f2 la scuola all'et\u00e0 di 15 anni per lavorare come fattorino ma la sua carriera lavorativa inizi\u00f2 davvero quando entr\u00f2 a far parte della Manchester and Salford Co-operative Society come impiegato; all'et\u00e0 di 22 anni fu promosso a direttore e fu uno dei primi lavoratori/direttori del paese. Dal 1935 al 1945 fu funzionario del sindacato Union of Shop, Distributive and Allied Workers; essendo risultato inadatto dal punto di vista medico al servizio militare durante la seconda guerra mondiale prest\u00f2 servizio come consigliere comunale di Manchester dal 1941 al 1945.\nIl 9 settembre 1936 si spos\u00f2 con Eva Powell; la coppia adott\u00f2 un figlio, Alfred (nato nel 1935).\nCarriera politica.\nDopo la guerra, nelle elezioni generali del 1945, Robens fu eletto deputato per la circoscrizione mineraria di Wansbeck, nel Northumberland. Inizi\u00f2 a crescere in modo considerevole tra i ranghi parlamentari, prestando servizio con incarichi minori al Ministero dei trasporti dal 1945 al 1947 e al Ministero del combustibile e dell'energia sotto Hugh Gaitskell dal 1947 al 1950. Nel 1950, in seguito a cambiamenti di confine, Robens si trasfer\u00ec nella nuova circoscrizione di Blyth, in seguito Blyth Valley. Nel 1951 fu per un breve periodo ministro del Lavoro e del servizio nazionale. Pi\u00f9 tardi, lo stesso anno, il Partito Conservatore vinse le elezioni generali e venne formato un nuovo governo.\nNell'opposizione, Robens continu\u00f2 a crescere nel partito, fino a essere nominato segretario di Stato per gli affari esteri e del Commonwealth per il governo ombra da Clement Attlee per sostituire Aneurin Bevan, che era indisposto. Cominci\u00f2 ad essere considerato come un futuro candidato per la guida del partito. Robens stesso \"desiderava diventare Primo ministro\". Tuttavia, non riusc\u00ec a ritagliarsi un ruolo durante la crisi di Suez del 1956 perch\u00e9 era stato informato in via confidenziale dal Primo ministro conservatore, Anthony Eden, la notte prima dell'invasione; egli giurando di mantenere il segreto, non fu in grado di opporsi efficacemente all'invasione nel dibattito alla Camera dei comuni. Hugh Gaitskell, il leader del partito, lo riteneva inoltre troppo di sinistra. Fu quindi sostituito nell'incarico da Aneurin Bevan e sent\u00ec che le sue ambizioni politiche erano state frustrate. Cos\u00ec, quando nel 1960 Harold Macmillan (successore di Eden come Primo ministro) offr\u00ec a Robens la presidenza del National Coal Board (BCN), accett\u00f2 con entusiasmo. Gaitskell mor\u00ec nel gennaio del 1963. Geoffrey Tweedale, scrivendo nell\"'Oxford Dictionary of National Biography\", espresse l'opinione che, se Robens avesse persistito in politica, sarebbe stato lui, piuttosto che Harold Wilson, a diventato Primo ministro. In effetti, George Brown (il secondo classificato dopo Wilson nelle elezioni per succedere a Gaitskell) nella sua autobiografia dichiar\u00f2 che se Robens fosse stato in Parlamento, lui stesso non gli si sarebbe opposto, e anche se lo avesse fatto, Robens lo avrebbe sconfitto.\nPresidenza del National Coal Board.\nRobens assunse la guida del NCB nel 1961 con uno stipendio di \u00a3 10 000 all'anno (che non fu mai aumentato durante i suoi dieci anni di mandato). Il 28 giugno dello stesso anno fu creato pari a vita con il titolo di barone Robens di Woldingham, di Woldingham nella contea di Surrey. Tra i critici verso questa improvvisa elevazione vi furono il suo successore come deputato per il collegio di Blyth, Eddie Milne. La leadership di Robens al NCB era di alto livello. Si aspettava una lealt\u00e0 inflessibile da colleghi e subordinati e aveva spesso rapporti conflittuali con i politici. Gli piacevano i benefici del potere, inclusa una Daimler con il numero di targa \"NCB 1\", un aereo privato (un de Havilland DH.104 Dove a sei posti (con cui lui e altri membri del consiglio di amministrazione erano soliti viaggiare per recarsi in visita nelle miniere di carbone) e un appartamento a Eaton Square. Il suo comportamento gli valse il soprannome di \"Old King Coal\", un gioco di parole su \"Old King Cole\", una filastrocca per bambini. Tuttavia, si butt\u00f2 nel lavoro con vigore ed entusiasmo, visitando i pozzi carboniferi, discutendo con i minatori e sviluppando una profonda conoscenza del settore. Nel 1963 fu invitato a tenere la MacMillan Memorial Lecture all'Institute of Engineers and Shipbuilders in Scotland. Scelse come tema \"Carbone - Il suo posto nell'economia nazionale\".\nCome presidente del NCB, Robens attu\u00f2 tagli sostanziali nel settore minerario, molti dei quali riflettevano le forze di mercato e le politiche governative stabilite prima che egli assumesse l'incarico. Anche se fece pressioni per proteggere l'industria, la sua reputazione di socialista necessariamente ne soffr\u00ec: quando assunse l'ufficio di presidente del NCB c'erano 698 pozzi che impiegavano 583 000 minatori ma quando ha lasciato l'incarico dieci anni dopo c'erano solo 292 pozzi che impiegavano 283 000 minatori. Per un po' Robens ebbe un rapporto di lavoro costruttivo con il leader dei minatori Will Paynter ma ebbe un rapporto combattivo con il governo laburista di Harold Wilson. Durante il suo mandato le relazioni in azienda si deteriorarono e vi fu uno sciopero non ufficiale nel 1969 che fece perdere \u00a3 15 milioni e 2,5 milioni di tonnellate di carbone. Incrociarono le braccia i lavoratori di 140 dei 307 pozzi del NCB.\nRobens espresse preoccupazione per le scarse condizioni di salute e sicurezza dell'industria carbonifera e sostenne campagne per ridurre gli incidenti e contrastare le malattie professionali croniche come l'antracosi. Sebbene il numero di incidenti mortali e gravi sia diminuito di oltre il 60% durante il suo mandato \u00e8 vero anche che ci\u00f2 fu dovuto a un calo della forza lavoro di oltre il 50%, da 583 000 unit\u00e0 a 283 000.\nDisastro di Aberfan.\nIl pi\u00f9 grande colpo per la sua reputazione venne dalla sua reazione al catastrofico incidente industriale verificatosi nel 1966 ad Aberfan. La mattina del 21 ottobre, un enorme cumulo di scorie vicino alla miniera di carbone di Merthyr Vale fran\u00f2 sul villaggio di Aberfan, seppellendo venti case e la Pantglas Junior School. Il liquame saturo d'acqua uccise 116 scolari e 28 adulti.\nRobens decise di non annullare la sua cerimonia di investitura a cancelliere della nuova Universit\u00e0 del Surrey prevista per la sera del 21 ottobre. Si rec\u00f2 ad Aberfan solo nella serata del giorno successivo, un errore aggravato dalle azioni di alcuni funzionari dell'azienda che il 21 ottobre dissero al ministro dell'energia, Richard Marsh, che Robens era ad Aberfan. La sua politica era sempre quella di inviare il pi\u00f9 esperto ingegnere minerario sulla scena di un disastro per coordinare le operazioni di salvataggio. Parlando con i mezzi di comunicazione la domenica dopo il disastro, Robens disse che era preoccupato che lo shock e il dispiacere iniziali potessero lasciare il posto alla rabbia, probabilmente diretta verso gli uomini che lavoravano in cima ai cumuli. Per evitare ci\u00f2, disse che quegli uomini non avrebbero potuto prevedere l'accaduto. Un'intervista televisiva durante la quale aveva fatto quel commento si rivel\u00f2 non disponibile per le trasmissioni, a causa delle condizioni atmosferiche; invece, l'intervistatore trasmise una parafrasi dell'intervista che erroneamente faceva sembrare che Robens avesse affermato che nessuno nel NCB avrebbe potuto prevedere il disastro. Ci\u00f2 fu successivamente preso dall'indagine sul disastro di Aberfan per affermare che il NCB contestasse la responsabilit\u00e0, nonostante ai sensi del caso del XIX secolo \"Rylands v Fletcher\" esso avesse la responsabilit\u00e0 assoluta per i danni causati da una \"frana pericolosa\" di materiale. Al contrario, in una successiva intervista Robens afferm\u00f2 che il disastro era stato causato da \"sorgenti naturali sconosciute\" situate sotto il cumulo; emerse invece che l'esistenza di queste sorgenti era una conoscenza comune.\nIl rapporto del lord justice Edmund Davies, che indagava sul disastro, fu fortemente critico nei confronti del NBC e di Robens. Aveva proposto di comparire all'inizio dell'indagine per ammettere la piena responsabilit\u00e0 del NBC per il disastro ma il presidente del Tribunale lo inform\u00f2 che ci\u00f2 non sarebbe stato necessario. In seguito, quando fu chiaro che i suoi precedenti commenti ai giornalisti erano stati interpretati erroneamente dal Tribunale come una negazione di responsabilit\u00e0, si offr\u00ec di comparire nell'inchiesta per chiarire la questione. Ammise che il NCB era in colpa, un'affermazione che avrebbe reso inutile gran parte dell'indagine se fosse stata fatta all'inizio, nonostante Davies espresse l'opinione che la su testimonianza non fosse necessaria. Dopo che nell'agosto del 1967 il rapporto fu pubblicato, Robens scrisse a Marsh, il ministro dell'energia, offrendo le sue dimissioni; queste furono respinte da lui e dal Primo ministro Harold Wilson, anche se diversi membri del gabinetto sostennero con forza che Robens doveva essere rimosso.\nVi fu chi afferm\u00f2 che l'offerta di dimissioni fosse \"fasulla\" in quanto a Robens era stato assicurato che esse sarebbero state respinte. Secondo Ronald Dearing, allora membro part-time del NBC, Richard Marsh fu informato che Robens stava \"portando l'industria carbonifera in un periodo di dolorosa contrazione senza grandi scioperi\" e il forte sostegno che aveva all'interno dell'industria carbonifera e al movimento sindacale fu cruciale per la decisione di non rimuoverlo dall'incarico. Quando Robens durante una seduta del consiglio di amministrazione disse di avere presentato le sue dimissioni ci fu sorpresa e costernazione; Cecil King, un membro part-time del consiglio di amministrazione, si alz\u00f2 in piedi e disse a Robens che cos\u00ec facendo aveva agito correttamente.\nSulla scia del disastro, a Robens fu chiesto se il NCB avrebbe finanziato la rimozione dei restanti cumuli di Aberfan. Fu informato che il costo per farlo avrebbe obbligato il NBC a superare i suoi limiti di indebitamento, che erano stati stabiliti dal governo. Sostenendo tale onere avrebbe, in effetti, infranto la legge. Non \u00e8 dunque vero che fu Robens a rifiutarsi di pagare. Accolse la richiesta delle madri in lutto di Aberfan di incontrarle per ascoltare le loro opinioni e fu accolto da esse con cortesia. Alla fine, il costo fu coperto in parte dal consiglio di amministrazione e in parte dal governo, con un prelievo dall'Aberfan Disaster Fund.\nI fiduciari dell'Aberfan Disaster Fund dichiararono pubblicamente che erano stati sottoposti a \"pressioni intollerabili\" per dare un contributo di \u00a3 150 000 (\u00a3 2 milioni del 2016) per coprire i costi di rimozione dei cumuli - un'azione \"indiscutibilmente illegale\" ai sensi della legge di beneficenza - e la Commissione di beneficenza non intraprese alcuna azione per proteggere il Fondo da questa appropriazione indebita di denaro.\nNon vi sono prove del fatto che all'epoca sia stata presa in considerazione un'azione penale per omicidio colposo. Robens fu esonerato dalle responsabilit\u00e0 per l'incidente dalla storia ufficiale del NCB ma condannato da altri settori.\nRapporto Robens.\nNel 1969 fu selezionato da Barbara Castle per presiedere il comitato per la salute e la sicurezza sul lavoro. Ci\u00f2 port\u00f2 al rapporto Robens del 1972 che sosteneva la controversa idea dell'autoregolamentazione da parte dei datori di lavoro. La stessa relazione port\u00f2 all'Health and Safety at Work etc. Act del 1974 e alla creazione della commissione per la salute e la sicurezza e dell'esecutivo per la salute e la sicurezza.\nAnni successivi.\nDopo la vittoria dei conservatori nelle elezioni generali del 1970, Robens not\u00f2 il disgusto da parte della nuova amministrazione per le sue opinioni piuttosto paternalistiche. Entr\u00f2 in conflitto con il Primo ministro Edward Heath e il con il ministro dell'industria Sir John Eden. Robens lasci\u00f2 la presidenza del National Coal Board nel 1971 ma insistette sempre sul fatto che il suo mandato era stato un successo.\nNel 1966 divenne direttore della Bank of England e l'anno successivo membro del consiglio di amministrazione del \"Times\". Fu presidente della Vickers dal 1971 al 1979. Si oppose ai piani laburisti per la nazionalizzazione che portarono all'Aercraft and Shipbuilding Industries Act del 1977, che nazionalizz\u00f2 gran parte delle industrie aerospaziali e navali del Regno Unito e istituiva due societ\u00e0, la British Aerospace e la British Shipbuilders. Fu quindi presidente della Johnson Matthey dal 1971 al 1983 e direttore del trust House Forte e di numerose altre societ\u00e0. Il suo stile di vita era sempre pi\u00f9 in contrasto con i suoi inizi socialisti e nel 1979 si iscrisse al Partito Conservatore.\nLasci\u00f2 la vita pubblica nel 1982, ritirandosi con sua moglie (deceduta nel 2008) a Laleham Abbey, un tempo dimora di Richard Bingham, VII conte di Lucan. Nel 1992 sub\u00ec il primo di due ictus debilitanti.\nMor\u00ec a Chertsey il 27 giugno 1999 all'et\u00e0 di 88 anni.\nNella musica folk.\nIl mandato di Robens al National Coal Board fu menzionato nelle canzoni popolari del periodo. Ed Pickford, all'epoca minatore nella miniera di Durham, era molto critico nei confronti di Robens: la sua canzone \"The Pound a Week Rise\" critica i bassi salari pagati ai minatori durante il mandato di Robens mentre \"One Miner's Life\" parla delle diffuse chiusure dei pozzi. Jock Purdon, un minatore che fu licenziato a causa della chiusura del pozzo Harraton a Durham, scrisse la canzone \"Farewell to Cotia\" sulla migrazione dei minatori in esubero in tutto il paese e in particolare nel Nottinghamshire, che defin\u00ec \"la terra promessa di Robens\".\nAltri incarichi pubblici.\nAlfred Robens fu anche:"}
{"id": "8388816", "revid": "6923", "url": "https://it.wikipedia.org/wiki?curid=8388816", "title": "Agenzia Nazionale Polacca per lo Scambio Accademico", "text": " L'agenzia nazionale polacca per lo scambio accademico (NAWA, in polacco: Narodowa Agencja Wymiany Akademickiej) \u00e8 un'agenzia governativa polacca istituita per svolgere compiti relativi allo scambio bilaterale di accademici (studenti e scienziati) tra la Polonia e altri paesi.\nAttivit\u00e0.\nLa NAWA offre a studenti, ricercatori e istituti di istruzione superiore polacchi e stranieri borse di studio in quattro diversi settori, con particolare attenzione alla mobilit\u00e0:\nInoltre, l'agenzia diffonde informazioni sul sistema polacco di istruzione terziaria.\nLa NAWA gestisce la Campagna Ready, Study, Go! Poland (RSGP) che mira a fornire informazioni sulla Polonia come potenziale destinazione di studio e ricerca a tutti i candidati nel mondo. La campagna si concentra sulla visita di fiere educative in tutto il mondo, la gestione della pagina web go-poland e numerosi progetti promozionali"}
{"id": "8388818", "revid": "111765672", "url": "https://it.wikipedia.org/wiki?curid=8388818", "title": "Primo stato bulgaro", "text": ""}
{"id": "8388820", "revid": "287204", "url": "https://it.wikipedia.org/wiki?curid=8388820", "title": "Eliteserien 2014-2015", "text": ""}
{"id": "8388821", "revid": "287204", "url": "https://it.wikipedia.org/wiki?curid=8388821", "title": "Eliteserien 2015-2016", "text": ""}
{"id": "8388822", "revid": "767487", "url": "https://it.wikipedia.org/wiki?curid=8388822", "title": "George Aba", "text": "Carriera.\nNazionale.\nHa debuttato in Nazionale il 13 luglio 2007, nell'amichevole Isole Salomone-Papua Nuova Guinea (2-1). Ha partecipato, con la Nazionale, alla Coppa d'Oceania 2004. Ha collezionato in totale, con la maglia della Nazionale, 4 presenze."}
{"id": "8388823", "revid": "287204", "url": "https://it.wikipedia.org/wiki?curid=8388823", "title": "Eliteserien 2016-2017", "text": ""}
{"id": "8388825", "revid": "300067", "url": "https://it.wikipedia.org/wiki?curid=8388825", "title": "Nicolas Romano", "text": ""}
{"id": "8388828", "revid": "697352", "url": "https://it.wikipedia.org/wiki?curid=8388828", "title": "Episodi de Gli amici di pap\u00e0", "text": ""}
{"id": "8388831", "revid": "697352", "url": "https://it.wikipedia.org/wiki?curid=8388831", "title": "Episodi de I bambini del dottor Jamison", "text": ""}
{"id": "8388834", "revid": "697352", "url": "https://it.wikipedia.org/wiki?curid=8388834", "title": "Episodi de I dinosauri", "text": ""}
{"id": "8388835", "revid": "697352", "url": "https://it.wikipedia.org/wiki?curid=8388835", "title": "Episodi de Il commissariato Saint Martin", "text": ""}
{"id": "8388836", "revid": "697352", "url": "https://it.wikipedia.org/wiki?curid=8388836", "title": "Episodi de Gli acchiappamostri", "text": ""}
{"id": "8388838", "revid": "697352", "url": "https://it.wikipedia.org/wiki?curid=8388838", "title": "Episodi de I forti di Forte Coraggio", "text": ""}
{"id": "8388839", "revid": "697352", "url": "https://it.wikipedia.org/wiki?curid=8388839", "title": "Episodi de Il cacciatore", "text": ""}
{"id": "8388841", "revid": "1962308", "url": "https://it.wikipedia.org/wiki?curid=8388841", "title": "Sobiejuchy", "text": "Sobiejuchy \u00e8 un villaggio polacco situato nei pressi del comune di \u017bnin, nel voivodato della Cuiavia-Pomerania.\nNegli anni tra il 1975 e il 1998 il centro abitato ha fatto parte del Voivodato di Bydgoszcz.\nSecondo il censimento nazionale di marzo 2011, contava 192 abitanti. \u00c8 la 21\u00b0 frazione del comune di \u017bnin per popolazione.\nIl villaggio si trova a 8 km a nord di \u017bnin, nei pressi dei laghi Sobiejuskie (area: 118,0 ha; profondit\u00e0: 10,9 m) e Dobrylewskie (area: 53,9 ha; profondit\u00e0: 7,8 m).\nFu menzionato nel 1363 come Sobeince.\nArea archeologica.\nNegli 1956, in seguito agli sviluppi delle ricerche archeologiche conseguenti alla scoperta del sito di Biskupin, \u00e8 stato individuato un grande insediamento preistorico fortificato, esteso su circa 5 ettari, risalente al periodo tra la tarda et\u00e0 del bronzo e l'et\u00e0 del ferro, situato esattamente sull'istmo fra i laghi Sobiejuskie e Dobrylewskie. Durante gli scavi sono stati scoperti un terrapieno in legno e terra e un frangiflutti. Lo sviluppo interno \u00e8 stato distrutto nei secoli successivi a causa delle coltivazioni agricole.\nIl sito di Sobiejuchy \u00e8 il pi\u00f9 grande dei siti di cultura lusaziana presenti in zona. Pi\u00f9 grande del pi\u00f9 famoso Biskupin e antecedente a questo probabilmente di duecento anni. Si ritiene che sia stato distrutto intorno al 700 a.C.. I suoi abitanti in seguito avrebbero costruito un insediamento successivo appunto a Biskupin.\nAltri luoghi di interesse.\nA Sobiejuchi esiste inoltre un palazzo padronale, costruito in pi\u00f9 fasi durante il primo quarto del XX secolo, inserito nell'elenco del \"Narodowy Instytut Dziedzictwa\" (NID) polacco. Il maniero, circondato da un parco, risale al 1912 ed era di propriet\u00e0 della famiglia Ch\u0142apowski. Inoltre, c'\u00e8 un casino di caccia in pietra costruito nel 1925, due granai, una casa di abitazione e una cappella padronale, preesistente."}
{"id": "8388842", "revid": "697352", "url": "https://it.wikipedia.org/wiki?curid=8388842", "title": "Episodi de Il commissario Zorn", "text": ""}
{"id": "8388843", "revid": "300067", "url": "https://it.wikipedia.org/wiki?curid=8388843", "title": "Nicolas de los Santos", "text": ""}
{"id": "8388845", "revid": "697352", "url": "https://it.wikipedia.org/wiki?curid=8388845", "title": "Episodi di Balki e Larry - Due perfetti americani", "text": ""}
{"id": "8388848", "revid": "697352", "url": "https://it.wikipedia.org/wiki?curid=8388848", "title": "Episodi di Balko", "text": ""}
{"id": "8388850", "revid": "697352", "url": "https://it.wikipedia.org/wiki?curid=8388850", "title": "Episodi di California Dreams", "text": ""}
{"id": "8388853", "revid": "697352", "url": "https://it.wikipedia.org/wiki?curid=8388853", "title": "Episodi di Capitan Onedin", "text": ""}
{"id": "8388854", "revid": "697352", "url": "https://it.wikipedia.org/wiki?curid=8388854", "title": "Episodi di Casalingo Superpi\u00f9", "text": ""}
{"id": "8388855", "revid": "697352", "url": "https://it.wikipedia.org/wiki?curid=8388855", "title": "Episodi di Creature grandi e piccole", "text": ""}
{"id": "8388856", "revid": "697352", "url": "https://it.wikipedia.org/wiki?curid=8388856", "title": "Episodi di Crescere, che fatica!", "text": ""}
{"id": "8388858", "revid": "775372", "url": "https://it.wikipedia.org/wiki?curid=8388858", "title": "Societ\u00e0 3 Settembre", "text": "La Societ\u00e0 3 Settembre o Societ\u00e0 Jiusan \u00e8 uno degli otto partiti politici legalmente riconosciuti nella Repubblica Popolare Cinese che seguono la direzione del Partito Comunista Cinese e sono membri della Conferenza politica consultiva del popolo cinese. Il nome originale del partito era \"Forum di Democrazia e Scienza\". L'attuale nome si riferisce alla data della vittoria cinese nella seconda guerra sino-giapponese (3 settembre 1945). \nLa missione del partito \u00e8 \"condurre la nazione al potere e il popolo alla prosperit\u00e0\", sebbene questo debba essere subordinato all'interesse nazionale. Il partito aveva 183.710 membri nel 2019, per lo pi\u00f9 intellettuali di alto e medio livello nei settori della scienza, della tecnologia, dell'istruzione, della cultura e della medicina."}
{"id": "8388860", "revid": "697352", "url": "https://it.wikipedia.org/wiki?curid=8388860", "title": "Episodi di SpongeBob", "text": ""}
{"id": "8388864", "revid": "697352", "url": "https://it.wikipedia.org/wiki?curid=8388864", "title": "Episodi di Un cane di nome Wolf", "text": ""}
{"id": "8388867", "revid": "300067", "url": "https://it.wikipedia.org/wiki?curid=8388867", "title": "Fernando Duro", "text": ""}
{"id": "8388869", "revid": "1516566", "url": "https://it.wikipedia.org/wiki?curid=8388869", "title": "Stemma di Canelli", "text": "Lo stemma della citt\u00e0 di Canelli \u00e8 composto da un cane rampante d'oro su campo azzurro in uno scudo sannitico.\nBlasonatura.\nLo stemma ha la seguente blasonatura:\nSotto lo scudo, oltre al cartiglio con il motto , sono presenti a sinistra un ramo d'ulivo e a destra uno di quercia legati da un nastro tricolore. Lo scudo \u00e8 sormontato dalla corona turrita in seguito al riconoscimento del titolo di citt\u00e0 a Canelli il 24 febbraio 1967 per decreto firmato dagli allora Presidente della Repubblica Giuseppe Saragat e Presidente del Consiglio dei Ministri Aldo Moro.\nIn un'altra versione aulica ormai in disuso, lo scudo \u00e8 attorniato da una cornice in stucco di tipo barocco sulla cui base sono presente delle canne palustri, il cartiglio \u00e8 in alto e mancano i rami di ulivo e di quercia. Una seconda variante usata per il Palio di Asti presenta il cane rampante bianco su campo turchino in uno scudo spagnolo.La descrizione del gonfalone \u00e8 la seguente:\nStoria.\nIl toponimo di Canelli sembra derivare da \"Locus ex [o in] CANNELLIS\" (\"luogo dalle [o nelle] piccole canne\"), per la grande quantit\u00e0 di canne del luogo. Non si conosce esattamente l'origine dello stemma, ma probabilmente \u00e8 collegato al nome della citt\u00e0. \nLa prima rappresentazione del cane su una stampa risale ad un manifesto comunale del 1869, ma la banderuola seicentesca sul campanile della chiesa di S. Tommaso raffigura gi\u00e0 allora un cane con il collare. Nonostante gi\u00e0 nel 1941 il podest\u00e0 avesse inviato una richiesta di concessione dello stemma, l'ufficialit\u00e0 \u00e8 solo del 19 marzo 2014, con il decreto del Presidente della Repubblica."}
{"id": "8388875", "revid": "486946", "url": "https://it.wikipedia.org/wiki?curid=8388875", "title": "Et\u00e0 greca", "text": ""}
{"id": "8388892", "revid": "287204", "url": "https://it.wikipedia.org/wiki?curid=8388892", "title": "Carlo Amalfi", "text": "Biografia.\nCarlo Amalfi nacque a Piano di Sorrento il 5 novembre 1707, da Andrea e Orsola Scarpato. \u00c8 conosciuto quale ritrattista amato sia da Carlo III di Borbone sia dal principe Raimondo di Sangro, del quale fu uno dei collaboratori pi\u00f9 stretti. Nelle sue rappresentazioni dipinse scene di genere per collezioni private romane e napoletane, mostrando legami artistici con Gaspare Traversi. Nel genere sacro la sua mano risult\u00f2 molto accademica, influenzata dal Francesco De Mura e dal Sebastiano Conca detto \u201cIl Gaetano\u201d, del quale fu allievo.\nOpere.\nSi conservano a Sorrento numerose opere nella Basilica di Sant\u2019Antonino, nella Congrega dei Servi di Maria, nella Chiesa di Sant\u2019Antonino, nel Museo Correale di Terranova ed in provincia a Nocera dei Pagani, sempre nella Chiesa di Sant\u2019Antonino.\nA Napoli lavor\u00f2 a Castel Capuano nella Sala del Gran Consiglio, ad un ciclo di affreschi ove dipinse, il ritratto dei primi Legislatori del Regno e quello del Re Carlo III di Borbone a cavallo. Sempre a Napoli colori \u201celeoidrici\u201d creati da Principe di Sansevero, nel Chiesa di Santa Maria della Piet\u00e0 dipinse il ritratto su ovale di rame di Don Raimondo, effigiandolo in veste di Condottiero, da apporre al suo Monumento funebre.\nAl di fuori della Campania, oper\u00f2 certamente a Turi, presso la Chiesa conventuale di Santa Chiara, ove dipinse una pala d\u2019altare raffigurante \"La morte di Santa Chiara\"."}
{"id": "8388904", "revid": "775372", "url": "https://it.wikipedia.org/wiki?curid=8388904", "title": "Associazione Cinese per la Promozione della Democrazia", "text": "LAssociazione Cinese per la Promozione della Democrazia () \u00e8 uno degli otto partiti politici legalmente riconosciuti nella Repubblica Popolare Cinese che seguono la direzione del Partito Comunista Cinese ed \u00e8 membro della Conferenza politica consultiva del popolo cinese. Fu costituito il 12 dicembre 1945.\nDal 2017 il leader del partito \u00e8 Cai Dafeng."}
{"id": "8388905", "revid": "12109", "url": "https://it.wikipedia.org/wiki?curid=8388905", "title": "Virologo", "text": ""}
{"id": "8388908", "revid": "767487", "url": "https://it.wikipedia.org/wiki?curid=8388908", "title": "Bradley Vincent", "text": "Biografia.\nHa rappresentato l' ai Giochi olimpici estivi di , classificandosi al 49\u00ba posto nei 100 metri stile libero."}
{"id": "8388913", "revid": "84184", "url": "https://it.wikipedia.org/wiki?curid=8388913", "title": "Museum Walserhaus", "text": "Il Museum Walserhaus Gurin, situato nel caratteristico villaggio Walser di Bosco Gurin, \u00e8 il pi\u00f9 antico museo etnografico sul territorio del Cantone Ticino. Il museo \u00e8 gestito dall'Associazione Walserhaus Gurin.\nL'Associazione Walserhaus Gurin.\nl\u2019Associazione Walserhaus Gurin, fondata nel 1936, si pone come scopo la salvaguardia e la valorizzazione della cultura walser e della lingua di Bosco Gurin, il \"Ggurijnartitsch\". In particolare gli obiettivi dell'associazione sono:\nLa gestione dell\u2019associazione, che conta oltre 300 membri, \u00e8 affidata ad un comitato nel quale sono rappresentati anche il Municipio, il Patriziato e il Gruppo Costumi di Bosco Gurin. La conduzione operativa delle attivit\u00e0 museali \u00e8 affidata ad una curatrice e ad una custode residenti nel villaggio, che possono avvalersi di numerosi collaboratori volontari. La casa museo, unica nel suo genere, oltre ad attirare molti visitatori dalla Svizzera e dall\u2019estero (annualmente ca. 3'000), con le sue proposte funge anche da luogo di aggregazione per la gente di Bosco Gurin e da ente privilegiato per mantenere e rafforzare i legami con le altre colonie walser dell\u2019arco alpino.\nStoria.\nIl museo Walserhaus apr\u00ec battenti gi\u00e0 nel 1938, quale primo museo etnografico del Cantone Ticino. A questo scopo fu messa a disposizione un'antichissima abitazione risalente al 1386, che si pot\u00e9 cos\u00ec conservare nella sua struttura originale. Fin dall\u2019apertura, l\u2019esposizione \u00e8 cresciuta in maniera continua. Nel 2006 l'esposizione permanente \u00e8 stata sistemata completamente. Da allora sono stati integrati nel concetto espositivo anche l'adiacente torba l\u2019orto di fronte alla casa. Dal 2009 il museo dispone di un\u2019ulteriore torba, la quale offre lo spazio per mostre temporanee o attivit\u00e0 artigianali. Nel 2016, \u00e8 stato realizzato un progetto di aggiornamento e modernizzazione dell'esposizione con l'obiettivo di valorizzare il patrimonio edificato, la collezione e il \"Ggurijnartitsch\", per mezzo di un innovativo concetto di presentazione. Il progetto ha permesso inoltre di assicurare i posti di lavoro alla curatrice e alla custode, e di creare ulteriori opportunit\u00e0 di lavoro per gli abitanti e artigiani del villaggio. L'attuale esposizione, inaugurata nel 2018, si presenta dunque modernizzata nei concetti espositivi e aggiornata nell'infrastruttura tecnica. Nel 2020 il museo Walserhaus \u00e8 stato nominato per il Premio del museo europeo dell'anno (EMYA), nel 2021 ha vinto il Premio Meyvaert per la sostenibilit\u00e0, che \u00e8 attribuito ad un museo che dimostra un impegno eccezionale per la sostenibilit\u00e0 sociale, economica e ambientale nel modo in cui opera e/o come presenta i temi della sostenibilit\u00e0 nelle sue mostre e programmi.\nLa casa museo.\nL\u2019attuale esposizione permanente \u00e8 allestita all\u2019interno di un\u2019antica casa walser, nella quale si sviluppano i differenti temi etnografici e storici. L\u2019abitazione, datata 1386 e originariamente strutturata per due nuclei famigliari, \u00e8 uno degli edifici rurali pi\u00f9 antichi dell\u2019arco alpino e rappresenta di per s\u00e9 un gioiello architettonico della cultura walser. Una delle sale \u00e8 dedicata a Hans Tomamichel (1899 \u2013 1984), artista e grafico di origini gurinesi noto tra l\u2019altro per i suoi sgraffiti, realizzati in tutta la Svizzera (una ventina solo a Bosco Gurin), e per le importanti campagne create ad es. per Knorr, Nestl\u00e9 e Caritas. Tomamichel fu inoltre cofondatore dell\u2019Associazione Walserhaus e contribu\u00ec alla messa a disposizione di una visione d\u2019insieme della cultura walser.\nNelle due torbe adiacenti trovano spazio un\u2019esposizione permanente dedicata all\u2019agricoltura di montagna ed esposizioni temporanee, mentre di fronte al museo \u00e8 coltivato un orto dimostrativo, in collaborazione con la fondazione ProSpecieRara.\nIl museo diffuso nel territorio.\nIl nuovo concetto espositivo elaborato a partire dal 2016 mira a favorire l\u2019espansione del museo nel territorio di Bosco Gurin. A questo proposito \u00e8 stato sviluppato il concetto di \"Ggurijnar Cheschtschi\" (Cofanetto di Gurin), ovvero una raccolta di attivit\u00e0 e di percorsi didattici organizzati in fascicoli, appositamente pensati per approfondire i temi delle tradizioni, della lingua, dell'arte e del territorio. I fascicoli sono disponibili all'accoglienza del museo all'interno appunto di un cofanetto e possono essere presi in prestito dai visitatori per esplorare il villaggio. il progetto \"Ggurijnar Cheschtschi\" \u00e8 stato sostenuto da Pro Patria e dall\u2019Associazione Paesaggio Bosco Gurin.\nL'orto espositivo e il \"M\u00e5tzuf\u00e5mm\".\nParte integrante dell'esposizione permanente sul territorio \u00e8 anche l'orto espositivo di ProSpecieRara situato di fronte alla casa museo. Nello spirito indicato dalla Fondazione svizzera per la diversit\u00e0 socioculturale e genetica dei vegetali e degli animali l\u2019orto espositivo riesce a interessare i visitatori sulle antiche e oggi rare variet\u00e0 di ortaggi, tra le quali \u00e8 presente anche un'antica variet\u00e0 di rapa tipica di Bosco Gurin (\"R\u00e5\u00e5fa, Raaftschi\"). Gli ortaggi coltivati rappresentano anche gli ingredienti principali del tradizionale minestrone \"M\u00e5tzuf\u00e5mm\". La preparazione di questo piatto \u00e8 stata recentemente riscoperta e valorizzata tramite l'omonima festa organizzata annualmente dall'Associazione Walserhaus Gurin in collaborazione con il Gruppo Costumi Bosco Gurin a fine estate. La manifestazione, animata da visite guidate, bancarelle, attivit\u00e0 per bambini e durante la quale \u00e8 possibile gustare il sostanzioso piatto, .\nProgetti.\nIl Museo Walserhaus Gurin, \u00e8 riconosciuto dal Cantone Ticino quale museo etnografico regionale (Legge sui musei etnografici regionali \u2013 18.6.1990 e mod. 4.6.2002) ed \u00e8 membro attivo dell\u2019Associazione Internazionale per la Cultura Walser (IVfW). Qui di seguito alcuni dei progetti realizzati durante l\u2019ultimo decennio:"}
{"id": "8388916", "revid": "1573940", "url": "https://it.wikipedia.org/wiki?curid=8388916", "title": "Chiesa di San Falcione", "text": "La chiesa di San Falcione \u00e8 una chiesa rupestre situata a Matera.\nSi trova nella zona antistante la citt\u00e0, nella spianata della Murgia. La sua costruzione viene fatta risalire al IX secolo, con il nome che viene riportato anche come San Felicione, Cassione, Cassone, Cascione o Canione.\nDal punto architettonico, i diversi spazi sono stati scavati nella calcarenite. Comprende in particolare due presbiteri; su una parete, dentro lo strato di roccia \u00e8 stata ricavata la cattedra. Sono inoltre presenti tracce di affreschi di stampo bizantino, ormai in cattive condizioni, raffiguranti alcuni santi (ne sono stati identificati ad esempio due che ritraggono San Nicola) e la presentazione di Ges\u00f9 al Tempio. L'influenza bizantina \u00e8 testimoniata anche da un'iscrizione greca presente in una nicchia interna, oggi poco visibile, che recita \"Questo Bambino cre\u00f2 il cielo e la terra\"."}
{"id": "8388926", "revid": "287204", "url": "https://it.wikipedia.org/wiki?curid=8388926", "title": "Christopher Merret", "text": "Biographie.\nDopo aver completato gli studi universitari a Oxford, Christopher Merrett pratic\u00f2 la medicina.\nLa principale opera di Merret \u00e8 \"Pinax rerum naturalium britannicarum\", pubblicato nel 1667, prima descrizione della fauna inglese (includendo anche la descrizione di fossili e minerali). L'obiettivo di Merrett era sostituire il \"Phytologia Britannica, natales exhibens indigenarum stirpium sponte emergentium\" di William Howe (1650).\nMerret non era un naturalista sul campo ma un semplice compilatore di opere, e il suo obiettivo principale era quello di raccogliere dati farmacologici utili per il medico.\nLe sue descrizioni sono ampiamente basate sulle opere di John Jonston (1603-1675) e di Ulisse Aldrovandi (1522-1605). Nonostante questa riserva, partecip\u00f2 allo sviluppo della storia naturale britannica fornendo una base per il suo studio.\nMerret pubblic\u00f2 anche alcune osservazioni sulla fisiologia delle piante in \"Philosophical Transactions\" e sulla metallurgia.\nNel 1662, fu il primo a sintetizzare il metodo champenoise.\nEgli \u00e8 noto anche per aver tradotto dall'italiano \"The Art of Glass\" di Antonio Neri (1662), trattato sulla preparazione dei materiali per la fabbricazione del vetro dedicato a Robert Boyle. Merret divenne poi membro della Royal Society il 20 maggio 1663."}
{"id": "8388927", "revid": "544909", "url": "https://it.wikipedia.org/wiki?curid=8388927", "title": "Pieve di Romeno", "text": ""}
{"id": "8388928", "revid": "775372", "url": "https://it.wikipedia.org/wiki?curid=8388928", "title": "Lega Autogovernativa e Democratica di Taiwan", "text": "La Lega Autogovernativa e Democratica di Taiwan () nota anche con la sua abbreviazione cinese Taimeng (), \u00e8 uno degli otto partiti politici legalmente riconosciuti nella Repubblica Popolare Cinese che seguono la direzione del Partito Comunista Cinese e sono membri della Conferenza politica consultiva del popolo cinese. Fu formata a Hong Kong nel novembre 1947 da membri del Partito Comunista Taiwanese sopravvissuti all'incidente del 28 febbraio.\nLa Lega Autogovernativa e Democratica di Taiwan conta membri, la maggior parte dei quali sono personaggi di spicco di Taiwan o di origine taiwanese, ma che ora risiedono nella Cina continentale."}
{"id": "8388930", "revid": "1564499", "url": "https://it.wikipedia.org/wiki?curid=8388930", "title": "Valico di Pesek", "text": "Il valico di Pesek \u00e8 un valico di frontiera fra l'Italia e la Slovenia. Rappresenta, per volume di traffico, uno dei principali valichi confinari tra i due Paesi. \u00c8 il valico stradale di frontiera pi\u00f9 orientale d'Italia.\nCollega le localit\u00e0 di Pesek (in comune di San Dorligo della Valle, nell'ex provincia di Trieste) e di Chervari (\"Krvavi Potok\") (in comune di Erpelle-Cosina). Da parte slovena \u00e8 chiamato, per l'appunto, valico confinario di Chervari (\"mejni prehod Krvavi Potok\").\nDescrizione.\nIl valico \u00e8 detto di Pesek (anche Pese), dal nome della localit\u00e0 nei pressi del quale \u00e8 posizionato. Il nome sloveno deriva dalla localit\u00e0 pi\u00f9 vicina al valico, Chervari. Il valico \u00e8 posizionato in zona boschiva, nelle vicinanze della cima del Monte Goli, e risulta il valico stradale pi\u00f9 elevato dell'ex provincia di Trieste.\nDa parte italiana vi termina la strada statale 14, proveniente da Trieste, e collegante il valico anche con il Raccordo autostradale 13, che la congiunge all'A4 per Venezia. Da parte slovena vi finisce la strada 7, che dopo aver connesso il valico con l'Autostrada Capodistria-Lubiana, prosegue, attraverso la Cicceria, verso il valico con la Croazia di Passiaco.\nIl traffico \u00e8 prettamente turistico. Da tale valico infatti si raggiungono Fiume, la costa orientale dell'Istria, il Quarnero e la Dalmazia. Il traffico merci si \u00e8 ridotto con il completamento del collegamento autostradale tra Italia e Slovenia, tramite i valichi di Fernetti e Rabuiese. Dal 2017 tale traffico \u00e8 stato, di fatto, eliminato, con l'entrata in vigore del divieto di transito per i veicoli con peso a pieno carico superiore alle 7,5 tonnellate, nel tratto della SS14 tra il bivio a H e il valico stesso.\nNei suoi pressi era presente anche un valico ferroviario, sulla Trieste-Erpelle, linea chiusa nel 1958.\nStoria.\nIl valico \u00e8 stato istituito nel 1947, a seguito della modifica del confine orientale dell'Italia, disegnata dal trattato di Parigi. Il valico era di I\u00b0 categoria, ovvero poteva essere attraversato da qualsiasi persona dotata di un documento valido per l'espatrio, e non solo chi era dotato di lasciapassare, che consentiva il passaggio anche sui valichi di II\u00b0 categoria. Il valico era sempre aperto.\nFino al 1954 fu valico tra la zona A del Territorio Libero di Trieste e la Jugoslavia. Con l'annessione della zona A alla Repubblica italiana il valico divenne di frontiera tra l'Italia e la Jugoslavia, a cui subentr\u00f2, dal 1991, la neoindipendente Slovenia. \nDall'11 marzo 2020 le autorit\u00e0 slovene, al fine di prevenire un aumento del numero dei contagi da COVID-19, stante la situazione italiana, decidono di incrementare i controlli sanitari al confine, lasciando aperti solo i valichi pi\u00f9 importanti. Il valico di Pesek rimane aperto alla circolazione, ma con orari ridotti, dalle 5 alle 23. Dal 13 giugno 2020 le autorit\u00e0 slovene liberalizzano il passaggio per i cittadini del Friuli-Venezia Giulia, mentre il 15 giugno il transito viene liberalizzato per tutti i residenti in Italia."}
{"id": "8388934", "revid": "1711941", "url": "https://it.wikipedia.org/wiki?curid=8388934", "title": "Koulougli", "text": ""}
{"id": "8388935", "revid": "12109", "url": "https://it.wikipedia.org/wiki?curid=8388935", "title": "Virologa", "text": ""}
{"id": "8388937", "revid": "6923", "url": "https://it.wikipedia.org/wiki?curid=8388937", "title": "Kouloughlis", "text": "I Koulougli (dal turco K\u00f6leo\u011flu, derivato da \"K\u00f6le\" \"schiavo\" + \"O\u011flu\" \"figlio di\") \u00e8 un'espressione coniata durante il periodo ottomano per designare la progenie mista che si form\u00f2 con l'incontro tra gli uomini turchi e le locali donne nordafricane nella costa maghrebina.\nMentre l'espressione \u00e8 stata comunemente adottata in Algeria, in Libia e in Tunisia, essa non si \u00e8 diffusa in Egitto. \nOggi, i discendenti dei koulougli si sono ampiamente integrati nella societ\u00e0 dei paesi del Maghreb, tuttavia mantengono alcune particolarit\u00e0 culturali, in particolare nell'ambito culinario e religioso, dal momento che gran parte di queste comunit\u00e0 pratica la scuola hanafita dell'Islam, a differenza della maggioranza malikita. Molte famiglie mantengono cognomi di origine turca.\nStoria.\nNel corso dei secoli di presenza ottomana in Nordafrica, numerosi militari arrivarono partendo dall'Anatolia. \nLe autorit\u00e0 posero il divieto ai turchi di adottare la lingua araba; questo permise alla lingua turca di mantenere il suo prestigio nella regione fino al XIX secolo."}
{"id": "8388940", "revid": "481666", "url": "https://it.wikipedia.org/wiki?curid=8388940", "title": "Harvey Clark", "text": "Attore caratterista, apparve in oltre duecento film, ma fu anche attore di teatro e di vaudeville."}
{"id": "8388955", "revid": "367445", "url": "https://it.wikipedia.org/wiki?curid=8388955", "title": "Museum walserhaus", "text": ""}
{"id": "8388957", "revid": "47767", "url": "https://it.wikipedia.org/wiki?curid=8388957", "title": "Pieve di Tassullo", "text": ""}
{"id": "8388958", "revid": "15756", "url": "https://it.wikipedia.org/wiki?curid=8388958", "title": "PhpStorm", "text": "PhpStorm \u00e8 un ambiente di sviluppo integrato (IDE) commerciale multi-piattaforma pensato per PHP, sviluppato dalla societ\u00e0 ceca JetBrains.\nPhpStorm fornisce un editor per PHP, HTML e JavaScript con analisi del codice \"on-the-fly\", prevenzione degli errori e refactoring automatici per codice PHP e JavaScript. L'autocompletamento del codice in PhpStorm supporta PHP dalla versione 5.3 in poi (progetti moderni e legacy), inclusi generatori, coroutine, la parola chiave finally, elenchi in foreach, namespace, chiusure, traits e array a sintassi breve. Include un editor SQL completo coi risultati di query modificabili.\nPhpStorm \u00e8 scritto in Java. Gli utenti possono estendere l'IDE installando plugin creati per PhpStorm o scrivendone di propri. Il software comunica anche con origini esterne come XDebug.\nTutte le funzionalit\u00e0 disponibili in WebStorm sono a loro volta incluse in PhpStorm, in aggiunta al supporto a PHP e database. WebStorm viene fornito con i plug-in JavaScript preinstallati (come per Node.js).\nPolitica di licenze e aggiornamenti.\nNel novembre 2015 JetBrains \u00e8 passata a dare in licenza PhpStorm su base di abbonamento. Gli abbonamenti annuali o mensili gestiti per 12 mesi consecutivi ricevono anche una \"licenza di fallback perpetua\" alla versione principale disponibile al momento dell'acquisto. PhpStorm \u00e8 disponibile per singoli sviluppatori, aziende e organizzazioni. Ulteriori licenze scontate e complementari sono disponibili per startup, studenti e insegnanti e progetti open source non commerciali. Queste licenze complementari richiedono l'approvazione e non includono la clausola di fallback perpetua, perci\u00f2 hanno una scadenza."}
{"id": "8388959", "revid": "544909", "url": "https://it.wikipedia.org/wiki?curid=8388959", "title": "Pieve di Flavon", "text": ""}
{"id": "8388962", "revid": "544909", "url": "https://it.wikipedia.org/wiki?curid=8388962", "title": "Pieve di Spormaggiore", "text": ""}
{"id": "8388965", "revid": "544909", "url": "https://it.wikipedia.org/wiki?curid=8388965", "title": "Pieve di Denno", "text": ""}
{"id": "8388970", "revid": "47767", "url": "https://it.wikipedia.org/wiki?curid=8388970", "title": "Pieve di Torra", "text": ""}
{"id": "8388973", "revid": "119832053", "url": "https://it.wikipedia.org/wiki?curid=8388973", "title": "Santuario di San Giovanni del Calandrone", "text": "Il santuario di San Giovanni del Calandrone \u00e8 un santuario cattolico sito nel comune italiano di Merlino, nella diocesi di Lodi.\nDedicato a San Giovanni Battista e posto nei pressi di una fonte miracolosa, prende nome dal torrente Calandrone che scorre nei pressi.\nStoria.\nLe origini della chiesa non sono note, ma \u00e8 certa la sua origine antichissima: compare infatti per la prima volta in un documento del 1261, dal quale si apprende che apparteneva alla pieve di Sant'Eufemia di Bariano, localit\u00e0 esistente nel medioevo a nord di Merlino e da tempo scomparsa.\nDa alcuni scavi risulta che in passato la localit\u00e0 era abitata; secondo la tradizione vi era un convento. Oggi il santuario si trova invece isolato in aperta campagna.\nCaratteristiche.\nIl santuario \u00e8 sito in posizione isolata fra i campi, a circa a sud-est dal paese di Merlino.\nIl complesso edilizio \u00e8 costituito da una piccola chiesa affiancata da due porticati a forma di \u00abL\u00bb che contornano una corte d'onore sistemata a prato.\nSotto i due porticati, a lato della chiesa, sono conservati due antichi sarcofagi di provenienza ignota: uno \u00e8 parzialmente coperto e in esso sgorga l'acqua per i devoti; l'altro, aperto, \u00e8 parzialmente spezzato."}
{"id": "8388980", "revid": "125906182", "url": "https://it.wikipedia.org/wiki?curid=8388980", "title": "Episodi di DuckTales (serie animata 2017) (terza stagione)", "text": "La terza e ultima stagione della serie animata \"DuckTales\" \u00e8 andata in onda negli Stati Uniti dal 4 aprile 2020 al 15 marzo 2021 sul canale Disney XD. L'edizione italiana dei primi 10 episodi \u00e8 stata pubblicata su Disney+ il 30 aprile 2021, ma resa disponibile sul catalogo italiano solo il 13 ottobre.\n\"La sfida delle Giovani Marmotte Senior\".\nTrama.\n\u00c8 il giorno in cui Qui, da Giovane Marmotta, diventer\u00e0 Capo Giovane Marmotta, ma anche Violet diventer\u00e0 anche lei Capo GM: viene quindi indetta una gara di spareggio, la Sfida delle GM, per decretare chi dei due diverr\u00e0 Capo. La gara consiste nel cercare di contrassegnare pi\u00f9 mete della regione contrassegnate da un cartello GM. Tuttavia, Qui, privato del manuale, rimane indietro rispetto alla preparata Violet, finch\u00e9 non riesce a superarla approfittando di un suo momento di difficolt\u00e0, solo per venire salvato da Violet seppure non se lo meritasse. Sul punto di gettare via le sue medaglie, Violet gli dimostra che anche lei ha fatto diversi errori (tanto che si \u00e8 meritata una medaglia) e lo sprona a non abbattersi al primo errore. Qui, tuttavia, accetta la sua punizione e lascia Violet vincere e chiede a Jet di consegnargli la medaglia del fallimento. Intanto, mentre la sfida \u00e8 in corso, Paperone invita Gaia, Quo, Qua, Paperino e Della alla ricerca del tesoro della leggendaria GM Isabella Finch, una delle prime eroine che lo spinse all'avventura. Sul tragitto sono seguiti da uno strano pennuto che li conduce a un'avventura diversa, innervosendo Paperone che riscopre, grazie alla famiglia, che l'avventura non deve seguire mappe o indizi e acconsente a seguire il pennuto. Lo strano uccello, difatti, li porta al tesoro di Isabella, il suo diario perduto contenente tutte le sue avventure incompiute e tutti i reperti mitologici che non riusc\u00ec a trovare. Ora Paperone \u00e8 intento a portare a termine le avventure della sua eroina. Purtroppo anche la F.O.W.L. \u00e8 interessata a quel diario, e i paperi ancora non lo sanno.\n\"La foto di famiglia\".\nTrama.\nI Paperi faranno a breve una foto di famiglia ma qualcosa non sembra andare, tutta la famiglia sembra essere diventata il cast di una sitcom: vestiti classici, voci diverse, ospiti speciali, pubblicit\u00e0 e risate da parte di un pubblico invisibile. Tuttavia, solo Qui sembra accorgersi della strana anomalia. Pian piano, Qui scopre di essere effettivamente su un surreale set televisivo e i suoi parenti, con fatica, iniziano a realizzarlo. Tramite un flashback, i Paperi ricordano che (nella realt\u00e0) erano a caccia di un tesoro appartenuto al predone Colli Baba, ma si trovavano circondati da scorpioni giganti. A quel punto, Paperino, tremando dalla paura, aveva desiderato che la sua famiglia avesse problemi normali e, nel farlo, aveva inavvertitamente strofinato una lampada magica contenente un genio di nome Gene, che aveva reso le loro vite una sitcom , in cui era entrato come protagonista delle pubblicit\u00e0. Gene, inoltre, rivela che Paperino ha altri due desideri disponibili, ma si rifiuta di tornare alla normalit\u00e0, in quanto trova la loro normale vita televisiva piacevole. Anche il desiderio combatte contro il volere dei Paperi di tornare alla normalit\u00e0, aizzandogli contro il pubblico e le altre guest star. Intanto, Paperino e il fotografo (Pippo) stanno allestendo il set per la foto quando Pippo rivela che anche lui e suo figlio hanno avuto foto anormali ma che hanno creato un legame particolare che una foto organizzata non pu\u00f2 catturare. Paperino, quindi, decide di annullare il desiderio e tutto torna alla normalit\u00e0 e i Paperi sono riportati alla caverna di Colli Baba. Come ultimo desiderio, Paperino chiede la foto della sua famiglia che prende a pugni il pubblico.\n\"00-Jet: ci si schianta solo due volte\".\nTrama.\nQuo e Jet, da Spassy, stanno giocando ininterrottamente da ore a un videogioco spionistico in realt\u00e0 virtuale, Paperone li va quindi a prendere, mettendo su di giri la FOWL. I due agenti FOWL Airone Nero e Becco d'Acciaio vengono incaricati di impedire a Paperone di scoprire la nuova arma di Airone: un raggio che rende intelligenti. Becco d'Acciaio, per\u00f2, prende di mira Jet e Quo, che lo scambiano per un boss del gioco, ignorando che sia un pericolo reale. I due vengono rinchiusi nelle celle della FOWL, ma riescono a fuggire. Intanto, Becco d'Acciaio, schernito da Airone per la sua incapacit\u00e0, la colpisce con il suo raggio, rendendola stupida, poi colpisce anche Jet e porta via Quo. Il raggio, tuttavia, rende non Jet stupido ma intelligente: egli riesce quindi a fermare Becco d'Acciaio, aiutato da un gruppetto di roditori che Airone usava come cavia, ma deve sacrificare la sua intelligenza per salvare Paperopoli dal raggio della stupidit\u00e0. Jet e Quo si risvegliano quindi alla sala giochi di Spassy, dove Paperone ha passato il tempo ad accumulare bigliettini da un gioco di precisione per ottenere solo un pettinino. Becco d'Acciaio e Airone Nero vengono riportati alla base, Airone viene rimessa mentalmente a posto e Becco d'Acciaio viene redarguito, poich\u00e9 il mondo non lo vogliono distruggere o dominare, ma rubare da sotto il becco di Paperone.\n\"L'arpa perduta di Mervana\".\nTrama.\nUno dei tesori di Isabella Finch \u00e8 l'Arpa di Mervana, un'antica citt\u00e0 che si inabiss\u00f2. Raggiunta in sottomarino Mervana, Paperone e gli altri scendono a esplorare, mentre Della rimane a bordo del mezzo a causa della sua fobia dei pesci. I Mervaniani si rivelano esseri pacifici e accoglienti, che lasciarono la terraferma per poter fuggire ai suoi pericoli prima che re Honestus sparisse alla ricerca della verit\u00e0. Qua, diffidente nei loro confronti, nota una caverna e ci entra assieme a Gaia e Tata. Intanto, gli altri sono sottoposti a delle prove per dimostrarsi degni di esplorare Mervana, che Paperone non riesce a superare. Qua, Gaia e Tata, usciti dalla grotta, trovano, nelle rovine l'Arpa, un essere senziente che dice sempre la verit\u00e0. L'Arpa spiega che la citt\u00e0 cadde in rovina per l'amore che Honestus aveva per la vita marina: questo squilibrio port\u00f2 la citt\u00e0 al suo affondamento ed Honestus, per fuggire dalla realt\u00e0 e la verit\u00e0, scapp\u00f2 via e divenne un mostro marino, che i tre paperi avevano incontrato nella grotta. Inoltre l'Arpa rivela che Tata diffidava sin da subito dei Mervaniani come Qua, deludendo e intristendo Gaia. Tata, Qua, Gaia e l'Arpa tornano a Mervana, inseguiti da Honestus. Per sconfiggerlo, i paperi capiscono che devono portarlo sulla terraferma e riportare l'equilibrio a Mervana. Con l'aiuto dei Mervaniani, che tornano dopo anni di vita marina a camminare sulla terraferma, e Della, che supera la sua fobia per i pesci, Honestus torna in s\u00e9 sulla terraferma e accetta di affrontare anche il mondo di superficie. I Paperi se ne vanno, e Tata promette a Gaia di essere sempre sincera con lei e di non avere pi\u00f9 segreti, nonostante l'Arpa non concordi.\n\"Gli undici di Qua\".\nTrama.\nI Tre Caballeros, prima di iniziare il loro tour, vogliono farsi conoscere, ma Paperone non \u00e8 intenzionato a sponsorizzarli, quindi Qua escogita un piano: farli suonare alla festa di Emma Glamour, la famosa stilista e creatrice di tendenze, in cambio di met\u00e0 dei guadagni che faranno. Dopo aver preparato congegni comunicativi e inviti falsi, Qua, Quo e i Caballeros devono solo superare un ultimo ostacolo: Paperina, l'assistente di Glamour che distribuisce i pass agli artisti sul palco. Superato il buttafuori Falcon Sepolcris, i cinque entrano alla festa dove, dopo aver macchiato l'impermeabile di Paperina, Paperino resta bloccato con lei in ascensore. Qua, intanto, tenta di raccontare a Glamour dei Caballeros, ma non viene ascoltato. Nel mentre Paperina, togliendosi il suo impermeabile, mostra a Paperino il suo vestito da lei creato per farsi notare dal suo capo. Parlando, i due trovano molti interessi comuni e Paperina rivela di comprendere perfettamente la voce di Paperino e decide di aiutarlo. Intanto, alla sala grande, Falcon deruba Emma del suo cellulare per portarlo al suo cliente, che si rivela essere Mark Becchis, figlio di Emma, intenzionato a diventare con la sua lista la nuova tendenza annuale. Quo, quindi, col consenso di Qua, incanta tutti quanti con la sua maldestra abilit\u00e0 con lo yoyo e i Caballeros e Paperina ne approfittano per mettere KO gli sgherri di Falcon. Glamour, quindi, ringrazia Paperina per aver salvato la serata e l'ammira per il suo vestito, dopodich\u00e9, consente ai Caballeros di suonare sul palco.\n\"Boyd torna a casa\".\nTrama.\nBOYD e Tonty sono entrati nelle Giovani Marmotte e Qui \u00e8 diventato amico del robottino ma un giorno, dicendo di quando essi siano \"unici\", BOYD d\u00e0 di matto. Qui lo porta da Archimede, ma questi lo riconosce: BOYD, o meglio, 2BO era una sua vecchia fallita creazione quando lavorava a Tokyolk per il Dr. Akita. Archimede non riesce a trovare la fonte del problema, sepolta sotto mille sovrascritture del suo hard drive, costringendo Archimede, Robopap, Qui e BOYD a tornare in Giappone a trovare una soluzione. Nonostante Archimede chieda la massima discrezione, il gruppo \u00e8 tenuto d'occhio dall'Ispettore Tezuka, che nutre odio per i robot. Arrivati al vecchio laboratorio, Archimede usa un macchinario per capire il problema, ma quando si assenta per riparare la lampadina di Edi, Fenton capta un messaggio della polizia e corre, assieme a BOYD e Qui a sgominare il crimine con il loro aiuto per dimostrare che BOYD \u00e8 buono. I due riescono nella cattura, ma BOYD e Qui si perdono sulla via di ritorno per il laboratorio e Robopap viene arrestato da Tezuka, facendo capire a Fenton che il suo odio per i robot deriva dalla volta in cui Archimede e Akita aizzarono un robot distruttivo tempo addietro e Akita \u00e8 ancora a piede libero. Tornando al laboratorio, BOYD scopre di poter volare e Archimede gli mostra la sua prima memoria: quando lui e Akita lo crearono come strumento di difesa, 2BO ha avuto un malfunzionamento e ha quasi raso al suolo Tokyolk fino a quando Tezuka non lo spense. Akita esce allo scoperto e comanda a BOYD di distruggere la citt\u00e0, mentre Robopap tenta di fermarlo. Archimede decide quindi di distruggerlo. Tuttavia Qui scopre un'altra prima memoria, in cui Archimede era intenzionato a programmarlo come bambino vero. Furioso che, dopo quell'incidente, Archimede \u00e8 sempre stato associato come lo scienziato pazzo che crea invenzioni malvagie, l'inventore sconfigge assieme a Edi Akita e poi convince 2BO a sole parole che lui \u00e8 buono. Inoltre, per non far fare a Fenton la sua stessa fine, decide di assumerlo a tempo pieno come socio.\n\"Lotta per la salvezza della Terra\".\nTrama.\nOgni dieci anni, il temibile serpente divino nordico Jormungand \u00e8 prossimo a divorare il mondo, ma pu\u00f2 essere fermato se il campione della Terra riesce a batterlo in una serie di sfide di lotta. Nei precedenti anni, Paperone fu quel campione e riusc\u00ec a tenere a bada Jormungand, ma sa che probabilmente uno dei suoi nipotini (Gaia compresa) erediter\u00e0 questo titolo. Per prepararli a tale evenienza, Paperone porta tutti e quattro nel Valhalla, dove si terranno le sfide affinch\u00e9 sappiano cosa affronteranno in futuro. La gara si svolge su un ring (in quanto furono gli dei nordici a creare il wrestling) e i nipoti vedono che il favorito dei nordici pare essere Jormungand e non Paperone, in quanto lui stesso si fa odiare dalla folla per poter avere la forza di battersi contro dei e semidei. Dopo il primo match, vinto da Paperone, il pubblico lo fischia e quando Quo prova a difenderlo e spiegare che lui \u00e8 il buono, qualcuno gli butta una sedia addosso, ma Paperone incassa il colpo, ferendosi la schiena e venendo costretto a una sostituzione da parte dei suoi pargoli. Con Quo e Jet che commentano i match (con Jet che fa un figurone come annunciatore wrestler, mentre Qui fa una figuraccia dietro l'altra), Qua che vende merchandise, rimangono solo Gaia e Quo, ma Paperone ha dei dubbi su Quo, reputandolo incapace di sopravvivere alla folla di odiatori, in quanto dovrebbero. Difatti, Quo, rifiutandosi di fare il \"cattivo\", si trova in stretta difficolt\u00e0 nella seconda sfida di Tag-Team con Gaia e, inevitabilmente, perdono la seconda sfida. Per la sfida decisiva, Jormungand propone una battle royal match. Prima dello scontro, Paperone rassicura Quo che ha apprezzato il suo impegno, nonostante la sconfitta, ma che si deve sacrificare qualcosa, compresa la parte del buono, in simili battaglie per il destino della Terra. Quo e Qui si mettono in disparte a pensare come non sono capaci l'uno come successore di Paperone e l'altro come annunciatore, ma arriva Qua a tirarli su di morale: Qui dovrebbe prendere esempio da Jet e Quo dovrebbe accontentarsi del titolo di Campione della Terra anzich\u00e9 della popolarit\u00e0. Dopo aver sconfitto Paperone, Jet, Gaia e Tata sul ring, Jormungand sfida Quo e lo combatte facilmente solo con la coda, ma la sua boriosit\u00e0 inizia a costargli il favore del pubblico e Quo lo guadagna, sconfiggendo cos\u00ec il serpente. Prima di tornare, Paperone decide di fare al pubblico un altro regalo: uno scontro amichevole tra lui e Quo per il titolo di Campione della Terra.\n\"Il fantasma e la fattucchiera\".\nTrama.\nL'amuleto di Lena risponde quasi automaticamente a ogni input, provocando disastri su disastri. Non volendo pi\u00f9 avere magiche esperienze, Lena rimane alla Villa assieme a Gaia e Violet a dormire, mentre gli altri vanno per un'altra avventura in un'altra dimensione. A notte fonda, Gastone bussa alla porta: la sua fortuna \u00e8 stata rubata e la sua vita \u00e8 banale non facilitata dalla dea bendata. Qualcun altro arriva alla Villa, una misteriosa figura incappucciata che ha appena assorbito il portale da cui Paperone e gli altri sono passati con un guanto assorbi-magia. Violet lo riconosce: \u00e8 Macchia Nera, il celebre ladro e agente della FOWL, nonch\u00e9 ladro della magia da lui stesso odiata, motivo per cui stava per attaccare Lena, prima che Gaia lo costringesse alla fuga, danneggiandogli il guanto. Capendo la gravit\u00e0 della situazione (e che Macchia ha rubato anche la fortuna di Gastone), le ragazze capiscono di doverlo combattere con la magia, e se Lena non sa controllare il suo amuleto, c'\u00e8 una sola persona che potr\u00e0 aiutarla a controllarlo: Amelia. I quattro giungono al suo nuovo covo, nella palude di Paperopoli.&lt;br&gt;Inizialmente, la fattucchiera non vede l'ora di riavere i suoi poteri e la sua ombra indietro, ma quando scopre di Macchia Nera, il suo umore muta completamente: decenni fa, Amelia rase al suolo un villaggio da lei dominato, ma l'unico villico che sopravvisse, Macchia Nera per l'appunto, promise vendetta, giurando che l'avrebbe prima drenata della sua magia e poi l'avrebbe distrutta. Dopo una lunga discussione, Lena accetta di farsi insegnare da sua zia a controllare i suoi poteri e, dopo un tanto arduo quanto veloce allenamento, Lena riesce a padroneggiare la magia dell'amuleto, quindi Amelia fa provare Lena a padroneggiare la \"sua\" di magia, senza l'amuleto. Proprio allora, giunge Macchia Nera. Gastone si nasconde e le altre provano a contrastarlo e rimuovergli il guanto aspira-magia, ma non hanno successo. Dopo averle stese, Macchia assorbe tutta la magia dell'amuleto e Lena inizia pian piano a sparire. Gaia le suggerisce di concentrarsi sulla sua magia, alimentata dal suo bracciale dell'amicizia e da quello di Gaia e Violet: Lena, quindi padroneggia la sua magia e sovraccarica il guanto di Macchia Nera, distruggendolo e liberando la magia catturata, Gastone torna fortunato e Macchia fugge via. Tuttavia, ora che Lena non necessita dell'amuleto, Amelia riottiene il suo scettro e ritorna magica, ma Lena lo getta nel pantano paludoso, lasciando Amelia mentre scandaglia il fondo della palude alla sua ricerca.\n\"Ruota panoramica con sorpresa\".\nTrama.\nGaia vorrebbe passare il tempo a giocare con i ragazzi, ma sono tutti pigri e spaparanzati davanti alla TV. Per sua fortuna, Quo decide di venire con lei alla nuova ruota panoramica di Famedoro, nella speranza che vi sia un incidente che lo renda protagonista di diversi talk show. Su suggerimento di Della, i ragazzi di portano dietro anche Penny, in modo da poterle far godere le gioie della Terra che lei ha poco sperimentato. Penumbra rifiuta, avendo come unico pensiero di tornare sulla luna, ma scopre con orrore che ai lunari piace la vita sulla Terra e, non volendo dimostrare di \"aver paura delle novit\u00e0 o del divertimento\", accetta di andare con i ragazzi e Jet,che ha una cotta per lei. Giunti al porto, Gaia tenta di intrattenere Penny, ma senza buoni risultati, e Jet tenta di parlarle, anche lui senza successo. Alla fine, Gaia scopre che a Penumbra non piace la vita sulla Terra perch\u00e9 le piaceva essere considerata l'eroina dei lunari che li proteggeva da minacce come l'acaro gigante. Gaia la capisce, avendo passato anni nella Villa come una reclusa per poi non trovarsi bene nel mondo esterno, ma poi si \u00e8 adattata e ha imparato a coabitare in quel mondo sconosciuto grazie agli amici e la famiglia, il tutto senza dimenticare il suo \"piccolo mondo felice\". Penny, quindi, decide di fare un ultimo tentativo e inizia a godersi le comodit\u00e0 terrestri, ma d\u00e0 di matto quando, mangiando in fretta un gelato, le si gelano le meningi. Intanto, Famedoro inaugura la sua ruota panoramica, affiancato da Gibbous, un lunare suo dipendente, che non differenziando le battute dagli ordini, chiama l'ispettrice della sicurezza che, sul punto di chiudere la struttura, viene ingannata da Famedoro che accusa la scatenata Penumbra di avergli sabotato l'attrazione. Nell'inseguimento che segue, Gaia e Quo si rifugiano nella ruota panoramica, ma Famedoro l'attiva, rivelando che \u00e8 in realt\u00e0 un cannone progettato per distruggere Villa de' Paperoni. L'ispettore rivela che, fortunatamente, non essendo ben strutturato, il cannone cadr\u00e0 a pezzi ancor prima di sparare, ma Quo e Gaia sono chiusi nella cabina, posta in cima alla ruota. Penumbra allora salva i due paperotti prima del crollo della giostra, contenta di salvare qualcuno da \"mostri\" ben pi\u00f9 grossi degli acari. Famedoro viene multato, Penumbra accetta la vita sulla Terra e Jet riesce a farci amicizia.\n\"Scherzo di Halloween\".\nTrama.\n\u00c8 Halloween. Qui, Quo, Qua e Gaia si preparano all'annuale dolcetto o scherzetto. Paperone, vestito da scheletro, per poter rivivere la bella esperienza di mangiare dolci, chiude la villa, mentre Paperino e Della, dovendo rinunciare all'accogliere i bambini, fanno visita a Jet. Qua convince i ragazzi ad andare a \"Casa Nocciola\", la dimora pi\u00f9 paurosa di Paperopoli. All'interno, i ragazzi si ritrovano davanti a burattini semoventi con le loro sembianze e, inseguiti da diversi mostri, scappano nel giardino sul retro, adibito a cimitero, venendo comunque circondati dai mostri che tuttavia, come scoprono che non hanno caramelle con loro, li lasciano andare. \u00c8 mezzanotte: Halloween \u00e8 finito e n\u00e9 i mostri n\u00e9 i ragazzi hanno ottenuto caramelle quest'anno, deprimendo Qui e mettendo a disagio Qua, che li ha deviati dal percorso che avrebbe garantito caramelle a volont\u00e0 per seguire una leggenda, mentre i mostri, non avendo ottenuto dolci, non sono soddisfatti e decidono che i ragazzi diventeranno la loro cena. Della e Paperino, intanto, fanno visita a Jet al suo garage, fortificato poich\u00e9 spaventato dai costumi dei bambini, che scaccia via con una motosega: egli crede infatti che Halloween sia tutta colpa sua. Per quanto i due fratelli capiscano che ci\u00f2 non \u00e8 vero, Della \u00e8 intenzionata ad aiutare Jet, in quanto pu\u00f2 terrorizzare i bambini, ma Paperino \u00e8 contro quest'idea. Tuttavia, Jet torna a casa Hazel, dove tutti quanti accidentalmente spaventano i mostri. Dopo aver capito che sono tutti innocui, i mostri si complimentano e capiscono che lo spirito di Halloween, oltre che nel ricevere dolcetti, sta anche nel ricevere scherzetti e spaventi.\n\"La fontana della giovinezza\".\nTrama.\nAlla ricerca della perduta fonte della giovinezza di Foreverglades, uno dei misteri di Isabella Finch, Paperone e i ragazzi si fermano all'Hotel Conquistador, in Sudamerica, vicino a dove Ponce de Le\u00f3n spar\u00ec per cercare la fonte, ma l\u00ec, oltre a una folla di giovani in vacanza, trovano anche Doretta. Non volendo che le rubi questo tesoro, Paperone e Gaia corrono subito alla ricerca della fonte, lasciandosi alle spalle i ragazzi, venendo per\u00f2 seguiti da Jeeves e Rockerduck, ancora in vita grazie alla scienza criogenica, intenzionati a prendere possesso della fontana per conto della FOWL. Paperone e Doretta, nella corsa, cascano nel fiume e ne escono ringiovaniti. Poco dopo, i due insieme a Gaia trovano la fonte, presso la quale vengono raggiunti anche da Rockerduck e Jeeves, ma scoprono che essa non alimenta il fiume ed \u00e8 inoltre prosciugata. Intanto, i gemelli, non accorgendosi di essere rimasti soli all'hotel, sono lasciati nelle mani di Qui, il pi\u00f9 anziano e pi\u00f9 responsabile. Mentre Qua vuole solo rilassarsi, Quo tenta di ribellarsi al programma e fare un bagno in piscina, riuscendo solo a sfiorarne l'acqua per via degli studenti in vacanza. Pi\u00f9 tardi, i ragazzi si accorgono che Quo \u00e8 diventato pi\u00f9 alto, ed egli cerca subito di approfittarsene prendendo le redini come \"fratello maggiore\", creando solo scompiglio. Qua, intanto, insospettitosi dall'improvvisa comparsa di tanti anziani, realizza che il manager \u00e8 Ponce de Le\u00f3n, che usa l'acqua della fonte, confluita nella piscina, per rubare la giovinezza degli ospiti, imbottigliandola in borracce per se stesso (si scopre infatti che Doretta ne aveva rubata una, da ci avevano poi bevuto sia lei che Paperone). Messi insieme i pezzi, Gaia, Doretta, Paperone accorrono immediatamente all'hotel. Doretta tenta di scappare con una tanica d'acqua ringiovanente, mentre Paperone rimane a combattere Ponce, un ringiovanito Rockerduck e Jeeves, ma vedendo Qua preoccupato per l'esito dello scontro, getta la tanica in bocca a Jeeves, rendendolo un bambino e costringendo Rockerduck alla fuga. Paperone fa cadere Ponce nella piscina, ma questi si aggrappa a lui, portandoselo dietro. Doretta, quindi, si butta per salvare Paperone, a costo della loro giovent\u00f9, mentre Ponce invecchia fino a sparire. Con le scorte d'acqua ringiovanente tutti tornano alla propria et\u00e0, compreso Quo, e Doretta, per una volta, decide di rimanere, invece che scappare come al solito.\n\"Dagli addosso, Duck!\".\nTrama.\nPaperone, Jet e i gemelli giungono a Saint Cannard, per incontrare il direttore della succursale delle Industrie PdP, Toros Bulba e vedere la sua ultima creazione, ma Jet e Quo si dividono dal gruppo per andare a trovare un amico, Drake Mallard, che protegge Saint Cannard sotto i panni di Darkwing Duck. Toros, un pimpante e allegro direttore, mostra a Paperone, Qui e Qua il RAMROD, un congegno in grado di materializzare cose dal nulla. Jet e Quo, intanto, incontrano Drake, ed in seguito notano e fermano una giovane papera intenta ad intrufolarsi nelle industrie PdP per rubare la chiavetta del Ramrod: essa si presenta come Ocalina Weddlemeyer, la nipote del vero creatore del Ramrod, scomparso dopo aver avvertito dell'instabilit\u00e0 della macchina il collega Toros, su cui ora gravano sospetti. Darkwing \u00e8 incredulo, ma Quo decide di aiutarla e, poco dopo, convinto da Jet, anche Darkwing accetta. I tre si intrufolano quindi nel laboratorio, e Toros spiega che effettivamente lui venne ad informarlo dell'instabilit\u00e0, ma poi, vi fu un incidente e la macchina fece sparire Waddlemeyer. Non potendo accettarlo, Ocalina ruba la chiave e tenta di attivare il Ramrod, rivelando che non crea cose dal nulla ma le prende da altre dimensioni. Infatti, come Qui, gi\u00e0 da tempo sospettoso nei riguardi del macchinario e del suo creatore, scopre sfogliando il diario di Isabella, la chiavetta del Ramrod riporta le incisioni di Solego, uno scienziato che teorizz\u00f2 che ogni mondo di finzione \u00e8 in realt\u00e0 vero e presente in un'altra dimensione e, quindi, possibile da contattare. Toros, quindi, vuota il sacco: il Ramrod \u00e8 instabile, ma la sua invidia nei confronti dell'intelligente Waddlemeyer l'ha portato a prendersi il merito della macchina. Quindi, Toros attiva il Ramrod tentando di spingere i quattro in un'altra dimensione, ma Ocalina ruba la chiave, ferendo nel contempo Toros al corno. Tuttavia, Toros si riprende la chiave, e dopo aver seminato Ocalina e Darkwing, riattiva il Ramrod, evocando i cattivi della dimensione di \"Darkwing Duck\". Dopo aver catturato Paperone e i ragazzi, Toros viene raggiunto da Bradford: si scopre che Bulba \u00e8 anch'esso un membro della FOWL, ma il suo piano potrebbe farli scoprire, mandando all'aria il loro piano di regnare sul caos. In tutta risposta, Bradford viene imprigionato con i nipoti, mentre Paperone viene esiliato nella serie originale di \"DuckTales\". Darkwing intanto decide di affrontare i quattro supercriminali, fermare Toros e spegnere una volta per tutte il Ramrod, ma viene messo in fuga dai supercattivi. I nipoti riescono nel frattempo a scappare con Bradford fino al Ramrod, ma appena giunti, scoprono che lui \u00e8 il capo della FOWL e, dal panico, li getta nel Ramrod, facendogli raggiungere Paperone. Darkwing, allora, scopre che il Ramrod ha una potenza limite e se questo viene superato, l'intero tessuto temporale rischia di andare distrutto, quindi prova a salvare la situazione da solo, ma viene catturato dai cattivi. Ocalina e Jet, quindi, provano a raggiungerlo e, dopo aver salvato Darkwing e battuti i malvagi, Ocalina prende l'estrema decisione di salvare i Paperi, ma il Ramrod si sovraccarica per l'ultima volta, risucchiando i malvagi di \"Darkwing Duck\" e, anche a costo di non poter pi\u00f9 rivedere il nonno, \u00e8 costretta a distruggere il Ramrod. Toros viene arrestato, Bradford riesce a scappare, non prima di aver avvertito Paperone che non \u00e8 finita. Drake si offre di prendersi cura di Ocalina finch\u00e9 non troveranno un modo di riunirla al nonno e Jet, commosso, decide di aiutarli nella loro missione: di giorno lavorer\u00e0 con Paperone e di sera verr\u00e0 a Saint Cannard ad aiutarli.\n\"L'impossibile fuga dal deposito\".\nTrama.\nScoperto che Bradford \u00e8 a capo della FOWL, Paperone deve prendere in mano la situazione: Gaia e Tata alleneranno Paperino, Quo e Qui nella difesa, mentre egli, con l'aiuto di Della e Qua, si assicurer\u00e0 che il Deposito sia sicuro e a prova di invasione.\nPaperone ha fatto installare delle trappole da Archimede e Miss Paperett e chiede a Della e Qua di provare a eluderle mentre sono in modalit\u00e0 test. Dopo aver avuto problemi a superare la prima stanza, Paperone decide di disattivare le trappole, ma il sistema blocca ogni tentativo di accedervi: adesso \u00e8 diventata una situazione di vita o di morte. Dopo molte peripezie, i tre riescono a superare tutte le misure di sicurezza, ma ogni trappola superata demoralizza Paperone: pi\u00f9 trappole battono, pi\u00f9 aumentano le chance della FOWL di superarle senza problemi. Nel mentre infatti Bradford ha preso controllo delle difese e aizza contro i tre un robot-Paperone, che, con un inganno, Qua riesce a mettere fuori combattimento.\nQui intanto continua a cercare nel diario di Isabella il motivo per cui FOWL \u00e8 cos\u00ec interessata ai suoi misteri, mentre Tata e Paperino si assicurano di proteggere la villa e Gaia addestra i ragazzi nel combattimento. Solo dopo aver sfinito Qui mentalmente e fisicamente Gaia capisce di essere stata troppo dura, tuttavia Tata la sprona a non demordere, per poi venire rinsavita da Paperino e i ragazzi, che le fanno capire che, anche se hanno una spietata organizzazione spionistica alle calcagna, non miglioreranno se si massacrano a vicenda.\nSubito dopo, Tata riceve un SOS e avverte Paperone: mentre erano occupati, FOWL ha rubato i Misteri ritrovati di Isabella, ma ancora sfugge il motivo per cui li vogliano. Paperone per\u00f2 \u00e8 certo su una cosa: non devono pi\u00f9 giocare in difesa, ma in attacco.\n\"La spada divisa di Swanstanstine!\".\nTrama.\nGiunti a Istanbul, Paperone, i ragazzi, pi\u00f9 Violet e Lena, sono pronti a cercare i tre pezzi della spada di Swanstantine. Purtroppo, essendo anch'essa una dei tesori mai trovati di Isabella, anche la FOWL \u00e8 alla ricerca della spada. Airone ingaggia un duello contro Paperone, costringendo i ragazzi a diversi in coppie per trovare la spada prima degli altri agenti.\nQuo e Gaia trovano l'impugnatura su una statua posta in cima ad un palazzo, ma sono accecati da una bomba flash di Gandra. Nonostante ci\u00f2, per\u00f2, Quo \u00e8 incredibilmente agile e raggiunge in un baleno la cima. Quando poi i due recuperano la vista, Gandra tenta di nuovo di riaccecarli, ma Gaia rispedisce la bomba indietro, accecando Gandra che precipita dal palazzo, atterrando sana e salva sui rifiuti.\nQua e Violet trovano l'elsa nello Speziatorio, un locale dei bassifondi frequentato da criminali, dove Qua si fa riconoscere come un pericoloso truffatore, ladro e raggiratore. Sul punto di convincere il proprietario a vendere a loro l'elsa in suo possesso, entra anche Rockerduck per lo stesso motivo. Per risolvere la questione, i due dovranno ingerire tre piccantissime spezie, e il primo che suda perde la possibilit\u00e0 di comprare l'elsa. Rockerduck pare avere la vittoria assicurata, con le papille gustative rovinate dalla criogenia, ma Violet vince al posto suo e si aggiudicano l'elsa e l'ammirazione di tutti, anche dopo che Rockerduck rivela la loro vera identit\u00e0, in quanto Qua \"ha\" effettivamente compiuto gesta ancora pi\u00f9 incredibili del suo falso alter ego.\nQui e Lena, invece, trovano la lama incastonata nella bussola della piazza principale e, proprio mentre Becco d'Acciaio l\u00ec attacca, Lena ferma il tempo con la sua magia, suggerendo di trovare un modo per poterlo neutralizzare, ma Qui non vuole risolvere la faccenda in maniera violenta e ipotizza altre soluzioni, nessuna delle quali funziona nelle simulazioni proposte da Lena. D'improvviso, compare un'altra versione di Qui, violento e rabbioso, che era stato represso per evitare la via violenta. Lena quindi, alla luce della sua esperienza, gli spiega che dovrebbe essere equo con tutte le sue emozioni, compresa la rabbia e ora in equilibrio con s\u00e9 stesso, Quo riesce a battere Becco d'Acciaio e si aggiudica la lama.\nLa spada \u00e8 ricomposta e, nonostante i quattro agenti la sottraggono, questa obbedisce solo chi \u00e8 tutt'uno con la propria forza interiore, e la spada vola nelle mani di Paperone. Gli agenti battono in ritirata, ma Airone, contattando Bradford, gli comunica che \"hanno quello per cui sono venuti\": una piuma di uno dei paperi.\n\"Un nuovo dio dell'Olimpo\".\nTrama.\nPaperone e i ragazzi tornano sconfitti da una spedizione per recuperare la corona di Gengis Khan e Paperone si convince che debba trovare una squadra pi\u00f9 affiatata. I ragazzi, demoralizzati, vengono consolati da Della e, subito dopo, entrano alla villa Zeus, Cicognercole e Selene: gli dei si sono stufati di Zeus e lo hanno privato dalla sua corona d'alloro e dei suoi poteri e hanno mandato Selene e Cicognercole a trovare un successore. Selene offre a Della il titolo, ma questa convince la dea a far provare ai ragazzi. Selene li mette alla prova, dandogli la corona, che dona a loro un potere divino a loro scelta e dovranno metterli alla prova in una versione virtuale di Paperopoli: Qua, diventando il re della ricchezza, trasforma tutto in oro; Qui, diventando il dio della massima conoscenza, quasi impazzisce spiegando a tutti come il loro futuro sar\u00e0 rovinato; Gaia, diventando la dea dell'amicizia, diventa una tirannica dea, quando ordina alla gente di essere gentili; e Quo si dimentica di diventare dio e si esibisce in una semplice break dance. Nessuno passa la prova e i ragazzi si demoralizzano di pi\u00f9.\nCicognercole, intanto, volendo offrire il titolo a Paperino, lo trova impegnato in un appuntamento con Paperina, che manda in fumo. Approfittando di ci\u00f2, Zeus, che per riconquistarsi il titolo capisce che dovrebbe salvare tutti dai Titani come in passato, convince Cicognercole a farli evadere dal Tartaro in modo che \"Paperino e Paperina, combattendoli, possano sentirsi uniti come lui ha fatto con Era\". Cicognercole ci casca e libera cos\u00ec il Titano Corvus, che attacca la villa e divora Paperino e i tre dei, che dentro il suo stomaco sono privati dei poteri. Mentre Della e Paperone scalano il titano, Paperone si domanda dove siano i ragazzi e Della gli spiega tutto. Mentre i due vengono divorati da Corvus, Paperone fa in tempo a scusarsi con i ragazzi che, spartendosi la corona d'alloro e i poteri, attaccano il titano affiancati da Paperina, liberando tutti. Paperina perdona Cicognercole e Paperino, Paperone si congratula con i ragazzi e Zeus si riprende la corona e i poteri, portando Crono nel Tartaro.\n\"La prima avventura!\".\nTrama.\nAnni sessanta. Bradford era un impiegato della SHUSH, ma dopo che il presidente Pico ridicolizz\u00f2 i suoi folli piani di dominare il mondo al fine di prevenire le azioni caotiche, Bradford si alle\u00f2 con Airone Nero e fond\u00f2 la FOWL.\nQualche decennio dopo, Paperone si ritrova costretto a badare ai suoi nipoti Paperino e Della, in quanto la loro madre Ortensia deve badare a suo marito, finito in ospedale per via di un loro scherzo. Subito dopo, la neo-direttrice SHUSH, Beakly, informa Paperone che deve prendere parte ad una spedizione per ritrovare un potente artefatto, il Papiro del Vincolo, in grado di esaudire alla lettera ogni desiderio sopra scritto, prima della FOWL. Paperone accetta la missione e decide di portarsi dietro anche i nipoti. I tre partono verso il Trapezio delle Bermuda, tuttavia, durante il volo, i piloti dell'aereo si rivelano essere Airone e Bradford che tentano di ostacolare il loro tragitto. Raggiunto il papiro, Airone si fa avanti e lo sottrae, chiedendo al Papiro di eliminare Paperone e i suoi nipoti, ma Bradford si arrabbia: utilizzando il Papiro, Airone sta contribuendo al Caos e per di pi\u00f9 i Paperi ora sanno della sua presenza. Non trovando altra soluzione, Bradford chiede al Papiro che i paperi dimentichino che lui \u00e8 mai stato con loro. Paperone si impossessa del papiro e, mentre Airone tiene in ostaggio Della e Paperino, Paperone chiede al Papiro di sparire finch\u00e9 il degno erede dei De' Paperoni non lo trover\u00e0, quindi Airone \u00e8 costretta a lasciare andare i ragazzi, se un giorno vorr\u00e0 ritrovare il Papiro. Paperone decide quindi di passare l'amministrazione delle Industrie de'Paperoni a Bradford, cos\u00ec potr\u00e0 passare il tempo in altre avventure con la sua famiglia.\n\"Lotta per il Castello de' Paperoni!\".\nTrama.\nOgni cinque anni, Paperone fa visita al Castello dei de' Paperoni, gestito dai suoi genitori, poich\u00e9 protetto da una nebbia magica che si dirada proprio ogni cinque anni, ma le nebbia \u00e8 misteriosamente scomparsa in anticipo di quattro anni. Paperone e i ragazzi si dirigono al castello, anche per ritrovare un altro mistero di Isabella: la Cornamusa dei de' Paperoni, in grado di dare vita a ci\u00f2 che non l'aveva. Paperone si riunisce ai genitori, ma un altro ospite \u00e8 giunto al castello: Matilda, la sorella mezzana di Paperone, anch'essa una donna d'affari giramondo, ma di affari strani (quali fattorie di emu). Come non lo era con il padre, Paperone non \u00e8 in buoni rapporti neanche con lei, essendo entrambi desiderosi di avere la propria statua nel prossimo piedistallo dell'ala della fama dei de' Paperoni. Gaia e Qui assistono a questa rivalit\u00e0, ma la paperottina, non essendo pratica di rivalit\u00e0 fraterne, si intromette nelle loro discussioni, peggiorando le cose, coinvolgendo nella faida fraterna anche i genitori e pure i nipotini. Intanto, Macchia Nera e Pepper, una Testa d'uovo esuberante ma molto furba, trovano la cornamusa dentro la statua di uno de de' Paperoni, ma Pepper schiaccia lo strumento dando vita alle statue, che si mettono a bisticciare come bambini. Nel caos generale, Paperone e Matilda notano come Gaia si stia deprimendo a tale scena, quindi decidono di far rivolgere la loro rabbia sui due agenti FOWL, ma questi de-animano le statue e, dopo aver perso la Cornamusa, si ritirano. I de' Paperoni fanno pace e rimontano l'ala della fama scusandosi a vicenda.\n\"Paperone salva il Natale\".\nTrama.\nPaperone avr\u00e0 anche accettato di celebrare apertamente il Natale, ma ha ancora qualcosa contro Babbo Natale, qualcosa che i nipoti, i gemelli e Gaia ancora non conoscono, ma per loro fortuna, conosceranno la risposta. Babbo Natale bussa alla porta, debole e con una gamba rotta, venuto a chiedere a Paperone di sostituirlo, promettendo in cambio di non tornare pi\u00f9 alla Villa (permettendo a Paperone di risparmiare sulle trappole di Natale). Paperone accetta e Babbo Natale ne approfitta per spiegare ai ragazzi l'odio di Paperone: quando vendeva carbone nel Klondike, Paperone incontr\u00f2 Babbo Natale durante il suo primo giro di consegne, intenzionato a \"riscaldare il cuore della gente\" con i doni da lui costruiti, mettendosi in associazione con Paperone per aiutarlo a vedere il suo carbone in modo da riscaldare anche le case, entro la notte di Natale a tutta la gente del mondo. Tuttavia, pochi giorni mancavano a Natale e consegnare doni a tutti sarebbe stato impossibile, quindi, i due andarono a cercare la Feliz Diamantal, un diamante che rallenta il tempo per l'utente, protetto da renne volanti, che riuscirono ad addomesticare con le campanelle di Babbo Natale, e da un gigantesco pupazzo di neve, che Paperone sciolse col carbone, salvando Babbo Natale. Tuttavia, il giorno della vigilia, i due si trovarono in disaccordo: Babbo Natale voleva consegnare i regali e il carbone gratis, cosa che a Paperone non piacque affatto, ritirandosi dalla societ\u00e0 e portandosi via il proprio carbone. Tornando al presente, Babbo Natale, Paperone e Gaia girano per il mondo consegnando i regali e l'astio di Paperone pare a poco a poco affievolirsi, ma in realt\u00e0, Paperone non ha consegnato i regali, ma li ha sostituiti con del carbone, non per cattiveria, ma poich\u00e9 ritiene che il carbone sia pi\u00f9 utile dei frivoli giocattoli che dureranno s\u00ec e no pochi giorni, ma \u00e8 costretto a ricredersi quando, consegnando l'ultimo pacchetto, un'infreddolita bambina si affeziona al carbone vestendolo come una bambolina, non preoccupandosi pi\u00f9 del freddo. Tornando alla slitta, Paperone scopre anche che Babbo Natale non era affatto ferito: tutta questa messinscena era per addolcire il cuore di Paperone e per fargli capire il vero spirito del Natale. Paperone si scusa e fa pace con Babbo Natale, quindi, per rimediare al danno, invita la famiglia e, con le renne, si dividono per sostituire in tempo il carbone con i veri regali.\n\"Una corazza per Becchis\".\nTrama.\nFenton sta lavorando ad un progetto segreto all'oscuro di tutti assieme a Gandra Dee, da tempo ricercata come agente speciale della FOWL: il Robocloud, un mondo virtuale di costruzione che i due condividono per continuare i loro appuntamenti e poi condividere col mondo, una volta che i glitch saranno sistemati. Qui, che sta aiutando Fenton con i suoi esperimenti e Robopap con le sue missioni, rimane affascinato dal progetto di Fenton e entra dentro il mondo virtuale, trovandoci Gandra, che ammette di lavorare per FOWL solo perch\u00e9 sono gli unici che finanziano i suoi interessanti ma pericolosi esperimenti: per questo hanno creato il Robocloud, in modo da poter avere un laboratorio virtuale senza il pericolo di ferire o distruggere ci\u00f2 che ti circonda. Qui accetta di mantenere il loro segreto, ma la madre di Fenton inizia a fiutare qualcosa di sospetto. Intanto, Mark Becchis , vicino alla bancarotta e in netto calo di popolarit\u00e0, scopre accidentalmente del Robocloud e lo hackera, prendendone possesso in modo cos\u00ec da spiare le invenzioni della gente e produrle prima di loro. Intrappolato, Fenton comunica all'esterno dicendo a Qui di rivelare a tutti il segreto e, poco dopo, Archimede, Edi, l'agente Cabrera e Qui entrano nel Robocloud a salvarli e fermare Mark, ma questi riesce a privarli di tutte le loro armi e usarle contro di loro, finch\u00e9 non Gandra non trova una soluzione, sfidando Mark ad avere un'idea originale: cos\u00ec facendo si ritrova senza niente e viene scacciato dal Robocloud. Risolto tutto, Archimede si complimenta con i due per il loro progetto e riesce a fermare i glitch. Finalmente il Robocloud \u00e8 completo e pronto alla pubblicazione. L'agente Cabrera accetta la relazione di suo figlio e Gandra e la ragazza decide di lasciare la FOWL, ma Bradford non \u00e8 d'accordo, dando ordine alle Teste d'Uovo di rinchiuderla nella \"Biblioteca\".\n\"Il carico perduto di Kit!\".\nTrama.\nAnni fa, la FOWL assunse un certo Kit Nuvoletta, pilota di Cape Suzette, per recapitargli una strana pietra, che fu persa in mare quando Kit tent\u00f2 di seminare Don Massacre. Tempo dopo, Della, Qui e Quo si dirigono a Cape Suzette per recuperare la pietra, che si scopre essere la Pietra del Che Era, uno dei misteri mancanti di Isabella. Giunti sul luogo incontrano Kit, vecchio compagno di Della alla scuola di aviazione, che ha ereditato dal suo mentore la compagnia di trasporti aerei, lasciandosi alle spalle il suo hobby di surfista di nuvole, abilit\u00e0 che gli vale l'ammirazione di Quo, che ha appena imparato dalla madre a pilotare un aereo. Kit li conduce quindi sull'isola dove la pietra dovrebbe essere caduta, dove vengono attaccati da animali ibridi: Kit allora rammenta che quel giorno, oltre alla pietra, trasportava anche degli animali che per\u00f2 si erano fusi: la pietra, difatti, fonde le creature a lei vicine (\"ci\u00f2 \"che era\" \u00e8 adesso una sola cosa\"). I Paperi trovano la pietra, ma anche i pirati di Don Massacre, assoldati dalla FOWL per recuperarla: Della riesce quindi a fuggire con la pietra in groppa ad un farfall-orso, inseguita dai pirati. Quo tenta di salvarla usando il surfa-nuvole di Kit, ma Qui gli fa capire che non \u00e8 bravo, facendo nel contempo accettare a Kit di essere un pessimo pilota. Cos\u00ec, con Quo alla cloche e Kit sul surfa-nuvole, riescono a sbaragliare Massacre e recuperare la pietra. Tornati a Cape Suzette, un'altra notizia attende Kit: la banca gli ha pignorato l'aereo che \u00e8 stato rilevato dalla sua sorella acquisita, Molly Cunningham, che lo assume come acrobata nel suo circo. Intanto, Massacre, rimasto in mezzo al mare con l'aereo a pezzi, riesce a impossessarsi di una scheggia della Pietra.\n\"The Life and Crimes of Scrooge McDuck!\".\nTrama.\nPaperone e Qua vengono portati in una dimensione magica nota come la Corte Karmica, gestita da un segugio infernale, dove tutte le azioni di Paperone, buone o cattive, saranno messe al peso della bilancia della giustizia cosmica. Con grande terrore di Qua, ad aver accusato lo zio \u00e8 Tonty, che, desideroso di vendicarsi di Qua, ha stretto un'alleanza coi nemici di Paperone per annientarlo. Qua si offre allora di fare da avvocato ad un preoccupato Paperone. Il primo testimone \u00e8 Famedoro, che accusa Paperone di avergli rubato l'amore dei Paperopolesi quando prov\u00f2 a ottenere una gemma mentre era seguito da una troupe televisiva, ma Paperone era giunto prima ed aveva salvato i cronisti che Famedoro si era rifiutato di salvare: la sua accusa non regge. Il prossimo testimone \u00e8 Mamma Bass, che accusa Paperone di aver rovinato suo nonno quando ottenne da lui il possesso di Forte Paperopoli, rivelando come imbrogliava i match di braccio di ferro e di averla cos\u00ec resa una criminale. Tuttavia Qua, continuando a vedere il suo flashback, capisce che Mamma Bass era gi\u00e0 corrotta dentro. L'ultimo testimone, che spaventa Paperone, \u00e8 Amelia. La fattucchiera, quindi, racconta del loro primo incontro, quando terrorizzava i villaggi con al suo fianco il fratello gemello Gennarino. Un giorno Paperone, giunto al lorocastello per recuperare la Numero Uno rubata da un esercito di ombre da loro evocato, li sfid\u00f2: Amelia accett\u00f2, contro il parere del fratello. Durante lo scontro Paperone deflett\u00e9 un incantesimo che colp\u00ec accidentalmente Gennarino, trasformandolo in un corvo non antropomorfo. Spaventata, Amelia chiese a Paperone di aiutarla a salvare il fratello, ma questi si rifiut\u00f2 e Gennarino vol\u00f2 via: Amelia non lo ritrov\u00f2 mai pi\u00f9, e divenne la tremenda fattucchiera oggi conosciuta. Non c'\u00e8 modo di giustificare questa azione e Paperone deve accettare la realt\u00e0 che talvolta, non sono le circostanze a creare nemici, ma s\u00e9 stessi. Colpito, Qua chiede scusa a Tonty, non volendo farselo acerrimo nemico, ed egli accetta le sue scuse e si ritira. Paperone, a sua volta, chiede scusa e chiede di non essere giudicato per i suoi errori per l'umilt\u00e0 per averli ammessi. Tuttavia questo fa volgere la situazione a suo sfavore: avendo ammesso le sue colpe, la Giustizia non pu\u00f2 che giudicarlo colpevole e, cos\u00ec facendo, Amelia, Mamma Bass e Famedoro ottengono cos\u00ec tutti i suoi possessi. Qua riesce per\u00f2 a ribaltare la situazione a loro favore: Paperone avr\u00e0 creato loro, ma anche loro hanno forgiato quello che Paperone \u00e8 adesso, quindi, alla stessa maniera, anche lui ha diritto allo stesso livello di giustizia, perci\u00f2 viene infine giudicato innocente.\n\"The Last Adventure!\".\nTrama.\n\u00c8 il compleanno di Gaia e i Paperi e tutti i loro amici festeggiano da Spassy. La festa tuttavia non \u00e8 altro che una copertura per un'irruzione nel sottostante covo della FOWL, che purtroppo al loro arrivo \u00e8 gi\u00e0 stato evacuato, ad eccezione di due curiosi cloni di Gaia che rispondono al nome di Ely ed Evy. Nessuno dei Paperi ha un'idea precisa del perch\u00e9 le abbiano create e Tata si mostra fortemente preoccupata e di tenerle lontane da Gaia, che tuttavia vi stringe prontamente amicizia: esse, osservando le sue ricerche, notano che conosce ben poco dei suoi genitori scomparsi. Gaia inizia ad avere dei dubbi e sua nonna non fa altro che evitare la verit\u00e0, per poi fuggire con l'intento di fermare la FOWL pima che un misterioso segreto venga rivelato. Libere di girare per la villa, le due gemelle rivelano il loro vero scopo: rubare i misteri mancanti ritrovati dai Paperi, poich\u00e9 in cambio Bradford racconter\u00e0 la verit\u00e0 su di loro. Gaia, nel tentativo di fermarle, si scambia di vestiti con Evy, fingendosi catturata, e sale sul jet della FOWL insieme alle gemelle, i due Misteri rubati e Qui, che la segue nel tentativo di salvarla. I Paperi notano l'assenza dei ragazzi ed inseguono il jet tramite il GPS nel telefono di Qui. Il jet giunge alla Biblioteca di Alessandria, ma Bradford non \u00e8 contento: a quanto pare Gaia doveva venire di sua volont\u00e0 o non potranno trovare l'ultimo mistero mancante.\nGiunti sul luogo, Qui viene portato da Bradford, che rivela di essere il nipote di Isabella Finch, nonch\u00e9 la prima Giovane Marmotta del mondo, ed ha intenzione di concludere il lavoro di sua nonna e ritrovare tutti i misteri mancanti, per tenerli al sicuro ed evitare che Paperone causi altro caos. Mentre Qui riflette su queste parole, Gaia si sbarazza di Evy e scopre che Ely ed Evy sono cloni creati da una sua piuma, la pietra di \"Ci\u00f2 che Fu\" e l'Acqua della Fonte della Anti-giovinezza, e che esiste un terzo clone, \"Emy\", che sua nonna port\u00f2 via dalla base FOWL anni fa. I Paperi giungono alla Libreria: Archimede e Manny (che si scopre essere il Cavallo Senza Testa dell'Apocalisse) vengono subito catturati da Pepper e Macchia Nera, e Becco d'Acciaio neutralizza Darkwing, Jet e Robopap. Qui trova, rinchiusi in delle celle, Archimede, Gandra e Pico de Paperis, creduto morto, che illustra il piano di Bradford di \"dominare il mondo\" tramite il pre-annientamento del caos, e quindi anche dell'avventura: infatti, come Gandra spiega, ha invertito la funzione del Ramrod, che ora elimina oggetti e persone dall'esistenza e, assieme ai misteri, ha intenzione di eliminare anche la famiglia dei paperi e tutti i loro amici, intrappolati con loro. Qui viene scoperto ed anche lui rinchiuso. Paperone, Paperino e Della vengono attaccati da Rockerduck e Jeeves, tornato adulto grazie all'acqua della Fonte dell'Anti-Giovinezza, e vengono salvati da Tata, che viene per\u00f2 sopraffatta da Ely, che non ha il coraggio di ferire. Tata viene affidata a Evy/Gaia e l'Arpa di Mervana in modo che riveli tutto quello che sa. Gaia la fa parlare e scopre che Tata, il giorno che attacc\u00f2 la base FOWL, port\u00f2 in salvo una giovane paperotta usata come esperimento, Emy, e la adott\u00f2. Furiosa, Gaia getta il travestimento, ed accetta la proposta di Bradford di aiutarlo ad ottenere l'ultimo mistero mancante in cambio del perch\u00e9 \u00e8 stata creata.\nQuo, Qua, Violet, Lena, Ocalina, BOYD e Edi, rimasti sull'aereo, si liberano di Don Massacre e corrono in cerca dei loro amici. Gaia intanto riesce a far comparire il Papiro del Vincolo, l'ultimo mistero mancante, scoprendo quindi di essere stata creata per distruggere Paperone, e viene messa al tappeto. Intanto l'avvoltoio racconta a Paperone il perch\u00e9 stia facendo tutto questo: vedendo sua nonna all'azione cap\u00ec che il caos causato dalle avventure causava sempre maggiore devastazione. Il miliardario per\u00f2 non si arrende e ingaggia una battaglia contro Bradford, nel frattempo armatosi della Spada di Swanstantine. Violet e Lena, intanto, trovano Macchia Nera e riescono a sconfiggerlo, liberando Manny, che riprende la sua vera forma, poi raggiungono Ocalina e BOYD, intenti a salvare Jet da Becco d'Acciaio, che sfrutta un esercito di prigionieri, come la Banda Bassotti e Famedoro, sotto l'influsso del raggio intelligente. Quo e Qua riescono a liberare solo Qui, Pico, Archimede e Gandra, prima di essere catturati tutti da Ely ed Evy. Paperone si riprende e affronta Bradford, che gli confessa che fu lui a rivelare a Della della Lancia di Selene dividendo cos\u00ec la famiglia, e riesce ad avere la meglio nello scontro. Fa poi portare Tata, Paperino e Della al portale del Ramrod e, minacciando di farli sparire, ordina a Paperone di firmare sul Papiro del Vincolo che, se giura di non compiere pi\u00f9 avventure, i Paperi saranno lasciati in pace. Paperone, prima di accettare, osserva che, se veramente intendesse liberarsi di tutto ci\u00f2 che \u00e8 imprevedibile, Bradford dovrebbe eliminare anche i suoi colleghi, ed in risposta questi getta Airone e i due fratelli nel portale. Mentre ci\u00f2 accade, Qui, Quo, Qua, Gaia, Emy, Ely, Archimede, Gandra e Pico stanno osservando tutto da una telecamera e Qui si domanda come \u00e8 possibile che Gaia abbia ritrovato il Papiro, poich\u00e9 Paperone fece in modo che solo un suo diretto discendente lo ritrovasse. Un'idea si forma nella testa dei presenti e Pico la conferma: Gaia \u00e8 il clone di Paperone. Tutti sono scioccati, anche Ely ed Evy, che hanno appena perso quella che per loro era una madre, Airone, ma Gaia le rassicura che la famiglia non si vede in quelli che li mettono al mondo, ma a quelli che si prendono cura di loro. Convinte, le ragazze liberano gli ostaggi. Intanto Jet riesce a mettere in fuga Becco d'Acciaio e la sua banda di zombie. Nel frattempo, Paperone firma il contratto, e Bradford, estasiato per la vittoria, attacca i paperi, che tentano di fermalo, finch\u00e9 Qua non scopre una falla nel suo contratto: Paperone pu\u00f2 restare con la sua famiglia purch\u00e9 rinunci all'avventura, ma la famiglia \u00e8 di per s\u00e9 \"la pi\u00f9 grande avventura che ci sia\". Il papiro si distrugge, avendo infranto la propria regola, e Bradford, persa la Spada, si ritrova debole, solo e circondato da Paperone, la sua famiglia, i suoi amici e i suoi nemici. Implorando piet\u00e0, Bradford viene trasformato da Amelia in un avvoltoio non antropomorfo. Ora che \u00e8 tutto risolto e perdonato, tutti fanno ritorno a casa propria e Paperino e Paperina decidono di adottare Ely ed Evy."}
{"id": "8388986", "revid": "114659878", "url": "https://it.wikipedia.org/wiki?curid=8388986", "title": "Il bacio della donna ragno (romanzo)", "text": "Il bacio della donna ragno (\"El beso de la mujer ara\u00f1a\") \u00e8 un romanzo del 1976 dello scrittore argentino Manuel Puig.\nStoria editoriale.\nPuig cominci\u00f2 a scrivere il romanzo nel 1974 come uno studio del personaggio di Molina, successivamente riadattato ed esteso in quello che diventer\u00e0 il \"Bacio della donna ragno\" due anni pi\u00f9 tardi. La tematica politica e omosessuale rese difficile e contestata la pubblicazione dell'opera, che fu data per la prima volta alle stampe in Spagna; in Argentina, patria dell'autore, il romanzo fu bandito e la sua pubblicazione fu permessa solo con il cambio di regime del 1983. Anche la traduzione del romanzo si rivel\u00f2 problematica: Puig rifiut\u00f2 diverse rese in inglese dell'opera perch\u00e9 non soddisfatto della traduzione dei monologhi interiori di Molina, mentre la tematica dell'omosessualit\u00e0 fu osteggiata in Francia e diverse scene furono eliminate per la prima edizione francese. Di maggior successo fu invece la prima edizione italiana, premiata dall'Istituto italo-latino americano nel 1981. Nel 2005, il romanzo contava traduzioni in ventisette lingue.\nTrama.\nIn una prigione di Buenos Aires due detenuti condividono una cella: uno \u00e8 Luis Molina, una donna transgender, mentre l'altro \u00e8 Valent\u00edn Arregui, un prigioniero politico di matrice socialista. Nonostante le notevoli differenze, i due si avvicinano nel corso della convivenza forzata e Molina, che sconta una condanna per \"corruzione di minore\", racconta a Valent\u00edn la trama di diversi film per intrattenerlo e fargli dimenticare della loro prigionia. Molina in realt\u00e0 \u00e8 una spia ingaggiata dal governo per carpire i segreti di Valent\u00edn in cambio di una riduzione di pena e della speranza di poter vedere la madre durante una visita alla prigione. I sentimenti che Molina nutre per il compagno di cella sono in realt\u00e0 genuini e con la sua gentilezza riesce a far innamorare di lei il duro Valent\u00edn, che diventa brevemente il suo amante. Le rivelazioni di Molina le portano la libert\u00e0 anticipata per buona condotta e, nel giorno del suo rilascio, Valent\u00edn la convince a portare un messaggio ai suoi compagni rivoluzionari. Nessuno dei due sospetta che la polizia segreta sta spiando Molina e gli agenti la seguono nel nascondiglio segreto dei rivoltosi; qui la polizia irrompe durante la loro riunione e uno dei compagni di Valent\u00edn, credendo che Molina sia una talpa, la uccide. Il romanzo termina con una fantasia di Valent\u00edn che, profondamente sedato dopo una sessione di tortura particolarmente brutale, immagina di navigare via con la sua amata Marta.\nAdattamenti.\nNel 1981 lo stesso Puig ha adattato \"Il bacio della donna ragno\" nell'omonima opera teatrale, esordita in Spagna nello stesso anno.\nNel 1985 H\u00e9ctor Babenco ha diretto l'omonimo adattamento cinematografico del film con Ra\u00fal Juli\u00e1 e William Hurt. Il film ottenne quattro candidature ai Premi Oscar, tra cui quello per il miglior film, mentre Hurt vinse la statuetta al miglior attore non protagonista.\nNel 1992 il romanzo fu riadattato nel musical \"Kiss of the Spider Woman\", con libretto di Terrence McNally, colonna sonora di John Kander, testi di Fred Ebb e regia di Harold Prince. Il musical si rivel\u00f2 un grande successo a Broadway, rimanendo in cartellone per oltre novecento rappresentazioni e vincendo sette Tony Award, tra cui miglior musical."}
{"id": "8389003", "revid": "33751", "url": "https://it.wikipedia.org/wiki?curid=8389003", "title": "Ranking quinquennale della CAF", "text": ""}
{"id": "8389013", "revid": "729019", "url": "https://it.wikipedia.org/wiki?curid=8389013", "title": "Hugh Pigot (Primo lord del mare)", "text": "L'ammiraglio Hugh Pigot fu un ufficiale della Royal Navy. Comand\u00f2 l'HMS York durante l'Assedio di Louisbourg nel giugno 1758 e comand\u00f2 l'HMS Royal William durante la Battaglia di Qu\u00e9bec (1759) nel settembre 1759 durante la guerra dei sette anni. Ha continuato a servire come comandante in Capo, Leeward Islands durante la Guerra d'indipendenza americana e poi \u00e8 diventato Primo lord del mare. \u00c8 stato anche membro del Parlamento.\nBiografia.\nPrimi anni.\nHugh Pigot era il terzo figlio di Richard Pigot di Westminster, da sua moglie Frances, figlia di Peter Goode, un ugonotto che era venuto in Inghilterra alla fine del XVII secolo. I suoi fratelli maggiori erano George Pigot, I barone Pigot, che serv\u00ec due volte come governatore di Madras, e il tenente generale Sir Robert Pigot, che comand\u00f2 il fianco sinistro delle forze britanniche nella Battaglia di Bunker Hill.\nPigot entr\u00f2 in marina intorno al 1735, servendo per quattro anni come \"able seaman\" a bordo del HMS Captain (1678) sotto il capitano Alexander Geddes, e poi HMS Seaford sotto il capitano Savage Mostyn. Ha poi servito per altri due anni come guardiamarina a bordo dell'HMS Cumberland e dell'HMS Russell. Il 5 novembre 1741 super\u00f2 l'esame, e il 9 febbraio 1741/42 fu promosso tenente, e il 2 agosto fu nominato all'HMS Romney sotto il capitano Thomas Grenville, nel Mediterraneo.\nNel marzo 1744 segu\u00ec Grenville nelle Falkland, e il 2 novembre 1745 fu promosso comandante del brulotto HMS Vulcano. Il 22 aprile 1746 fu nominato post-capitano nell'HMS Centauro, apparentemente solo per rango, e nell'aprile 1747 fu nominato comandante dell'HMS Ludlow Castle (1707) nelle Indie Occidentali. Nel 1755 fu nominato capitano dell'HMS York da 60 cannoni, una delle navi messe in servizio in vista della guerra con la Francia. Nel giugno 1758 comand\u00f2 la York nell'assedio di Louisbourg, e nel settembre 1759 comand\u00f2 l'HMS Royal William da 84 cannoni nella flotta di Sir Charles Saunders nella Battaglia di Qu\u00e9bec (1759). Fu impiegato in HMS Royal William per il resto della guerra nella Manica; e nel maggio 1760, insegu\u00ec il Diadem, una nave francese di terza classe con settantaquattro cannoni, diretta in Martinica con merci e denaro per il pagamento dei soldati, nel Groyne.\nDopo la conclusione della guerra nel 1763 rimase a terra, ma nel 1769 fu nominato colonnello della seconda divisione di Portsmouth dei Marines; poco prima era stato scelto come rappresentante in parlamento per il collegio di Penryn, un piccolo borgo dominato dal governo che spesso candid\u00f2 illustri ufficiali navali come suoi parlamentari (Pigot succedette al viceammiraglio Sir George Brydges Rodney). Pigot era un caro amico del Primo Ministro, Augustus FitzRoy, III duca di Grafton, tanto che Grafton spos\u00f2 Elizabeth Wrottesley, sorella della seconda moglie di Pigot, Frances. Pigot rappresent\u00f2 Penryn fino al 1774.\nNel gennaio 1771[3] fu assegnato al comando dell'HMS Triumph, una delle navi commissionate durante la disputa con la Spagna nota come Crisi delle Isole Falkland (1770). Quando la crisi fu pacificamente risolta, la sua nave fu messa fuori servizio, e Pigot non ottenne altro comando come capitano.\nCarriera politica.\nFu promosso contrammiraglio il 31 marzo 1775[6] e viceammiraglio il 5 febbraio 1776. Nel 1778, dopo la morte di suo fratello, Lord George Pigot, fu eletto per ricoprire il suo seggio nel collegio di Bridgnorth.\nFu un avversario costante del governo di Lord Frederick North (era amico del leader Whig Charles James Fox), e sembra che gli fosse stato negato un comando per motivi politici. Quando Richard Brinsley Sheridan attacc\u00f2 il governo alla Camera nel febbraio 1782 per aver cacciato i pi\u00f9 illustri comandanti navali dal servizio, fu Pigot che si alz\u00f2 in risposta per illustrare la condotta del Primo Lord dell'Ammiragliato verso ufficiali che erano anche suoi avversari politici.\nCon la caduta del governo il mese successivo, il 30 marzo 1782 Pigot fu nominato membro dei Lord commissari dell'ammiragliato nel secondo ministero di Charles Watson-Wentworth, II marchese di Rockingham, e il 24 aprile 1782 fu promosso ammiraglio e destinato a sostituire Sir George Rodney come Comandante in Capo, Leeward Islands. [ Pigot iss\u00f2 la sua bandiera a bordo dell'HMS Jupiter da 50 cannoni, e salp\u00f2 da Plymouth il 18 maggio, solo un giorno prima dell'arrivo della notizia della sconfitta della flotta francese sotto il conte Fran\u00e7ois Joseph Paul de Grasse nella Battaglia delle Saintes il 12 aprile. Nonostante che Rodney non fosse favorevole al nuovo ministero, n\u00e9 un comandante particolarmente popolare, gli fu permesso di rimanere al comando e un messaggio fu inviato a Pigot. Tuttavia, non arriv\u00f2 prima che assumesse il comando in Giamaica il 13 luglio. La sua nomina fu pertanto autorizzata, e Rodney ricevette delle scuse e fu nominato barone. Pigot iss\u00f2 la sua bandiera a bordo della HMS Formidable da 98 cannoni.\nPigot aveva accumulato poca esperienza come capitano e nessuna come ammiraglio. Il suo secondo in comando, Samuel Hood, sembra averlo considerato con sentimenti contrastanti di piet\u00e0 e disprezzo ritenendo che il governo aveva agito incautamente nel mettere un ufficiale a capo di una flotta cos\u00ec importante. In ogni caso il mandato di Pigot fu tranquillo, e dopo la firma del trattato di pace nel settembre 1783, torn\u00f2 in Inghilterra. Pigot serv\u00ec come Primo Lord navale dal gennaio 1783 al dicembre 1783 e poi si ritir\u00f2 dalla Marina il 30 dicembre 1783, e fu sconfitto a Bridgnorth alle elezioni generali del 1784. Pigot visse nel Ranger's Lodge a Wychwood Forest nell'Oxfordshire sfruttando la foresta chiedendo un assegno di legna da ardere ai custodi.\nVita privata.\nPigot si spos\u00f2 due volte, nel 1749, con Elizabeth le Neve, dalla quale ebbe un figlio, il generale Sir Henry Pigot (1750\u20131840) e una figlia, e in seconde nozze 1768 con Frances, la figlia del reverendo Sir Richard Wrotte, VII Baronetto, da cui ebbe un secondo figlio, il capitano Hugh Pigot (1769), RN, (1769-1797), e due figlie. Eredit\u00f2 una quota di un terzo del Pigot Diamond dal fratello maggiore, che rimase in famiglia fino a quando fu venduta in una lotteria nel 1801."}
{"id": "8389015", "revid": "1305772", "url": "https://it.wikipedia.org/wiki?curid=8389015", "title": "Hugh Pigot", "text": ""}
{"id": "8389017", "revid": "767487", "url": "https://it.wikipedia.org/wiki?curid=8389017", "title": "Powers That Prey", "text": "Powers That Prey \u00e8 un film muto del 1918 diretto da Henry King. La sceneggiatura di Will M. Ritchey si basa su un soggetto dello stesso Ritchey. Prodotto dalla American Film Company, aveva come interpreti Mary Miles Minter, Allan Forrest, Harvey Clark, Clarence Burton.\nTrama.\nDovendo lasciare il paese dopo avere attaccato dalle pagine del suo giornale Jarvis McVey, un politicante corrotto, Burton Grant chiede alla figlia Sylvia di affidare la direzione del Daily News a Frank Summers, giovane e dinamico redattore cittadino. Lei, per\u00f2, sentendosi in grado di assumersi da sola la responsabilit\u00e0 della direzione del giornale, licenzia Frank e decide di occuparsene personalmente. Mentre Frank continua comunque a seguire per conto suo gli sviluppi della situazione che lo portano a scoprire che McVey \u00e8 in combutta con il presidente delle ferrovie in un piano truffaldino, gli esiti della direzione di Sylvia si rivelano invece disastrosi: la ragazza raggiunge il vertice dei pasticci uscendo con un'edizione straordinaria dove sostiene che McVey andrebbe incatramato e coperto di piume. Grant torna appena in tempo per impedire ai cittadini infuriati di dare seguito a quel suggerimento, riuscendo poi a costringere McVey a lasciare la citt\u00e0. Ordina poi a Sylvia di tornare a scuola, ma lei decide invece di diventare la signora Summers.\nProduzione.\nIl film fu prodotto dall'American Film Company con il titolo di lavorazione \"Extra! Extra!\".\nDistribuzione.\nDistribuito dalla Mutual, il film usc\u00ec nelle sale statunitensi il 4 marzo 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "8389018", "revid": "298229", "url": "https://it.wikipedia.org/wiki?curid=8389018", "title": "Moussa Demb\u00e9l\u00e9 (disambigua)", "text": ""}
{"id": "8389020", "revid": "1764135", "url": "https://it.wikipedia.org/wiki?curid=8389020", "title": "The Adventures of Andr\u00e9 &amp; Wally B.", "text": ""}
{"id": "8389022", "revid": "298229", "url": "https://it.wikipedia.org/wiki?curid=8389022", "title": "Moussa Dembele", "text": ""}
{"id": "8389029", "revid": "1590006", "url": "https://it.wikipedia.org/wiki?curid=8389029", "title": "Hugo Ferdinand Boss", "text": ""}
{"id": "8389031", "revid": "2121638", "url": "https://it.wikipedia.org/wiki?curid=8389031", "title": "Tom Clancy's Ghost Recon Breakpoint", "text": "Tom Clancy's Ghost Recon Breakpoint \u00e8 un videogioco di genere sparatutto tattico sviluppato da Ubisoft Paris e pubblicato da Ubisoft. Pubblicato in tutto il mondo il 4 ottobre 2019 per Microsoft Windows, PlayStation 4 e Xbox One, e il 18 dicembre 2019 per Stadia, il gioco \u00e8 l'undicesimo episodio del franchise di \"Tom Clancy's Ghost Recon\" ed \u00e8 un sequel narrativo di \"Ghost Recon Wildlands\", del 2017."}
{"id": "8389035", "revid": "15756", "url": "https://it.wikipedia.org/wiki?curid=8389035", "title": "Villa Carafa d'Andria de Cillis", "text": "Villa Carafa d'Andria de Cillis (gi\u00e0 Palazzo de Cillis) \u00e8 una villa storica, costruita secondo i canoni delle ville vesuviane, situata nel Parco Nazionale del Vesuvio, nel comune di Torre del Greco. Il primo corpo dell'edificio fu costruito gi\u00e0 nel XVIII secolo, ma di esso restano visibili solo le cantine dove \u00e8 evidente lo scavo che fu fatto nella pietra vulcanica. La struttura visibile oggi \u00e8 frutto della radicale ristrutturazione che la marchesa Eleonora Carafa d'Andria volle apportare nel 1918.\nStoria.\nPur risalendo alla fine del XVIII secolo, della fabbrica di quell'epoca restano solo le cantine interrate nella roccia lavica e un pozzo rustico. La configurazione attuale \u00e8 quella voluta dalla marchesa Eleonora Carafa d'Andria de Cillis che nel 1918 trasform\u00f2 la casa con podere rustico in una villa per residenza estiva. In seguito al matrimonio con Luigi De Cillis, suo vicino di casa, la marchesa Eleonora si trasfer\u00ec da Napoli a Torre del Greco per godere dell'aria salubre del mare e controllare le rendite della conduzione agricola dei poderi e delle ville di famiglia situate alle pendici del Vesuvio. Tra queste figura anche Villa delle Ginestre, chiamata cos\u00ec per essere stata la dimora di Giacomo Leopardi nell'ultima fase della sua vita.\nLa trasformazione architettonica del 1918 fu improntata ai canoni estetici del neoclassicismo liberty. In quegli anni la villa fu luogo d'incontro di famiglie nobili napoletane: durante il salotto del mercoled\u00ec, infatti, si riunivano personalit\u00e0 come la principessa di Sangro Casacalenda, proprietaria di Villa Campolieto sul Miglio d'oro, il principe Pignatelli, la marchesa di Serracapriola, la marchesa Bonelli da Pompei, i conti Del Balzo e quasi sempre anche letterati ed uomini di cultura; non mancarono scrittori, poeti, artisti tra cui si ricorda anche Benedetto Croce.\nIn seguito al bombardamento del 15 settembre 1943 che distrusse l'orfanotrofio del Buon Consiglio, la marchesa Eleonora accolse in villa don Raffaele Scauda fondatore dell'orfanotrofio, le suore e le orfanelle. Gli ospiti restarono in villa fin quando la marchesa a sue spese fece ricostruire l'orfanotrofio.\nL'ultimo del casato a vivere in alcuni vani della villa Carafa d'Andria de Cillis \u00e8 stato Ludovico chiamato Pupo, nipote della marchesa Eleonora e figlio della contessa Vittoria, sorella della marchesa e gi\u00e0 proprietaria di villa delle Ginestre, alienata allo Stato nel 1962, e del villino del poeta Angioletti, ceduto alla societ\u00e0 BTicino.\nDopo la morte della marchesa Eleonora, nel 1973 inizia per la villa un lungo periodo di decadenza. Sar\u00e0 spogliata dei parati e degli arredi principali per divenire un asilo e scuola elementare col nome \"Il Giglio\" e successivamente \"Scuola Heidi\". In circa 40 anni dal giardino sono stati rubati diversi oggetti e strutture di importante valore storico tipici dei giardini vesuviani, tra cui un pozzo del 1500 originario del primo insediamento della famiglia De Cillis nel Regno delle Due Sicilie. Dal 2013 la villa ha subito importanti interventi di restauro con lo scopo di ripristinare sia la solidit\u00e0 strutturale che i giardini di agrumi.\nDescrizione.\nPalazzo De Cillis alla fine del 1800 era una masseria senza grosse pretese architettoniche, ma dopo la radicale trasformazione in stile neoclassico liberty voluta dalla marchesa Eleonora \u00e8 stato arricchito da stucchi, fregi colonne, balaustre marmi e riggiole. A quel tempo si devono gli stemmi smaltati delle quattro casate che rappresentavano il matrimonio tra Luigi ed Eleonora apposti all'entrata.\nLa villa ha pianta ad L, con due piani fuori terra e un piano sottostrada adibito a cantina il tutto costruito con una muratura di pietra lavica vesuviana. Attraverso uno scalone di marmo, si entra all'ingresso del palazzo, posto leggermente rialzato in posizione centrale. Al piano rialzato era situato il salone delle feste con un imponente camino, dal quale si accedeva ai quattro salotti di rappresentanza decorati con stucchi e parati di seta di damasco dai vari colori, di cui oggi non rimane molto.\nGrazie al grande scalone in marmo si accede al piano nobile dove due terrazzi, uno ad oriente ed un altro ad occidente rispetto al corpo centrale, movimentano le linee della fabbrica. L'ultimo restauro ha seguito i canoni filologici conservativi ed ha conservato tutti gli elementi neoclassici e liberty, dove non \u00e8 stato possibile sono stati ripresi antichi disegni di architetti del tempo grazie ai quali sono state ricollocate riggiole, cancelli, lampioni, porte ed arredi vari. I lavori hanno interessato anche il recupero del giardino antico seguendo il gusto del contesto vegetale vesuviano."}
{"id": "8389036", "revid": "1501558", "url": "https://it.wikipedia.org/wiki?curid=8389036", "title": "Sid Meier's Civilization VI", "text": ""}
{"id": "8389046", "revid": "6923", "url": "https://it.wikipedia.org/wiki?curid=8389046", "title": "Alfonso Yuchengco", "text": "\u00c8 stato il fondatore della Yuchengco Group of Companies, uno dei pi\u00f9 grandi conglomerati a conduzione familiare delle Filippine.\nBiografia.\nProveniente da una famiglia benestante, nacque il 6 febbraio 1923 nel quartiere di Binondo, a Manila, figlio di Enrique Yuchengco e Mar\u00eda Tiaoqui. Il nonno Yu Tiao Qui e il padre Yu Cheng erano immigrati cinesi provenienti dalla citt\u00e0 di Nan'an, situata nella provincia del Fujian: trasferitisi a Binondo, noto quartiere imprenditoriale dall'elevata presenza sinofilippina, aprirono qui un'impresa artigiana. Pi\u00f9 tardi il padre Yu Cheng cambi\u00f2 il proprio nome in Enrique Yuchengco per renderlo pi\u00f9 conforme agli standard locali e facilitare la propria integrazione in territorio filippino.\nLaureatosi in commercio presso la Far Eastern University, alla morte del padre nel 1953 eredit\u00f2 una fiorente attivit\u00e0 impegnata in vari settori tra cui edilizia e commercio. Pi\u00f9 tardi amplio gli investimenti della famiglia in altri ambiti, focalizzandosi nel settore bancario. Coinvolto nelle rivoluzioni EDSA I ed EDSA II \u2013 note per aver posto fine, rispettivamente, alle presidenze di Marcos ed Estrada \u2013, in ambito politico fu un noto sostenitore dei Presidenti Ramos e Arroyo.\nFu impegnato anche in diverse transazioni della Philippine Long Distance Telephone Company, uno dei principali fornitori di telecomunicazioni del paese.\nVita personale.\nNel 1943 spos\u00f2 la sinofilippina Paz Sycip, sorella dell'imprenditore Washington Sycip, dalla quale ebbe sei figli: Susanne, Annabelle, Mona Lisa, Alfonso Jr., Albert e Alfonso III. Separatosi dalla moglie negli anni sessanta, spos\u00f2 in seconde nozze Teresita Gomez, con cui ebbe le altre tre figlie Helen, Yvonne e Maria Elena."}
{"id": "8389048", "revid": "287204", "url": "https://it.wikipedia.org/wiki?curid=8389048", "title": "National Soccer League (Sudafrica)", "text": "La National Soccer League (NSL) \u00e8 stata una lega sudafricana di calcio fondata nel 1985, in risposta alla rottura con la nuova NPSL (fondata nel 1978 dopo una fusione tra NFL e \"NPSL per i neri\"). Poich\u00e9 la NSL ha rappresentato la continuazione della federazione principale, i restanti NPSL (noti come \"nuova NPSL\") decisero, dopo 10 anni di coesistenza nel decennio '85-'95, di fondersi con la NSL, formando l'odierna PSL."}
{"id": "8389050", "revid": "198277", "url": "https://it.wikipedia.org/wiki?curid=8389050", "title": "Marconi Volley 2018-2019 (maschile)", "text": "Questa voce raccoglie le informazioni riguardanti la Marconi Volley nelle competizioni ufficiali della stagione 2018-2019.\nStagione.\nL'annata 2018-2019 vede la Marconi, sponsorizzata da Monini, chiudere al secondo posto il girone bianco della \"regular season\" di Serie A2, alle spalle del solo ; nei successivi play-off la societ\u00e0 spoletina supera ai quarti di finale la di Castellana Grotte, prima di essere estromessa in semifinale per mano della di Piacenza.\nIl percorso degli umbri nella Coppa Italia di A2 si ferma subito ai quarti di finale, dopo la sconfitta sul campo dell'.\nOrganigramma societario.\nArea direttiva\nArea organizzativa\nArea sportiva\nArea comunicazione\nArea tecnica\nArea sanitaria"}
{"id": "8389052", "revid": "112323184", "url": "https://it.wikipedia.org/wiki?curid=8389052", "title": "Il bacio della donna ragno (opera teatrale)", "text": "Il bacio della donna ragno (\"El beso de la mujer ara\u00f1a\") \u00e8 un dramma dello scrittore argentino Manuel Puig, adattamento teatrale del suo romanzo omonimo. Scritta nel 1983 e portata in scena per la prima volta a Londra nel 1985, la \"pi\u00e8ce\" si concentra esclusivamente sul rapporto tra i due protagonisti, eliminando tutti gli altri personaggi del romanzo.\nTrama.\nIn una prigione di Buenos Aires due detenuti, Luis Molina e Valent\u00edn Arregui, dividono una cella: il primo \u00e8 una donna transgender, mentre l'altro \u00e8 un rivoluzionario marxista. Nonostante le notevoli differenze, i due si avvicinano nel corso della convivenza forzata e Molina, che sconta una condanna per \"corruzione di minore\", racconta a Valent\u00edn la trama di diversi film per intrattenerlo e fargli dimenticare della loro prigionia. Molina in realt\u00e0 \u00e8 stato ingaggiato dalla polizia segreta per carpire i segreti di Valent\u00edn in cambio di una riduzione di pena e della speranza di poter vedere la madre malata prima che muoia. I sentimenti che Molina nutre per il compagno di cella sono per\u00f2 autentici e con la sua gentilezza riesce a far innamorare di lei il duro Valent\u00edn, che diventa il suo amante. Le rivelazioni di Molina le portano la libert\u00e0 anticipata per buona condotta e, nel giorno del suo rilascio, Valent\u00edn la convince a portare un messaggio ai suoi compagni rivoluzionari. Ma la polizia sorveglia Molina che, quando entra in contatto con i compagni di Valentin, viene ucciso. Nel buio della sua cella e annebbiato dalla morfina, Valent\u00edn sente la voce di Molina che lo guida in un'allucinazione pi\u00f9 serena che lo porta lontano dagli orrori della prigione. \nRappresentazioni.\nScritto in spagnolo nel 1983, il dramma ricevette la sua prima solo nel 1985, in una traduzione in lingua inglese realizzata da Allan Baker. La prima avvenne al Bush Theatre di Londra con Simon Callow nel ruolo di Molina e Mark Rylance in quello di Valentin. La prima italiana \u00e8 dell'agosto 1987, in un allestimento al Parco della Versiliana di Marina di Pietrasanta con la regia di Marco Mattolini, Emilio Bonucci nella parte di Molina e Fabio Maraschi in quella di Valentin. Un nuovo revival inglese \u00e8 andato in scena alla Donmar Warehouse nel 2007, con Rupert Evans e Will Keen."}
{"id": "8389053", "revid": "365417", "url": "https://it.wikipedia.org/wiki?curid=8389053", "title": "Femme fatale/Finch\u00e9 si \u00e8 giovani", "text": "Femme Fatale \u00e8 un 45 giri datato 1985 della popolare cantante pop-rock italiana Rettore, facente parte del secondo ed ultimo album inciso per la casa discografica CGD, intitolato, in onore di una famosa discoteca newyorkese, \"Danceteria\".\nDescrizione.\nIl brano, firmato dalla stessa Rettore e musicato dal fido Claudio Rego, ha per lato B \"Finch\u00e9 si \u00e8 giovani\", a sua volta scritta a quattro mani dalla coppia. \"Femme Fatale\"; presentato in anteprima all'interno dello show di Raiuno \"Serata d'Onore\" e nel corso della manifestazione musicale \"Saint-Vincent Estate\", ottiene un discreto successo commerciale, rimanendo in classifica da giugno a settembre e stazionando a ridosso della top ten per diverse settimane, raggiungendo il 19\u00ba posto.\nNel presentarlo Rettore, con un look d'effetto ispirato alle dive della vecchia Hollywood del tipo Greta Garbo, ricorre a trucchi scenografici di grande impatto, con un gioco di luci fluorescenti coloratissime. Durante tutto il periodo di promozione, Rettore si avvale nuovamente (gi\u00e0 lo aveva fatto nei suoi precedenti grandi successi) dell'apporto coreografico di Riziero Emidi, che balla sul palco insieme a lei.\nTracce.\nTesti di Rettore, musiche di G. Solera, L. Bencker, W. Zweifel."}
{"id": "8389060", "revid": "1305772", "url": "https://it.wikipedia.org/wiki?curid=8389060", "title": "Il bacio della donna ragno (disambigua)", "text": ""}
{"id": "8389063", "revid": "1305772", "url": "https://it.wikipedia.org/wiki?curid=8389063", "title": "Blagger Goes to Hollywood", "text": "Blagger Goes to Hollywood \u00e8 un videogioco d'azione isometrico, ai suoi tempi considerato anche un'avventura dinamica, pubblicato nel 1985 per Commodore 64 dall'editrice britannica Alligata Software. \u00c8 l'ultimo titolo di una serie, dopo \"Blagger\" e \"Son of Blagger\", che erano per\u00f2 di genere diverso (a piattaforme) e uscirono anche per altri computer. Questa volta il protagonista, un ladro (\"blagger\" nel dialetto Cockney), si introduce in uno studio cinematografico di Hollywood per rubare la pellicola del film, ma deve affrontare famosi personaggi immaginari che prendono vita.\nModalit\u00e0 di gioco.\nIl gioco si svolge all'interno di un edificio di un solo piano, mostrato con visuale isometrica a scorrimento nelle quattro direzioni diagonali (secondo la confezione, lo schermo mostra circa 1/70 dell'intera area di gioco alla volta). Il giocatore pu\u00f2 muovere il ladro nelle quattro direzioni, raccogliere e trasportare fino a tre oggetti alla volta, mostrati in un inventario grafico, e lanciare i suddetti oggetti con traiettoria dritta in avanti.\nL'edificio comprende 12 stanze comunicanti, corrispondenti a diversi set. All'interno di ogni set si aggira un celebre personaggio del cinema o della TV, come ad esempio Hulk, Tarzan, Kojak o Lo squalo. I nomi si intuiscono, ma non compaiono esplicitamente; il gioco non ha alcuna licenza ufficiale di usare i personaggi. La musica di sottofondo cambia a seconda del set e dovrebbe aiutare a riconoscere il personaggio, essendo un breve brano tratto dalle musiche dei rispettivi film o serie televisive. I personaggi sono i nemici e gli obiettivi da eliminare: appaiono inizialmente come sfere vorticanti innocue, poi prendono forma e inseguono il ladro, facendogli perdere una vita se lo toccano. Ogni personaggio va sconfitto colpendolo con uno specifico oggetto di scena, o anche pi\u00f9 di uno, da trovare da qualche parte nell'edificio. Gli oggetti richiamano in qualche modo il personaggio, ad esempio Superman va colpito con la Kryptonite e Robin Hood con un arco e una freccia. Alcuni oggetti compaiono solo dopo che \u00e8 stato eliminato un altro personaggio.\nSe si perde troppo tempo in un set possono comparire cabine telefoniche semoventi, o peggio ancora la cabina TARDIS, che fanno da avversari generici, eliminabili con uno qualsiasi degli oggetti. Sui set si possono trovare anche barriere che entrano ed escono dal pavimento, ostacolando i movimenti del ladro, nastri trasportatori e qualche arredo decorativo. Non \u00e8 possibile inoltre camminare rasenti alle pareti delle stanze, bisogna allontanarsene.\nSconfitti tutti i personaggi, diventa accessibile la tredicesima stanza, descritta dal manuale come l'ufficio di Steven Spielbum (parodia di Spielberg). Qui ricompaiono uno dopo l'altro tutti i personaggi e bisogna sconfiggerli di nuovo per vincere, dopodich\u00e9 si ricomincia tutto da capo a difficolt\u00e0 aumentata. \nPromozione.\nUna delle edizioni del gioco permetteva di ricevere in omaggio per posta una maglietta e una spilla di \"Blagger Goes to Hollywood\".\nAccoglienza.\nLe recensioni conosciute del gioco diedero giudizi variabili, da sufficienti fino a molto buoni."}
{"id": "8389068", "revid": "6923", "url": "https://it.wikipedia.org/wiki?curid=8389068", "title": "Diario di guerra (programma televisivo)", "text": " \nDiario di guerra \u00e8 stato un programma televisivo di approfondimento giornalistico trasmesso in seconda serata su LA7 dall'8 ottobre 2001, all'indomani dei bombardamenti statunitensi sull'Afghanistan e in pieno della discussione sulla presunta lotta tra Oriente e Occidente, al 15 marzo 2002 e condotto da Paolo Argentini (con Giuliano Ferrara e Gad Lerner)."}
{"id": "8389085", "revid": "2038505", "url": "https://it.wikipedia.org/wiki?curid=8389085", "title": "Pandemia di COVID-19 ad Andorra", "text": "Il primo caso della pandemia di COVID-19 in Andorra \u00e8 stato confermato il 2 marzo 2020, quando un ragazzo di 20 anni fece rientro in patria da Milano. Con una popolazione complessiva di 77.543 abitanti al 31 dicembre 2019, a febbraio 2021 Andorra \u00e8 il Paese con pi\u00f9 casi confermati in rapporto alla popolazione (un caso ogni circa 7,5 abitanti).\nCronologia.\nMarzo.\nIl 2 marzo 2020 il Governo di Andorra conferma il primo caso di positivit\u00e0 nel Paese. Si tratta di un ragazzo di 20 anni ritornato da Milano. Il test effettuato su di lui ha mostrato positivit\u00e0 alla COVID-19 e, di conseguenza, il ragazzo \u00e8 stato ricoverato in ospedale per altri accertamenti. Anche la sua cerchia di amici e parenti \u00e8 stata monitorata, al fine di individuare ulteriori casi di positivit\u00e0. L'8 marzo il ragazzo risulta totalmente guarito e viene dimesso dall'ospedale.\nIl 12 marzo viene confermato il secondo caso di positivit\u00e0, quello di una donna di 87 anni. Poich\u00e9 la figlia della signora frequentava quotidianamente le scuole in quanto insegnante, il Governo decide immediatamente la sospensione dell'attivit\u00e0 didattica in tutte le scuole a partire dal gioved\u00ec 16 marzo.\nFin dal 13 marzo il Primo ministro andorrano Xavier Espot Zamora ordina la chiusura di tutti gli edifici aperti al pubblico, eccezione fatta per i supermercati, le farmacie e i benzinai, proclamando tali misure in vigore per le successive due settimane.\nIl 15 marzo viene annunciata la notizia di ulteriori quattro casi di positivit\u00e0 da COVID-19, tutte persone che hanno avuto contatti con la donna di 87 anni risultata essere il secondo caso di positivit\u00e0. A questa data il numero di contagi sale ad un totale di 6.\nIl 17 marzo il bollettino dei contagi segnala in totale 39 casi di positivit\u00e0. Il coprincipe di Andorra, l'arcivescovo Joan Enric Vives i Sic\u00edlia, tramite comunicazione televisiva, chiede al popolo andorrano di mantenere la calma e di essere il pi\u00f9 collaborativo possibile.\nIl 22 marzo viene confermato il primo decesso nel Paese, un cittadino andorrano di 87 anni. Contestualmente viene pubblicato il bollettino giornaliero che conferma 112 casi totali di positivit\u00e0.\nIl 26 marzo, durante una conferenza stampa, il Ministro della Salute Joan Mart\u00ednez Benazet riferisce ai giornalisti che il numero di casi totali confermati \u00e8 salito a 224, dei quali 3 guariti e dimessi. Il bilancio delle vittime sale a 3 in quanto, a seguito di esami medici, un uomo deceduto due giorni prima \u00e8 risultato positivo alla COVID-19. Il ministro dichiara anche come il virus si sia diffuso anche tra il personale medico-sanitario (63 persone), tra i vigili del fuoco (7 positivi e 18 in isolamento) e tra gli appartenenti al corpo di polizia (1 caso e 30 in quarantena).\nIl 29 marzo il numero totali dei positivi confermati arriva a 334 unit\u00e0. Viene registrato anche il sesto caso di decesso nel Paese.\nAprile.\nAll'11 aprile 2020, il numero totale di casi confermati nel Paese \u00e8 pari a 601, tra i quali 26 decessi e 71 guarigioni. In quello stesso giorno un paziente di 79 anni di La Seu d'Urgell (Lerida, Spagna) \u00e8 stato trasferito in terapia intensiva a l'ospedale Nostra Senyora de Meritxell.\nEntro il 20 aprile, trentasei persone avevano ceduto al coronavirus in Andorra.\nMaggio.\nAl 7 maggio 2020, il numero totale di casi confermati nel Paese \u00e8 pari a 752, tra i quali 47 decessi e 526 guarigioni, mentre al 31 maggio il numero dei casi \u00e8 salito a 764, quello dei guariti a 692 e i decessi sono 51.\nGiugno.\nAl 24 giugno 2020, il numero totale di casi confermati nel Paese \u00e8 pari a 855, tra i quali 52 decessi e 797 guarigioni.\nMisure preventive.\nIl 13 marzo, a causa della comparsa dei primi casi di infezione nel Paese, il Primo ministro andorrano dichiara la chiusura di tutti gli esercizi commerciali, ad eccezione dei supermercati, dei benzinai e delle farmacie.\nIl 16 marzo il Governo annuncia la chiusura di tutte le scuole, in quanto la madre di un'insegnante \u00e8 risultata positiva e la donna avrebbe potuto infettare gli studenti. Si dichiara, inoltre, il rinvio o l'annullamento di tutte le attivit\u00e0 pubbliche previste.\nCon l'incremento dei contagi vengono decise e attuate misure sempre pi\u00f9 restrittive, tra le quali il divieto di spostamenti se non per situazioni di necessit\u00e0, maggiori controlli alle frontiere, e permesso di uscita dal Paese solo per motivi di salute, lavoro o per trasporto di beni. Viene proibita la vendita di alcool e tabacco ai turisti stranieri e vengono ridotte anche le quantit\u00e0 vendibili ai residenti.\nSempre il 16 marzo, il Governo ordina l'immediata interruzione di lavori considerati \"ad alto rischio\", prevedendo la chiusura di tutti i cantieri per un minimo di 8 giorni. Anche l'amministrazione pubblica riduce drasticamente le ore di lavoro dei propri dipendenti, affinch\u00e9 si eviti un futuro collasso delle strutture sanitarie. Nel mentre, il Governo cerca di lavorare sugli aspetti legali, al fine di poter promulgare leggi atte a dichiarare lo stato d'emergenza."}
{"id": "8389086", "revid": "125594708", "url": "https://it.wikipedia.org/wiki?curid=8389086", "title": "Palazzo Cadamosto", "text": "Il palazzo Cadamosto era un palazzo nobiliare della citt\u00e0 italiana di Lodi, gi\u00e0 dimora della famiglia Cadamosto. Se ne conserva la sola facciata.\nStoria.\nIl palazzo venne costruito nel XVII secolo trasformando una precedente costruzione gotica, e fu dimora della nobile famiglia dei Cadamosto.\nGli interni furono rimaneggiati a pi\u00f9 riprese, e infine abbattuti negli anni sessanta del XX secolo per fare posto ad un ampliamento dell'adiacente scuola magistrale; la facciata venne invece conservata.\nCaratteristiche.\nLa facciata del palazzo, in stile barocco, prospetta su Via Legnano. Al centro di essa si apre l'opulento portale, sormontato da un balcone con ringhiera in ferro battuto e affiancato da due pilastri con capitelli in forma di mascheroni che sostengono due vasi.\nDurante alcuni restauri effettuati negli anni cinquanta del XX secolo emerse una monofora trecentesca sormontata da una cornice ad arco acuto, appartenuta evidentemente alla costruzione primitiva; essendosi rinvenuta una monofora identica anche nell'adiacente palazzo al civico 10, \u00e8 da ritenersi certo che il palazzo gotico originario avesse un'estensione maggiore.\nVerso sud la propriet\u00e0 dei Cadamosto si estendeva fino all'attuale Via Carducci; al palazzo era infatti annessa una chiesa, intitolata a San Lodovico, fatta costruire da Lodovico Cadamosto intorno al 1600."}
{"id": "8389087", "revid": "969415", "url": "https://it.wikipedia.org/wiki?curid=8389087", "title": "It's Showtime", "text": "It's Showtime \u00e8 stata una federazione europea di kickboxing e arti marziali miste con sede ad Amsterdam, Paesi Bassi. \u00c8 stata fondata nel 1998 e ha tenuto il suo primo spettacolo nel 1999 e l'ultimo alla fine del 2012.\nHa collaborato con K-1. Nel giugno 2012, It's Showtime \u00e8 stata acquistata da Glory Sports International, per poi essere fusa alla loro nuova federazione Glory.\nPaesi ospitanti.\nIl primo evento si \u00e8 tenuto nel 1999 nei Paesi Bassi.\nI paesi che hanno ospitato gli eventi It's Showtime sono:"}
{"id": "8389089", "revid": "83531", "url": "https://it.wikipedia.org/wiki?curid=8389089", "title": "Chiesa di San Lodovico (Lodi)", "text": ""}
{"id": "8389090", "revid": "92723", "url": "https://it.wikipedia.org/wiki?curid=8389090", "title": "Per la Gente", "text": ""}
{"id": "8389091", "revid": "92723", "url": "https://it.wikipedia.org/wiki?curid=8389091", "title": "Za \u013eud\u00ed", "text": ""}
{"id": "8389094", "revid": "149485", "url": "https://it.wikipedia.org/wiki?curid=8389094", "title": "Amelia Cozad", "text": ""}
{"id": "8389096", "revid": "149485", "url": "https://it.wikipedia.org/wiki?curid=8389096", "title": "Amelia Cozad Maga\u00f1a", "text": ""}
{"id": "8389116", "revid": "1333353", "url": "https://it.wikipedia.org/wiki?curid=8389116", "title": "It's Showtime (kickboxing)", "text": ""}
{"id": "8389133", "revid": "1573940", "url": "https://it.wikipedia.org/wiki?curid=8389133", "title": "Chiesa di Sant'Antonio Abate (San Dorligo della Valle, Prebenico)", "text": "La chiesa di Sant'Antonio Abate \u00e8 un edificio di culto cattolico sito a Prebenico, frazione del comune di San Dorligo della Valle, in provincia e diocesi di Trieste; \u00e8 filiale della parrocchiale di San Dorligo e fa parte del decanato di Opicina.\nStoria.\nNon si hanno notizie certe sulla costruzione della struttura, ma una chiesa a Prebenico \u00e8 attestata per la prima volta in un documento datato 11 giugno 1444 nel quale \u00e8 menzionata l'\"ecclesia S. Antonio de Prebenicho\". Probabilmente l'edificio venne ricostruito o ristrutturato nella seconda met\u00e0 XVII secolo, dato che fu consacrato il 24 luglio 1672.\nDescrizione.\nL'edificio ha una struttura semplice; la facciata \u00e8 preceduta nel mezzo da un massiccio campanile in pietra, che si erge su un portico a base quadrata aperto su tre lati attraverso ampie arcate a tutto sesto; in sommit\u00e0 la cella campanaria si affaccia sulle quattro fronti attraverso bifore, mentre a coronamento si eleva un tamburo a base esagonale a sostegno della guglia.\nL'interno si sviluppa su un'unica navata; sul fondo del presbiterio si allunga l'abside a base poligonale. Opere di pregio qui conservate sono l'acquasantiera in pietra del 1695, la pala dei \"Santi Filippo e Giacomo\", ascrivibile ad un periodo compreso tra i secoli XVIII e XIX, le statue che rappresentano l'\"Angelo custode\", \"Santa Norburga\" e \"San Giuseppe con il Bambino\", l'altare maggiore in stile tardogotico e ornato da marmi policromi probabilmente seicentesco, un'ancona con una nicchia all'interno della quale si trova la statua raffigurante \"Sant'Antonio abate\" e la pala che ha come soggetto l'\"Addolorata\"."}
{"id": "8389139", "revid": "111772333", "url": "https://it.wikipedia.org/wiki?curid=8389139", "title": "Umanesimo italiano", "text": ""}
{"id": "8389145", "revid": "287204", "url": "https://it.wikipedia.org/wiki?curid=8389145", "title": "Saturnino di Arles", "text": "Fu vescovo di Arles dal 353 (?) al 362. Egli \u00e8 passato alla storia principalmente per la sua opposizione a sant'Ilario, vescovo di Poitiers durante la crisi dell'arianesimo.\nBiografia.\nIl concilio di Arles del 353.\nLa situazione nel 353.\nL'arianesimo fu condannato dal Primo Concilio di Nicea (325). Ci\u00f2 nonostante l'arianesimo conobbe la sua rivincita con l'imperatore Costanzo II, che ricostitu\u00ec l'unit\u00e0 dell'impero romano dopo la morte del fratello Costante I. Su iniziativa di Papa Liberio, che voleva la riconciliazione con i vescovi ancora divisi, l'imperatore Costanzo II, che si trovava ad Arles, decise che col\u00e0 si convocasse un concilio: si tratt\u00f2 quindi del Concilio di Arles del 353.\nIl concilio.\nL'imperatore ne presiedette la seduta e reclam\u00f2 la condanna di sant'Atanasio, patriarca di Alessandria d'Egitto, che si opponeva all'arianesimo e all'autorit\u00e0 imperiale. Gli atti del concilio sono andati perduti e non se ne conosce lo sviluppo tranne ci\u00f2 che ne hanno detto alcuni cronisti ostili a Costanzo II e alla sua politica teologica. Apparentemente l'imperatore viet\u00f2 ai vescovi ogni discussione di fondo, egli voleva solo far condannare Atanasio, il suo avversario pi\u00f9 risoluto; vi si aggiunse anche un editto per minacciare di esilio i pi\u00f9 recalcitranti. Tutti i vescovi presenti, e in particolare Saturnino di Arles, vi si inchinarono, ad eccezione di Paolino di Treviri (Il futuro san Paolino), fedele ad Atanasio, che, come annunciato, fu deposto ed esiliato in Frigia, ove mor\u00ec nel 358. \nIl conflitto con il vescovo di Poitier, sant'Ilario.\nIl conflitto torn\u00f2 alla ribalta su iniziativa del vescovo di Poitiers, sant'Ilario, che scomunic\u00f2 Saturnino di Arles e qualcuno degli altri. I suoi avversari replicarono convocando un concilio a B\u00e9ziers nel 356. Su ordine di Costanzo II, Saturnino, arcivescovo di Arles e Primate della Gallia, fece esiliare Ilario in Frigia.\nNegli anni successivi Saturnino diresse la Chiesa del Viennese e del Narbonese. Cos\u00ec nel 358, dopo Ilario, tutto il Viennese e il Narbonese (esclusa Tolosa) si posero sotto l'autorit\u00e0 di Saturnino. Parimenti, l'anno seguente, il 359, i vescovi del Viennese e del Narbonese seguirono ancora il loro capo Saturnino al concilio di Rimini, che defin\u00ec un dogma diverso dal simbolo di Nicea.\nIl trionfo di Saturnino per\u00f2 tenne solo finch\u00e9 egli ebbe l'appoggio dell'imperatore Costanzo II. La morte di quest'ultimo e l'ascesa al potere di Giuliano (361/363), cambiarono tutto. Il nuovo imperatore, che non apprezzava la religione Cristiana e che non era senza dubbio spiacente d'inasprire i rapporti all'interno della Chiesa, annull\u00f2 il decreto di Costanzo II sull'esilio di Ilario. Tornato a Poitiers, Ilario riprese la lotta e in particolare nel 361, con il Concilio di Parigi, riusc\u00ec a riportare tutto l'episcopato della Gallia sulla via ortodossa. Egli fece deporre Saturnino, che Sulpicio Severo dichiar\u00f2 \"uomo detestabile e carico di crimini\", cos\u00ec come il vescovo di P\u00e9rigueux."}
{"id": "8389150", "revid": "486946", "url": "https://it.wikipedia.org/wiki?curid=8389150", "title": "X Corpo d'armata (Regio Esercito)", "text": ""}
{"id": "8389153", "revid": "121206852", "url": "https://it.wikipedia.org/wiki?curid=8389153", "title": "Polestar 2", "text": "La Polestar 2 \u00e8 un'autovettura prodotta dalla casa automobilistica svedese Polestar a partire dal marzo 2020 a Liqiao, negli stabilimenti della Geely.\nDescrizione.\nLa Polestar 2 \u00e8 stata presentata in anteprima il 27 febbraio 2019 durante un evento in live streaming su internet, per poi debuttare in pubblico al salone di Ginevra 2019.\n\u00c8 la seconda vettura prodotta con il marchio svedese, dopo la coup\u00e9 Polestar 1.\nLa Polestar 2 \u00e8 una berlina a due volumi e mezzo, con carrozzeria a 5 porte fastback. La vettura, che viene realizzata dalla Geely a Luqiao in Cina, \u00e8 costruita sulla piattaforma CMA, la stessa della Volvo XC40, Lynk &amp; Co 01 e Lynk &amp; Co 02.\nRispetto a quest'ultime per\u00f2, la Polestar 2 \u00e8 alimentata solo da motori elettrici. Questi sono due uno per ogni asse, costituendo un sistema di trazione integrale, erogano complessivamente una potenza di 408 CV e 660 Nm di coppia. Ad alimentare l'unit\u00e0 elettrica c'\u00e8 una batteria agli ioni di litio posta sotto il pianale dalla capacit\u00e0 di 78 kWh. L'autonomia dichiarata nel ciclo WLTP \u00e8 di circa 500 km. \u00c8 dotata di ricarica in AC fino a 11 kW e in DC, utilizzando il connettore CCS, fino a 150 kW. La vettura accelera da 0-100 km/h in 4,7 secondi. A causa all'assenza di un motore termico avantreno e al posizionamento delle batterie, dispone di due vani di carico, uno sotto il cofano anteriore da 35 litri e uno al posteriore da 405 litri, per un totale 440 litri. Inoltre \u00e8 la prima vettura di serie a montare il sistema multimediale Android Automotive, una versione del sistema operativo Android specificatamente realizzata per gli autoveicoli."}
{"id": "8389157", "revid": "767487", "url": "https://it.wikipedia.org/wiki?curid=8389157", "title": "The Sign of the Spade", "text": "The Sign of the Spade \u00e8 un film muto del 1916 diretto da Murdock MacQuarrie. Prodotto dalla American Film Manufacturing Company e distribuito dalla Mutual Film, aveva come interpreti Allan Forrest, Helene Rosson, Warren Ellsworth, Harvey Clark.\nTrama.\nIl procuratore distrettuale Howard Lamson non riesce a trovare in nessun modo le prove che possano incriminare Wallace Thorpe, il capo di una banda criminale. Thorpe, infatti, fa uccidere chiunque possa testimoniare contro di lui e, per non lasciare dubbi su chi possa essere il mandante, lascia sempre sui cadaveri un asso di picche. I fuorilegge iniziano a usare come nuovo quartiere generale una casa di assistenza sociale gestita da Shirley, la sorella del procuratore. Quando le autorit\u00e0 cominciano a fare indagini su di loro, Thorpe sequestra Shirley che rapisce per tenerla come ostaggio. Quando per\u00f2 si reca da Lamson per concludere un accordo, il procuratore gli spara. Poi, libera la sorella e, essendo riuscito finalmente ad avere le prove inconfutabili dei crimini di Thorpe, fa chiudere in carcere il pericoloso gangster.\nProduzione.\nIl film fu prodotto dall'American Film Manufacturing Company.\nDistribuzione.\nDistribuito dalla Mutual, il film usc\u00ec nelle sale statunitensi il 26 giugno 1916.\nCopie complete della pellicola si trovano conservate nell'archivio della Library of Congress di Washington."}
{"id": "8389159", "revid": "46291", "url": "https://it.wikipedia.org/wiki?curid=8389159", "title": "Narcissus bulbocodium", "text": "Narcissus bulbocodium \u00e8 una pianta della famiglia delle Amarillidacee."}
{"id": "8389160", "revid": "110157", "url": "https://it.wikipedia.org/wiki?curid=8389160", "title": "Rennes School of Business", "text": "Rennes School of Business o Rennes (in precedenza \"\u00c9cole sup\u00e9rieure de commerce de Rennes\", \"ESC Rennes\") \u00e8 una \"business school\" fondata a Rennes nel 1990. Rientra nel 5% delle \"business school\" con triplo accreditamento AACSB, EQUIS e AMBA.\nLa scuola ha fondato il 4L Trophy."}
{"id": "8389161", "revid": "111772783", "url": "https://it.wikipedia.org/wiki?curid=8389161", "title": "Ecole Sup\u00e9rieure de Commerce de Rennes", "text": ""}
{"id": "8389162", "revid": "367445", "url": "https://it.wikipedia.org/wiki?curid=8389162", "title": "Villa Carafa d' Andria de Cillis", "text": ""}
{"id": "8389163", "revid": "111772787", "url": "https://it.wikipedia.org/wiki?curid=8389163", "title": "ESC Rennes", "text": ""}
{"id": "8389165", "revid": "643662", "url": "https://it.wikipedia.org/wiki?curid=8389165", "title": "Futbol'nyj Klub Lokomotiv Moskva 1976", "text": "Stagione.\nNel 1976 il campionato sovietico era diviso in due e ha assegnato il titolo di campione al vincitore del torneo di primavera e a quello del torneo di autunno. La Lokomotiv Mosca si \u00e8 classificata rispettivamente al quindicesimo e all'ottavo posto. Nella coppa nazionale, la squadra moscovita \u00e8 stata eliminata agli ottavi di finale dall'."}
{"id": "8389174", "revid": "123909020", "url": "https://it.wikipedia.org/wiki?curid=8389174", "title": "John Jonston", "text": "Biografia.\nJonston era figlio di Simon Johnston, che era emigrato dalla Scozia alla Confederazione polacco-lituana. I suoi primi studi vennero pagati da uno dei suoi zii paterni, che si era trasferito nella Confederazione con suo padre.\nDal 1611 frequent\u00f2 la scuola dei \"Bohemian Brothers\" a Ostror\u00f3g, quindi lo \"Schoenaichianum\" a Bytom, e dal 1619 il \"gymnasium\" a Toru\u0144, nella Prussia reale. Essendo un calvinista, non pot\u00e9 frequentare la cattolica Universit\u00e0 Jagellonica. Pertanto ottenne la sua prima laurea all'Universit\u00e0 di St. Andrews (1622\u201325; M.A., 1623), dove studi\u00f2 teologia, filosofia scolastica e lingua ebraica. Tra i suoi finanziatori vi fu il Primate di \"All Scotland\", John Spottiswood.\nNel 1625 Jonston torn\u00f2 al Confederazione polacco-lituana. Fino al 1628 fu un precettore privato nella famiglia della famiglia Kurtzbach-Zawadski a Leszno, dove era un membro attivo della comunit\u00e0 Czech Brethren. Intorno al 1625-28 pubblic\u00f2 \"Enchiridion historiae naturalis\", che nel 1657 sarebbe stato tradotto in inglese.\nNel 1628 intraprese un viaggio nel Sacro Romano Impero (Wittenberg, Lipsia, Francoforte sul Meno, Franeker) per completare i suoi studi. Frequent\u00f2 l'Universit\u00e0 di Cambridge, dove studi\u00f2 botanica e medicina e le universit\u00e0 di Francoforte, Franeker e Leida, immatricolatosi nel 1630. Lo stesso anno gli venne offerta una cattedra di filosofia a Deventer ma rinunci\u00f2, preferendo far ritorno alla Confederazione per fare nuovamente il precettore privato. Si impieg\u00f2 presso Rafa\u0142 Leszczy\u0144ski, voivoda di Be\u0142z, insegnando a suo figlio, Bogus\u0142aw Leszczy\u0144ski.\nNel 1632 Jonston si rec\u00f2 all'estero con Bogus\u0142aw e molti altri figli dei magnati della Confederazione. La loro prima tappa fu Franeker (1632), seguita da Leida e Amsterdam, e quello stesso anno Jonston pubblic\u00f2 il suo \"Thaumatographia naturalis\". Nel 1634 visitarono l'Inghilterra, tornando poi a Leida, dove Jonston si laure\u00f2 in medicina; poco dopo avrebbe ricevuto un secondo diploma di laurea (\" ad eundem\") a Cambridge. Quello stesso anno ricevette anche un dottorato da entrambe le universit\u00e0, per la sua tesi \"De febribus\" (Sulle febbri). Bogus\u0142aw, Jonston e gli altri si recarono in viaggio in Europa fino al 1636, tornando in Polonia dopo la notizia della morte del padre di Bogus\u0142aw. Jonston torn\u00f2 a Leszno, rimanendo al servizio dei Leszczy\u0144ski, con il titolo di \"Archiater et Civitatis Lesnensis Physicus Ordinarius\".\nA Leszno insegn\u00f2 al locale \"gymnasium\", dove fece amicizia con Comenio, che era un altro importante membro della scuola. Nel 1642 Jonston rifiut\u00f2 di nuovo un'offerta per presiedere un dipartimento all'estero (questa volta, quello di medicina a Francoforte). Nello stesso anno, la sua \"Idea universae medicinae practicae\" fu pubblicata ad Amsterdam (sarebbe stata tradotta in inglese nel 1652). Jonston rifiut\u00f2 ulteriori offerte da Heidelberg e Leida.\nNel 1652 acquist\u00f2 (o eredit\u00f2) una propriet\u00e0 a Ziebendorf (ora Sk\u0142adowice) vicino Legnica. Nel 1665, in seguito alle guerre polacco-svedese (Il \"diluvio\" come vennero chiamate), che peggiorarono gli atteggiamenti pubblici nei confronti dei protestanti della Confederazione, si ritir\u00f2 da Leszno nella sua propriet\u00e0. Rimase l\u00ec per il resto della sua vita.\nMor\u00ec a Legnica intorno al 1675."}
{"id": "8389176", "revid": "767487", "url": "https://it.wikipedia.org/wiki?curid=8389176", "title": "Swallow (film)", "text": "Swallow \u00e8 un film thriller psicologico del 2019 scritto e diretto da Carlo Mirabella-Davis, al suo debutto alla regia.\nIl film narra la storia di Hunter (interpretata da Haley Bennett), una giovane donna che sviluppa il picacismo, un'ossessione che la porta a ingerire oggetti non commestibili e pericolosi, dietro cui si cela un terribile segreto.\nTrama.\nHunter \u00e8 una giovane casalinga moglie di Richie, un rampollo esclusivamente interessato alla propria carriera e alla propria immagine. Hunter \u00e8 trattata da tutti con sufficienza, e inizia a ricevere attenzioni solo nel momento in cui scopre di essere incinta. Durante un incontro con Katherine e Michael, genitori di Richie, la suocera le regala un libro riguardante la gravidanza e la futura vita da madre. Hunter, sfogliandolo, s'imbatte in una frase che la colpisce particolarmente: \u00ab\"Fa' ogni giorno qualcosa di imprevedibile!\"\u00bb.\nQuesta frase risveglia qualcosa in Hunter che la porta a sviluppare una vera e propria compulsione nell'ingoiare oggetti di varie forme e materiali. Durante un'ecografia per il bambino, l'infermiera e cos\u00ec anche Richie si accorgono degli oggetti che Hunter non \u00e8 riuscita a espellere, ricoverandola d'urgenza per un'operazione chirurgica. Dopo questo evento Richie decide di ingaggiare Luay, un infermiere di origine siriana, per controllare la moglie durante la sua assenza, e di mandare Hunter da una psicoterapeuta per indagare sulle origini di questa compulsione.\nDalle sedute con la terapista risulta evidente che la compulsione \u00e8 scaturita da un complesso di inferiorit\u00e0 consolidatosi a partire dall'infanzia sino all'et\u00e0 adulta di Hunter, la quale infine rivela di non aver mai incontrato il padre biologico, anche se conosce il suo nome e conserva una sua foto. L'origine di questo complesso \u00e8 da attribuire alle circostanze del suo concepimento: infatti Hunter \u00e8 il frutto di uno stupro. Sua madre Jill, profondamente religiosa, non ha abortito e ha cresciuto Hunter in un ambiente apparentemente felice con il patrigno e la sorellastra. Hunter verr\u00e0 per\u00f2 considerata per tutta la sua infanzia la figlia di serie B, vedendo la madre mettere sempre al primo posto la sorellastra.\nPer un breve periodo Hunter sembra migliorare, sino a quando scopre che Alice, la terapeuta, sta rivelando gli argomenti delle sedute al marito, il quale in tal modo scopre la storia dello stupro. Hunter ha dunque un nuovo crollo psicologico e ci\u00f2 la porta a ingoiare un piccolo cacciavite, rischiando il soffocamento. La donna viene nuovamente operata, e i genitori di Richie la costringono a recarsi in una casa di cura minacciandola che altrimenti il marito avrebbe chiesto il divorzio. Grazie all'aiuto di Luay, affezionatosi a lei, Hunter riesce a fuggire vivendo per un paio di giorni in un motel. La donna prima telefona a Richie, il quale la insulta quando Hunter si rifiuta di tornare, e il giorno dopo con un telefono pubblico chiama sua madre, ma capisce che la situazione non \u00e8 cambiata.\nIl giorno successivo si reca a casa di William, lo stupratore della madre, che si \u00e8 rifatto una vita e sta festeggiando con sua moglie Lucy il compleanno della figlia Nim. In privato, Hunter rivela a William la sua vera identit\u00e0. L'uomo dichiara di aver commesso lo stupro su Jill perch\u00e9 era considerato una persona come le altre, e dover mantenere un tale segreto lo faceva sentire estremamente potente, come una divinit\u00e0. Fu solo dopo essere stato incarcerato e picchiato con molta violenza dagli altri prigionieri (al punto da dover ricorrere alla colostomia) che William cap\u00ec di non essere invincibile e si rese conto dell'orribile gesto compiuto, pentendosene amaramente. Quando Hunter gli chiede, fra le lacrime, se si vergogna di lei e se lei \u00e8 come lui, William risponde di no e la consola dicendole che non ha nessuna colpa nel terribile evento che l'ha concepita.\nDopo questo atto, Hunter visita una clinica dove le vengono prescritti farmaci per indurre l'aborto. Dopo aver pranzato in un centro commerciale, Hunter ingerisce le pillole e abortisce in un bagno pubblico, per poi iniziare una nuova vita.\nProduzione.\nNel settembre 2016, \u00e8 stato annunciato che Carlo Mirabella-Davis avrebbe diretto il film, da una sceneggiatura che ha scritto. Mynette Louie, Mollye Asher produrr\u00e0 il film, mentre Syncopated Films e Standalone Productions produrranno anche il film. Nel maggio 2018, Haley Bennett, Austin Stowell, Elizabeth Marvel, David Rasche e Denis O'Hare si sono uniti al cast del film. Carole Baraton, Fr\u00e9d\u00e9ric Fiore produrr\u00e0 il film, rispettivamente con i loro banner Charades e Logical Pictures. Joe Wright, Bennett, Constantin Briest, Johann Comte, Pierre Mazars, Eric Tavitian e Sam Bisbee, saranno i produttori esecutivi del film.\nRiprese.\nLe riprese principali sono iniziate il 4 maggio 2018. Il film \u00e8 stato girato in una casa di vetro a Poughkeepsie, New York, lungo il fiume Hudson, e in una fattoria vicina. Mirabella-Davis attribuisce la selezione della casa al suo aspetto simile a Hitchcock. Ha anche paragonato il fiume confinante con la casa a un \u00abanello dell'umore\u00bb, che rappresenta la libert\u00e0, il potere e il pericolo, in netto contrasto con la vita impotente che la protagonista Hunter si ritrova a vivere.\nIn un'intervista del 2020, la scenografa Erin Magill ha fatto presente che l'ispirazione per l'estetica complessiva e l'aspetto visivo forte del film \u00e8 stata ripresa da film come \"Safe\" e \"Rosemary's Baby - Nastro rosso a New York\". \u00c8 stata anche ispirata da famosi fotografi come Tina Barney, Philip-Lorca DiCorcia e Gregory Crewdson.\nDistribuzione.\n\"Swallow\" \u00e8 stato presentato in anteprima mondiale al Tribeca Film Festival il 28 aprile 2019. Il film \u00e8 stato distribuito negli Stati Uniti d'America il 6 marzo 2020 da IFC Films e in Francia il 15 gennaio 2020 da UFO Distribution. In Italia la distribuzione \u00e8 avvenuta direttamente in DVD e Blu-ray il 9 dicembre 2020 da Blue Swan e Eagle Pictures.\nAccoglienza.\n\"Swallow\" \u00e8 stato accolto positivamente dalla critica cinematografica. Sull'aggregatore Rotten Tomatoes il film detiene un indice di approvazione dell'87% basato su 131 recensioni, con un voto medio di 7,4 su 10. Il consenso generale del sito recita: \u00abL'approccio non convenzionale di \"Swallow\" all'esplorazione della noia domestica \u00e8 esaltato da una storia ben raccontata e dalla potente interpretazione della protagonista Haley Bennett\u00bb. Su Metacritic ha ottenuto un punteggio di 65 su 100 basato su 22 recensioni, corrispondente a \u00abrecensioni generalmente favorevoli\u00bb."}
{"id": "8389182", "revid": "199745", "url": "https://it.wikipedia.org/wiki?curid=8389182", "title": "Canale di Ernest", "text": "Il canale di Ernest (\"Ernest Sound\") \u00e8 una via d'acqua che si trova in Alaska sud-orientale (Stati Uniti d'America).\nDati fisici.\nLo stretto fa parte del Borough di Wrangell ed \u00e8 compreso nell'area marittima Inside Passage e dell'Arcipelago Alessandro (\"Alexander Archipelago\"). Con un orientamento sud / nord divide a ovest l'isola di Etolin (\"Etolin Island\") e l'isola di Wrangell (\"Wrangell Island\") dalla penisola di Cleveland (\"Cleveland Peninsula\") a est. Le sue acque inoltre collegano lo stretto di Clarence (\"Clarence Strait\") al canale di Bradfield (\"Bradfiels Canal\").\nIsole bagnate dal canale.\nNel canale sono presenti le seguenti principali isole (da sud a nord):\nInsenature e altre masse d'acqua.\nNel canale sono presenti le seguenti principali insenature (da sud a nord):\nPromontori.\nNel canale sono presenti i seguenti promontori (da sud a nord):\nStoria.\nIl canale fu attraversato e tracciato per la prima volta nel 1793 da James Johnstone (25 agosto 1793), uno degli ufficiali di George Vancouver durante la sua seconda spedizione del 1791-95. Vancouver in seguito lo chiam\u00f2 \"Prince Ernest's Sound\", in onore del principe Ernesto Augusto I di Hannover.\nAccessi e turismo.\nIl canale \u00e8 una delle vie di accesso alla citt\u00e0 di Wrangell (anche se non la principale: stretto di Stikine) \nIl canale si trova nella foresta Nazionale di Tongass (\"Tongass National Forest\").\nFauna.\nNella fauna marina del canale si trovano: balene, leoni marini e aringhe (queste ultime molto numerose). Nel canale si pratica anche la pesca del salmone."}
{"id": "8389183", "revid": "594360", "url": "https://it.wikipedia.org/wiki?curid=8389183", "title": "Idolmaster.KR - Kkum-eul dream", "text": ""}
{"id": "8389184", "revid": "2110845", "url": "https://it.wikipedia.org/wiki?curid=8389184", "title": "Vincenzo Ferrari (artista)", "text": "Biografia e produzione artistica.\nFormazione e primo periodo artistico.\nNato a Cremona nel 1941 e trasferitosi con la famiglia a Milano nello stesso anno, Vincenzo Ferrari ha compiuto i suoi studi all'Accademia di Belle Arti di Brera, dove \u00e8 stato prima allievo poi assistente di Gianfilippo Usellini. Dal 1971 ha ricoperto nella stessa Accademia la cattedra di Decorazione.\nDopo le prime esperienze strettamente legate alle pittura, nel 1967 inizia la propria ricerca riferibile all'arte concettuale: nei lavori di questi anni compaiono lettere alfabetiche e scritte di cui Ferrari si serve per mettere in atto una ricerca sulla parola, al fine di indagarne la funzionalit\u00e0. Le opere si presentano come una scacchiera, una scatola di sole lettere che spesso compongono diagrammi e schemi, e dove le parole vanno via via a sostituirsi alle immagini, smontando in tal modo i temi e le modalit\u00e0 della pittura dei primi anni, di cui tuttavia mostra sempre una certa nostalgia soprattutto nell'impostazione dei suoi lavori su scale cromatiche.\nNel 1968 sposa Laura Alvini, dalla loro unione nascer\u00e0, nel 1969, Federico Ferrari.\nNel 1969 inizia a collaborare con la prima delle due gallerie d'arte alle quali rimarr\u00e0 legato per tutta la sua carriera, la Galleria Blu di Luca Palazzoli.\nAnni settanta.\n\"Se avete bisogno di immagini pensatele voi\" (1971) e \"Non ho immagini da dare\" (1971) sono i titoli di due opere che sanciscono in maniera esplicita la volont\u00e0 dell'artista di far prevalere la parola sull'immagine, secondo \"un'iconoclastia ironica e mentale\" praticata dal suo concettualismo linguistico. La sperimentazione sulle scritte, soggetto principale delle opere che vanno dalla fine degli anni sessanta alla met\u00e0 inoltrata degli anni settanta, permette a Ferrari di delineare un nuovo alfabeto, un linguaggio enigmatico che smonti e che permetta di vedere oltre le consolidate certezze della realt\u00e0.\nL'indagine sulla parola trova valore, negli stessi anni, anche nella produzione di libri d'artista: il primo tra questi \u00e8 \"Corso di deculturizzazione\" del 1971. Nel tempo ha realizzato, oltre ad una decina di edizioni, circa 200 volumi in copia unica, parte dei quali sono conservati nelle biblioteche di vari musei, tra cui il Beaubourg di Parigi e il Mart di Rovereto, e in biblioteche nazionali come la Biblioteca nazionale di Parigi e la Biblioteca Nazionale Braidense.\nNel 1972 partecipa alla XXXVI Biennale di Venezia nella sezione dedicata ai libri d'artista, curata da Renato Barilli e Daniela Palazzoli e intitolata \"Il libro come luogo di ricerca\".\nFondamentale \u00e8 per lui, a partire dal 1969, l'amicizia con Vincenzo Agnetti, ma anche con altre figure importanti come Ugo La Pietra, Alik Cavaliere, Ugo Carrega con cui ha successivamente realizzato pubblicazioni, opere, installazioni a quattro mani, esposizioni.\nNel 1975 firma il \"Manifesto della Nuova Scrittura\" realizzato con vari artisti tra cui Vincenzo Accame, Magdalo Mussio, Ugo Carrega e Anna Oberto. Il Manifesto \u00e8 introdotto dall'articolo di Renato Barilli intitolato \"Fra significante e significato\".\nNel 1977 partecipa a \"Dokumenta\" di Kassel con alcuni libri d'artista.\nAnni ottanta.\nContinuando il lavoro sul rinnovamento del linguaggio attraverso la parola, Ferrari elabora, verso la fine degli anni settanta, una \"enciclopedia del non sapere\", ovvero un nuovo alfabeto composto da pittura a caratteri mobili e da ideogrammi ricorrenti come frecce, labirinti, parentesi, ellissi, solidi, sfere, mani, occhi, che, accostate tra loro in maniera sempre diversa, danno origine a infinite variazioni. L'obiettivo di Ferrari \u00e8 quello di creare opere in cui le innumerevoli possibilit\u00e0 create dagli elementi presenti nelle sue tele vadano volontariamente a suscitare nello spettatore delle domande, degli interrogativi, con la consapevolezza per\u00f2 che queste non trovino una risposta. \u00c8 l'ansia di conoscenza infatti, rappresentata metaforicamente dall'immagine del labirinto, a condurre l'uomo alla verit\u00e0, che per\u00f2, alla fine della sua ricerca, risulta essere ancora una volta una domanda: solo nel ciclo infinito di domande che si pone, l'uomo pu\u00f2 ritenersi libero, ovvero nella non risposta. Nelle opere di questi anni Ferrari introduce lettere, frammenti d'arte, figure geometriche, labirinti, segni riscoperti, frecce che non conducono da nessuna parte accompagnate da lettere senza alcun preciso riferimento: tutti questi elementi, che in un primo momento sembrano stare tra loro in un ordine perfetto, in realt\u00e0 celano l'ignoto e fanno quindi sorgere nello spettatore il bisogno di cercare una risposta, che non trover\u00e0. Fondamentale per questo pensiero risulta essere l'amicizia e il legame lavorativo che Ferrari instaura con l'artista concettuale Vincenzo Agnetti con cui condivide la volont\u00e0 di smontare la realt\u00e0, le certezze e i dogmi, per andare oltre il linguaggio e la cultura dogmatica, mettendone in evidenza la profonda inconsistenza e rendendo l'uomo consapevole della limitatezza del suo sapere.\nAltro artista molto importante per l'attivit\u00e0 artistica di Ferrari \u00e8 Alik Cavaliere, con il quale produce opere spesso impostate sui temi di una classicit\u00e0 visionaria e della nostalgia della bellezza. Nel progetto di Ferrari e Cavaliere \"Attraversare il tempo\" (1978), cos\u00ec come in altri loro lavori a quattro mani, il concetto del viaggio e del tempo \u00e8 centrale: gli elementi che i due artisti introducono in questi lavori spaziano tra periodi storici temporalmente molto distanti tra loro: dalle figure nere tratte dai vasi achei accostate alle colonne brunelleschiane, ai segni egizi, micenei, caldei. Emerge da queste opere la volont\u00e0 di recuperare da una parte un eterno presente per esplorare i \"giardini della memoria\". attraverso la ripresa di segni, figure e immagini della storia, dall'altra la bellezza di memoria classica recuperata tramite l'esercizio del disegno che determina la continuit\u00e0 con la storia dell'arte: \"Pensarlo, cio\u00e8, \"[il tempo, ndr]\" non come una freccia indirizzata verso il futuro\", affermava l'artista, \"ma come un percorso a spirale, un eterno ritorno dove il passato riaffiora ciclicamente nel presente. La spirale rappresenta la mia idea dell'arte: un continuo cercare\".\nOltre ad opere su tela o su tavola, Ferrari ha realizzato anche una serie di \"carte fotografiche\". Servendosi della carta fotografica dove normalmente avviene l'impressione dell'immagine, egli traccia e produce su di essa immagini ex novo. L'artista infatti non propone un analogo della realt\u00e0, come vorrebbe il mezzo fotografico, ma disegna sulla carta utilizzando direttamente i liquidi di sviluppo e fissaggio, piegando ancora una volta il tempo e la sua traccia allo spazio dell'opera. \nNel 1980 partecipa alla mostra collettiva \"Documento, opera, ricerca\", tenutasi presso la Galleria Milano di Milano di Carla Pellegrini. Con la gallerista stringer\u00e0 un profondo rapporto professionale e umano, che durer\u00e0 per tutta la vita e che tradurr\u00e0 nella collaborazione per l'ideazione e l'allestimento di mostre, sue e di altri autori.\nNel 1980 \u00e8 invitato a partecipare a un progetto speciale della Biennale di Venezia, intitolato \"Cronofotografie\", dove si occupa del coordinamento del settore dedicato alla memoria, collocato in un'ampia stanza dove sono esposti una serie di libri realizzati da Ferrari e da altri artisti, dietro suo invito.\nNel 1982 firma \"Il Piccolo Manifesto dell'Artescrittura\" realizzato con Ugo Carrega, Magdalo Mussio e Luca Patella.\nNel corso della propria attivit\u00e0 artistica, Ferrari si \u00e8 anche dedicato alla pratica della scenografia: da menzionare le scenografie per la Fenice di Venezia e per il Salone Pier Lombardo. Ha inoltre realizzato due cortometraggi dal titolo \"Bang\" e \"Buco\" tuttora depositati presso l'Archivio Cinematografico del Museo di Arte Moderna di San Paolo del Brasile.\nAnni novanta e primi anni duemila.\nNegli anni novanta, Ferrari torna alla pittura, elaborando un'arte pi\u00f9 figurativa per esprimere il dubbio e l'incertezza, temi a lui cari fin dagli albori della sua carriera.\nIn particolare sviluppa il tema della banalit\u00e0, riproposto in molte delle sue opere di questo periodo. Nel 1996 prende parte alla mostra collettiva \"Il classico e la metamorfosi\", presso la Fondazione Stelline di Milano.\nNel 1997 \u00e8 coinvolto in un incidente automobilistico a causa del quale non sar\u00e0 pi\u00f9 in grado di realizzare in autonomia le sue opere. Grazie alla collaborazione dei suoi aiutanti, per\u00f2, il suo lavoro artistico prosegue, continuando ad esserne l'artefice dell'ideazione e della progettazione, incrementando la produzione di libri d'artista. Nel 2001 la galleria milanese Il Mercante di Stampe e la Galleria Libreria Derbylius di Carla Roncato gli dedicano due mostre personali. Presso quest'ultimo spazio tra il 2003 e il 2008 sar\u00e0 ospite fisso di \"Leggere non leggere... libro d'artista e oltre\".\nDopo la prima mostra nel 1972, la Galleria Blu torna a dedicargli nel 2007 una mostra personale: \"Carte d'identit\u00e0\" presenta alcuni lavori, tra cui tre installazioni, che ancora una volta indagano il tema della memoria, del ricordo e delle tracce. In occasione della mostra \u00e8 stato realizzato un libro d'artista, integrato da un testo di Elena Pontiggia, dal titolo \"Carte d'identit\u00e0\".\nNel 2011 la Galleria Blu lo coinvolge in due collettive: \"Fuoco sacro\", la mostra in cui opere di grandi maestri vengono accostate e integrate dai lavori di Claudio Costa, Guido Biasi e Vincenzo Ferrari, e \"Biasi - Costa- Ferrari. Lo spazio della memoria\", mostra incentrata, come gi\u00e0 il titolo allude, sul tema della memoria, tema che accomuna il lavoro e la poetica dei tre artisti.\nNello stesso anno, avr\u00e0 una personale alla Galleria Milano intitolata \"Lo spazio del tempo\", dove presenta anche un nuovo progetto editoriale intitolato \"La Traccia\".\nA causa dell'aggravarsi delle sue condizioni di salute, Vincenzo Ferrari muore a Sondalo nell'aprile del 2012.\nNel 2018 la Galleria Milano inaugura una mostra intitolata \"Vincenzo Ferrari. I significati e l'ambiguit\u00e0\", curata da Elena Pontiggia. Segue una personale nella Sala Ristorante dell'Universit\u00e0 Bocconi, realizzata in collaborazione con la stessa Galleria Milano."}
{"id": "8389185", "revid": "199745", "url": "https://it.wikipedia.org/wiki?curid=8389185", "title": "Ernest Sound", "text": ""}
{"id": "8389186", "revid": "1924342", "url": "https://it.wikipedia.org/wiki?curid=8389186", "title": "Harder Than Ever", "text": "Harder Than Ever \u00e8 il primo album in studio del rapper statunitense Lil Baby, pubblicato il 18 maggio 2018 dalla 4PF, Capitol, Motown, Wolfpack, Quality Control.\nIl disco presenta varie collaborazioni con Starlito, Drake, Moneybagg Yo, Gunna, Young Thug, Offset, Lil Uzi Vert e Hoodrich Pablo Juan."}
{"id": "8389187", "revid": "111773044", "url": "https://it.wikipedia.org/wiki?curid=8389187", "title": "Vincenzo Bellini senior", "text": ""}
{"id": "8389193", "revid": "723509", "url": "https://it.wikipedia.org/wiki?curid=8389193", "title": "Chadia Rodr\u00edguez", "text": "Biografia.\nNasce ad Almeria da madre marocchina e padre spagnolo. Viveva a Torino e ha giocato in una squadra giovanile femminile della Juventus Football Club prima di abbandonare lo sport per un grave infortunio.\nDopo aver lavorato come modella di nudo, si dedica completamente alla musica e comincia a scrivere i suoi primi testi. Viene notata dal produttore Big Fish che la mette sotto contratto nella Doner Music, casa discografica co-fondata con Jake La Furia dei Club Dogo.\nLa rapper si fa notare dalla Sony Music grazie al suo primo brano \"Dale\" e firma il contratto a giugno del 2018. Nello stesso diviene la prima donna a comparire sulla copertina di una playlist rap sul servizio streaming Spotify. La sua carriera continua con \"Fumo bianco\" e \"Bitch 2.0\" che ottengono popolarit\u00e0 nelle piattaforme di streaming; la prima, in particolare, \u00e8 certificata disco d'oro dalla Federazione Industria Musicale Italiana con oltre 25.000 copie vendute a livello nazionale. Il suo primo EP, \"Avere 20 anni\", racchiude tutti i suoi brani pubblicati fino ad allora insieme ad un inedito, \"Sarebbe comodo\". Il 15 marzo 2019 partecipa come headliner al MI AMI XXX, presso il District 272 di Milano.\nA maggio 2019 si esibisce nella trasmissione \"Ossigeno\" di Manuel Agnelli.\nIl 31 gennaio 2020 viene pubblicato il singolo \"La voce di Chadia\", fortemente ispirato alla serie televisiva Netflix \"Narcos\".\nL'8 marzo annuncia la collaborazione con Federica Carta, \"Bella cos\u00ec\", che sarebbe dovuta uscire il 27 marzo; tuttavia il brano viene rimandato a causa della pandemia di coronavirus. Il 5 maggio annuncia l'uscita del brano per il 22 maggio 2020, diffondendo sul suo profilo Instagram un video di una delle ragazze vittime di cyberbullismo e body shaming; in seguito viene certificato oro.\nA giugno 2020 la rivista italiana \"Billboard\" le dedica la copertina del mensile ed \u00e8 protagonista di un episodio del programma MTV YO! Raps.\nIl 20 ottobre 2020 \u00e8 protagonista di un episodio del programma \"Giovani e famosi\" in onda su Rai 2. \nInfluenze musicali.\nChadia \u00e8 stata fonte d'ispirazione per molte rapper italiane, in quanto \u00e8 stata la prima donna ad aver avuto successo in Italia con il genere trap. Ha rivelato in un'intervista che trae spesso ispirazione dalle rapper d'oltreoceano. Tra le sue influenze musicali ci sono Cardi B, Iggy Azalea e Nicki Minaj.\nProcedimenti giudiziari.\nIl 1\u00b0 agosto 2021 \u00e8 stata iscritta nel registro degli indagati per un episodio avvenuto a Torino l'8 settembre 2017, nell'ambito di una maxi indagine europea con 53 indagati per rapine con l'uso di spray al peperoncino, con l'accusa di rapina in concorso con due uomini (di cui uno gi\u00e0 indagato e arrestato per i gravi fatti di Piazza San Carlo) onde impossessarsi di catenina d\u2019oro e di un telefono cellulare, cercando anche di rubare l'automobile senza riuscirci."}
{"id": "8389201", "revid": "111773337", "url": "https://it.wikipedia.org/wiki?curid=8389201", "title": "SICME", "text": ""}
{"id": "8389203", "revid": "126257", "url": "https://it.wikipedia.org/wiki?curid=8389203", "title": "Parco dei mughetti", "text": ""}
{"id": "8389204", "revid": "767487", "url": "https://it.wikipedia.org/wiki?curid=8389204", "title": "Scandalo a palazzo", "text": "Scandalo a palazzo (\"Le bon plaisir\") \u00e8 un film del 1984 diretto da Francis Girod."}
{"id": "8389206", "revid": "125750779", "url": "https://it.wikipedia.org/wiki?curid=8389206", "title": "Geraldine Viswanathan", "text": "Il suo primo ruolo di rilievo \u00e8 stato quello di Kayla nel film \"Blockers\" del 2018. La sua prima parte come protagonista \u00e8 stata nel film del 2019 \"Hala\"; in seguito ha recitato nel ruolo di coprotagonista nella pellicola \"Bad Education\". Sul piccolo schermo \u00e8 stata co-protagonista della serie \"Miracle Workers\"."}
{"id": "8389208", "revid": "254059", "url": "https://it.wikipedia.org/wiki?curid=8389208", "title": "Palazzo Penci", "text": "Palazzo Penci \u00e8 uno storico edificio di Rivarolo Mantovano, in provincia di Mantova.\nStoria.\nLa possente mole del palazzo, edificato a fine Cinquecento ma rimasto incompiuto, chiude piazza Finzi sul lato meridionale. Spicca il porticato che percorre tutto il piano terra e ricorda la Galleria degli Antichi presente a Sabbioneta. Divenne la residenza di alcuni esponenti dei Gonzaga di Sabbioneta e Bozzolo dopo l'abbattimento del castello, completato da Scipione Gonzaga, marchese di Rivarolo.\nFu la residenza dei conti Penci, nobile famiglia di funzionari ed ecclesiastici al servizio dei Gonzaga di Bozzolo. il palazzo segu\u00ec la sorte del ducato di Mantova e pass\u00f2 agli austriaci e alla famiglia Badalotti, che oper\u00f2 una radicale trasformazione interna dell'edificio. Sono andati perduti lo scalone e il piccolo teatro. Segu\u00ec la devastazione operata dalle truppe napoleoniche.\nNel porticato si aprono attualmente alcuni negozi commerciali."}
{"id": "8389212", "revid": "767487", "url": "https://it.wikipedia.org/wiki?curid=8389212", "title": "Due ore meno un quarto avanti Cristo", "text": "Due ore meno un quarto avanti Cristo (\"Deux heures moins le quart avant J\u00e9sus-Christ\") \u00e8 un film del 1982 diretto da Jean Yanne.\nIl film \u00e8 una parodia della vicenda di Ben-Hur.\nTrama.\nDurante l'Impero Romano, Cesare viene inviato in una colonia nordafricana. L\u00ec il comandante dell'esercito vuole incontrare Cleopatra. Nel frattempo Ben Hur pianifica un attentato a Cesare.\nAlla fine, Ben Hur si rivela essere il fratello scomparso di Cleopatra."}
{"id": "8389215", "revid": "965985", "url": "https://it.wikipedia.org/wiki?curid=8389215", "title": "Les quaranti\u00e8mes rugissants", "text": ""}
{"id": "8389218", "revid": "287204", "url": "https://it.wikipedia.org/wiki?curid=8389218", "title": "Necropoli di via d'Avack", "text": "La Necropoli di via d'Avack \u00e8 una necropoli scoperta nel 2003 in via Alfredo d'Avack, una traversa di via della Giustiniana, nel territorio del Municipio Roma XV di Roma.\nDescrizione.\nLa necropoli fu scoperta casualmente, nel marzo 2003, dal proprietario di un'area agricola, durante lo scasso del terreno per impiantare un uliveto. Le successive indagini archeologiche effettuate dalla Soprintendenza Archeologica di Roma, accertarono la presenza di una tomba a camera. Nel 2007, le indagini archeologiche preliminari a dei lavori di edilizia abitativa, hanno portato alla luce sette sepolcri.\nLa necropoli si trovava a circa quattro chilometri a sud est da Veio, e probabilmente era collegata alla via Veientana, che collegava la citt\u00e0 etrusca, al Tevere, e i sepolcri sono riferibili ad un periodo che si estende dalle prime di et\u00e0 protostorica (IX secolo a.C.) e all'et\u00e0 arcaica (VI secolo a.C.).\nGli scavi archeologici all'interno delle tombe, hanno riportato alla luce materiali di corredo dei defunti di vario tipo, come anfore, olle e calici, tra i quali spicca un kantharos, una coppa per bere diffusa in ambito greco ed etrusco, decorato con una scena di navigazione.\nIl kantharos, solitamente utilizzato con funzione cerimoniale nei banchetti ed inserito nei sepolcri per indicare lo status elevato del defunto, presenta le forme costruttive tipiche dell'area veiente-romana, caratterizzate da una vasca larga e bassa su piede ad anello, gi\u00e0 osservate in reperti ritrovati a Veio, Osteria dell'Osa, Laurentum e Castel di Decima.\nSu entrambi i lati \u00e8 raffigurata una imbarcazione etrusca, con probabili funzioni mercantili; oltre al natante e alle sue componenti, tra le quali spicca una scaletta per la discesa a terra, sono rappresentati figure umane, un armato, dei vogatori e un passeggero, oltre che un cavallo, cosa questa inconsueta in oggetti di questo tipo. Altra particolarit\u00e0 delle raffigurazioni, \u00e8 il fatto che sia stato reso visibile l'interno dello scafo."}
{"id": "8389219", "revid": "767487", "url": "https://it.wikipedia.org/wiki?curid=8389219", "title": "I quarantesimi ruggenti", "text": "I quarantesimi ruggenti (\"Les quaranti\u00e8mes rugissants\") \u00e8 un film del 1982 diretto da Christian de Chalonge."}
{"id": "8389226", "revid": "729019", "url": "https://it.wikipedia.org/wiki?curid=8389226", "title": "Bellator 226", "text": "Bellator 226: Bader vs. Kongo \u00e8 stato un evento di arti marziali miste tenuto dalla Bellator MMA il 7 settembre 2019 al SAP Center di San Jose negli Stati Uniti."}
{"id": "8389233", "revid": "174925", "url": "https://it.wikipedia.org/wiki?curid=8389233", "title": "Congress Hall", "text": "La Congress Hall \u00e8 un edificio della citt\u00e0 di Filadelfia che fu sede del Congresso degli Stati Uniti dal 1790 al 1800. L'edificio si trova in Chestnut Street, vicino a Independence Hall. Ora fa parte del Parco storico nazionale dell'indipendenza.\nStoria.\nLa citt\u00e0 di Filadelfia aveva gi\u00e0 servito come capitale durante la guerra d'indipendenza americana e l'Independence Hall era il luogo di incontro del Congresso continentale. Esso termin\u00f2 dopo i disordini in citt\u00e0 nel 1793. La costruzione della Congress Hall inizi\u00f2 nel 1787. L'edificio \u00e8 stato progettato come tribunale per la contea di Philadelphia. L'edificio fu completato due anni dopo l'inizio della costruzione. Nel 1790, Filadelfia divenne la capitale temporanea dell'America fino a quando Washington D.C. non fu pronta per l'uso.\nDal 6 dicembre 1790 al 14 maggio 1800, l'edificio fu utilizzato dal Congresso degli Stati Uniti. In questo periodo nel 1791 fu ratificata la Carta dei diritti e vi fu la seconda inaugurazione (nel 1793) di George Washington e quella di John Adams nel 1797 come presidente. Dopo che il Congresso si trasfer\u00ec a Washington, l'edificio ricopr\u00ec la sua funzione originale di tribunale della contea.\nL'edificio cadde in rovina nella seconda met\u00e0 del XIX secolo. La sala congressi fu restaurata nel 1896 sotto la direzione dell'architetto George Champlin Mason Jr. Negli anni '30, vi fu una forte lobby per la creazione di un parco storico nazionale dell'indipendenza che fu finalmente realizzato nel 1956. L'edificio \u00e8 attualmente gestito dal National Park Service. Vengono organizzate visite guidate al suo interno."}
{"id": "8389234", "revid": "767487", "url": "https://it.wikipedia.org/wiki?curid=8389234", "title": "Malevil", "text": "Malevil \u00e8 un film del 1981 diretto da Christian de Chalonge.\nIl film \u00e8 un adattamento del romanzo omonimo di fantascienza post apocalittica del 1972 dello scrittore francese Robert Merle."}
{"id": "8389237", "revid": "1342360", "url": "https://it.wikipedia.org/wiki?curid=8389237", "title": "Professional'nyj Futbol'nyj Klub Kryl'ja Sovetov Samara 2016-2017", "text": "Questa voce raccoglie le informazioni riguardanti il Kryl'ja Sovetov Samara nelle competizioni ufficiali della stagione 2016-2017.\nStagione.\nIn campionato, alla dopo appena due presenze consecutive in massima serie, la squadra retrocesse direttamente, finendo quindicesimo a pari punti con l', ma con gli scontri diretti a sfavore (1-1 all'andata in casa, sconfitta 2-0 al ritorno).\nIn coppa, dopo la vittoria esterna contro il (club di seconda divisione) ai sedicesimi, arriv\u00f2 la sconfitta agli ottavi in casa contro la ."}
{"id": "8389253", "revid": "62004", "url": "https://it.wikipedia.org/wiki?curid=8389253", "title": "Martin Ri\u0161ka", "text": ""}
{"id": "8389254", "revid": "690118", "url": "https://it.wikipedia.org/wiki?curid=8389254", "title": "BTR-4", "text": "Il BTR-4 \"Bucefalo\" \u00e8 un veicolo trasporto truppe (APC) a otto ruote a trazione integrale con formula 8x8, sviluppato in Ucraina dal Kharkiv Morozov Machine Building Design Bureau e prodotto nello stabilimento Zavod imeni V.O. Malysheva.\nIl BTR-4 \"Bucefalo\" \u00e8 destinato al trasporto di soldati di unit\u00e0 meccanizzate e al supporto del fuoco in battaglia. Il BTR-4 \u00e8 usato per equipaggiare unit\u00e0 in grado di combattere in varie condizioni, in particolare quando usano armi nemiche di distruzione di massa. L'APC pu\u00f2 essere la macchina base per unit\u00e0 speciali di risposta rapida e marine . Il BTR-4 pu\u00f2 eseguire le attivit\u00e0 impostate tutto il giorno, in diverse condizioni climatiche, su strade con diversa copertura e in condizioni di fuoristrada completo. Intervallo di temperatura dell'aria di funzionamento da -40 a +55 \u00a0 \u00b0C .\nStoria della creazione.\nIl concetto di un'auto blindata \u00e8 stato sviluppato nei primi anni 2000 dall'ufficio di progettazione meccanica di ingegneria di Kharkov . Il prototipo dimostrativo \u00e8 stato presentato per la prima volta al pubblico nel giugno 2006 alla mostra Aviasvit-21 a Kiev. Le prove di sbarco del corazzato per il trasporto di personale corazzato si sono concluse nel gennaio 2007 . La produzione in serie \u00e8 iniziata nel 2008 dopo aver ricevuto l'approvazione del Ministero della Difesa dell'Ucraina.\nIl 24 luglio 2012, il BTR-4E \u00e8 stato adottato dalle forze armate ucraine. Nel maggio 2016, il presidente dell'Ucraina Petro Poroshenko ha assegnato agli sviluppatori BTR-4E il Premio di Stato dell'Ucraina per la scienza e la tecnologia, e un premio onorario anche agli specialisti dell'impresa statale \u00abKharkov Design Bureau for Mechanical Engineering O. \u00a0 O. \u00a0 Morozova \u00bb.\nAvvio della produzione in serie.\nNel maggio 2016, la produzione in serie \u00e8 stata avviata presso la ZhBTZ. Successivamente, l'intera produzione di BTR-4 sar\u00e0 istituita a Zhytomyr, il che consentir\u00e0 di aumentarne la produzione.\nDescrizione del design.\nA differenza della famiglia di mezzi corazzati sovietici ( BTR-60 / 70 / 80 ) e delle loro modifiche, il BTR-4 \u00e8 un nuovissimo sviluppo puramente ucraino . La disposizione interna \u00e8 simile a quella dei progetti occidentali, come il corazzato tedesco \"Fuchs\", con un compartimento del guidatore e del comandante nella parte anteriore dello scafo, il compartimento del motore al centro e il compartimento truppe nella parte posteriore. Si accede al compartimento di atterraggio attraverso le porte posteriori e i portelli del tetto e il compartimento di controllo della macchina \u00e8 dotato di porte sui lati del corpo.\nLa struttura del veicolo.\nLa custodia BTR-4 \u00e8 modulare, completamente sigillata, blindata, realizzata con fogli laminati in acciaio ed \u00e8 una struttura portante su cui sono installati tutti i gruppi e i meccanismi della macchina. Secondo STANAG 4569, la macchina ha un secondo livello di protezione (Livello 2).\nIl mezzo \u00e8 in grado di fluttuare sugli ostacoli d'acqua grazie a propulsori a getto d'acqua montati nella parte posteriore dello scafo sui lati. Per superare l'ostruzione dell'acqua, senza lasciare il corazzato di trasporto del personale, il conducente attiva lo schermo del riflettore e attiva le pompe di drenaggio."}
{"id": "8389257", "revid": "767487", "url": "https://it.wikipedia.org/wiki?curid=8389257", "title": "William Howe (naturalista)", "text": "Biografia.\nMolto poco si conosce della sua vita, di dove sia nato e morto. Le uniche notizie riguardano la pubblicazione di un trattato dal titolo \"Phytologia Britannica, natales exhibens indigenarum stirpium sponte emergentium\" pubblicato nel 1650. Il trattato fu la prima pubblicazione conosciuta sulla flora delle Isole britanniche. Sulla base di questo trattato il naturalista Christopher Merret pubblic\u00f2 il suo \"Pinax rerum naturalium britannicarum\" nel 1667."}
{"id": "8389258", "revid": "110157", "url": "https://it.wikipedia.org/wiki?curid=8389258", "title": "Chiesa di San Francesco (Filottrano)", "text": "La chiesa San Francesco \u00e8 un luogo di culto cattolico di Filottrano (AN), nelle Marche.\nRappresenta uno dei pi\u00f9 importanti monumenti dell'abitato e un notevole esempio di stile tardobarocco della regione.\nSorge al centro del paese, chiudendo con il fianco sinistro la piazza principale ove sorge il Palazzo comunale.\nStoria e descrizione.\nIn questo luogo, nel XIV secolo si stabilirono i frati conventuali che vi eressero una prima chiesa dedicata a San Rocco. Di questo edificio si conserva ancor oggi il portale, quattrocentesco, sulla facciata, arricchito dagli stemmi delle famiglie nobili committenti.\nNel 1531 venne iniziata la costruzione dell'odierna chiesa dedicata a San Francesco. La facciata \u00e8 rimasta incompiuta, e l'interno venne completamente rimaneggiato nel XVIII secolo.\nL'interno, di grandi dimensioni, \u00e8 di chiaro stile tardobarocco, ricco di decorazioni a stucco in toni bianchi e avorio. Si presenta a navata unica con due altari per ogni lato, presbiterio rialzato con abside semicircolare e cupola. Lo spazio \u00e8 ritmato longitudinalmente da grandi semi-colonne corinzie scanalate addossate alle pareti che reggono un cornicione fortemente aggettante dal quale parte la volta a botte lunettata.\nGli altari, impreziositi da marmi policromi, accolgono diverse tele, fra cui emergono la pala dell\u2019altar maggiore raffigurante la \"Madonna del Rosario\", del 1571, di Ercole Ramazzani, e la \"Resurrezione di Lazzaro\", opera del 1543 del fanese Pompeo Morganti\nIl presbiterio, chiuso da balaustra con puttini in marmo rosa del Settecento, accoglie un elegante coro ligneo coevo."}
{"id": "8389260", "revid": "767487", "url": "https://it.wikipedia.org/wiki?curid=8389260", "title": "Un lenzuolo non ha tasche", "text": "Un lenzuolo non ha tasche (\"Un linceul n'a pas de poches\") \u00e8 un film del 1974 diretto da Jean-Pierre Mocky.\nIl film, di produzione francese, \u00e8 basato sul romanzo di Horace McCoy \"No pockets in a shroud\"."}
{"id": "8389261", "revid": "76963", "url": "https://it.wikipedia.org/wiki?curid=8389261", "title": "Hansj\u00f6rg Felmy", "text": "La sua carriera di attore si \u00e8 svolta tra il 1957 ed il 1995, con numerose comparse e ruoli in film e serie TV. \nBiografia.\nNacque in una famiglia ugonotta ed era figlio di Hellmuth Felmy (1885-1965), generale dell'aeronautica tedesca e criminale di guerra. Dalla met\u00e0 degli anni '90 soffr\u00ec di osteoporosi e mor\u00ec nella sua casa di Eching.\nLo si ricorda per aver interpretato il commissario Heinz Haferkamp in 20 episodi di Tatort dal 1974 al 1980 e il dipendente della Stasi Heinrich Gerhard nel film di spionaggio Il sipario strappato."}
{"id": "8389269", "revid": "775372", "url": "https://it.wikipedia.org/wiki?curid=8389269", "title": "Partito Comunista Taiwanese", "text": "Il Partito Comunista Taiwanese \u00e8 stato un partito politico comunista di Taiwan. Fu fondato dai membri della Lega Autogovernativa e Democratica di Taiwan. Era alleato con il Partito Laburista Taiwanese.\nIl partito \u00e8 stato ufficialmente formato il 15 aprile 1928 nella Concessione francese di Shanghai. La sua pianificazione risale al 1925, quando gli studenti taiwanesi formati a Mosca iniziarono a contattare persone con idee simili in Cina e Giappone. Alla fine del 1927, il Comintern aveva incaricato i comunisti giapponesi, che erano stati organizzati dal 1922, di redigere carte politiche e organizzative (\u7db1\u9818) per un \"Partito comunista giapponese, ramo nazionale di Taiwan\". A seguito della bozza, Lin Mu-shun e Hsieh Hsueh-hung si incontrarono segretamente a Shanghai con altri sette, tre dei quali rappresentavano rispettivamente i partiti comunisti cinese, coreano e giapponese, per formare la nascente organizzazione. La prima sede del Partito Comunista Taiwanese si trovava nella concessione francese di Shanghai.\nNel 1931, il Comintern elev\u00f2 lo status del gruppo da ramo di partito a quello di partito a tutti gli effetti, di cui era direttamente responsabile.\nLo statuto del 1928 assoggettava al partito giapponese l'organizzazione dei comunisti taiwanesi. Politicamente, il partito ha descritto la \"nazione taiwanese\" (Taiwan Minzu) come i discendenti dell'esercito di Koxinga e in seguito dei coloni della Cina sudorientale. Sia Koxinga che altri sovrani manci\u00f9 stabilirono un sistema feudale, che, a suo avviso, inizi\u00f2 a disintegrarsi con l'introduzione della capitale occidentale del XIX secolo nell'isola.\nLa Repubblica di Formosa rappresentava un movimento rivoluzionario di proprietari terrieri feudali, mercanti e patrioti radicali, ma era destinata al fallimento data l'immaturit\u00e0 della classe capitalista autoctona. Ha visto il capitalismo di Taiwan essere completamente dipendente dalla sua controparte giapponese.\nLa rivoluzione proletaria sarebbe guidata dalla contraddizione tra il capitale giapponese dominante e il capitale autoctono (e poco sviluppato) e gli elementi feudali rurali. L'obiettivo del partito era quello di unire gli operai e i contadini. Per raggiungere questo obiettivo, il partito avrebbe usato l'Associazione culturale taiwanese di sinistra come piattaforma e fronte legale, ed avrebbe esposto le \"bugie\" del Partito Popolare Taiwanese, che si era mosso verso sinistra sotto la guida di Chiang Wei-shui.\nSebbene ai comunisti giapponesi fosse stato affidato il compito di guidare il ramo taiwanese, la massiccia repressione nel Giappone vero e proprio, a partire dal 1928, lasci\u00f2 i taiwanesi alla deriva. Anche alcuni studenti di sinistra sono stati costretti a tornare a Taiwan. La leadership \u00e8 toccata a Hsieh Hsueh-hung per riorganizzarsi alla luce di tale sviluppo.\nIl partito ha cercato di organizzare i lavoratori nelle industrie ancora non organizzate, compresi i settori dei trasporti e delle miniere nel nord di Taiwan. Quadri di partito furono mandati a diffondere propaganda nelle fattorie di Yilan e nelle miniere di Chilung, con alterne fortune. A Taipei, il partito ha guidato uno sciopero fallito dei tipografi. Nel sud dell'isola, i quadri hanno scatenato uno sciopero dei ferrovieri a Kaohsiung. Nel complesso, tuttavia, il Partito Comunista Taiwanese non fu n\u00e9 attivo n\u00e9 di successo come l'Alleanza dei lavoratori taiwanesi, che era affiliata al Partito Popolare di Taiwan.\nLa riunione ha avuto pi\u00f9 successo nell'organizzare i contadini. In precedenza, un movimento di agricoltori dalla base si era diffuso rapidamente nel 1925, portando alla creazione dell'Unione dei contadini taiwanesi a livello dell'isola. Il Partito Comunista Taiwanese fu in grado di coltivare la sua fazione all'interno dell'Unione e alla fine del 1928 l'Unione dichiar\u00f2 apertamente il suo sostegno ai comunisti. A quel tempo, la grande depressione del 1930 fu vista da molti comunisti in tutto il mondo come un segno che la rivoluzione del proletariato era sul punto di esplodere. Anche gli sforzi bellici del Giappone in Cina si erano impantanati. Nel 1931 l'Unione dei contadini guidata dal Partito Comunista Taiwanese addestrava segretamente gli agricoltori (molti di etnia Hakka) in preparazione alla lotta armata per formare un soviet, che alcuni credevano avrebbe presto ottenuto il sostegno del Partito Comunista Cinese. Una fuga di notizie ha permesso alle autorit\u00e0 di liquidare un gruppo chiave, bloccando quel piano.\nFin dal suo inizio, il Partito Comunista Taiwanese aveva in programma di infiltrarsi nell'Associazione Culturale, che era gi\u00e0 di sinistra, dopo che un gruppo di leader moderati e conservatori se ne era andato nel 1927. Era una piattaforma conveniente che poteva fungere da facciata legale. Il terzo congresso (1929) vide i comunisti riuscire ad eleggere diversi quadri nel comitato centrale dell'Associazione. Hanno proceduto a eliminare la leadership dei restanti conservatori e della sinistra non del Partito Comunista Taiwanese, in particolare Lien Wenqing.\nTra il 1931 e il 1933, le autorit\u00e0 arrestarono 107 membri del Partito Comunista Taiwanese, che furono condannati a pene detentive fino a 15 anni. Alcuni sono morti in prigione.\nInizialmente, il partito era stato sotto l'influenza del teorico giapponese Yamakawa Hitoshi, che sosteneva l'unione degli operai, dei contadini e della piccola borghesia per formare un partito di massa. Il Comintern inizialmente favor\u00ec anche l'unione dei comunisti con le forze borghesi per condurre una guerra antimperialista di liberazione nazionale. Lo statuto del Partito Comunista Taiwanese del 1931, tuttavia, rifletteva una nuova valutazione che minimizzava il potenziale rivoluzionario della borghesia. La lotta di classe doveva essere la priorit\u00e0. Hsieh, il leader fino ad allora, si oppose alla nuova svolta. Lei e i suoi sostenitori sono stati costretti a lasciare il partito.\nNon ci sono prove che i membri sopravvissuti del partito siano riusciti a ricostituire il Partito Comunista Taiwanese dopo la resa del Giappone alle forze alleate. Tuttavia, durante i due anni tra il 1945 e le conseguenze dell'incidente del 28 febbraio, alcuni membri del passato (in particolare Hsieh Hs\u00fceh-hung) parteciparono all'azione antigovernativa. La repressione del Kuomintang port\u00f2 una parte di loro a fuggire nella Cina continentale, dove si unirono ai ranghi del Partito Comunista Cinese. Alcuni dei sopravvissuti fuggirono nella Hong Kong occupata dai britannici e formarono la Lega Autogovernativa e Democratica di Taiwan nel novembre 1947. Le attivit\u00e0 comuniste dopo la \"retrocessione\" nazionalista del 1949 a Taiwan furono quindi dirette sotto gli auspici del Partito Comunista Cinese. Il Partito Laburista Taiwanese \u00e8 stato formato nel 1989 e proclama di avere legami storici con il Partito Comunista di Taiwan.\nDopo la revoca della legge marziale nel 1987, sono stati fatti tentativi per ristabilire una parte legale con lo stesso nome. Tuttavia, le richieste al Ministero degli Interni della Repubblica di Cina sono state respinte sulla base del fatto che l'articolo 2 della Legge sull'organizzazione civica vieta alle organizzazioni e alle attivit\u00e0 civiche di promuovere il comunismo. Successivamente, nel 1989, \u00e8 stato fondato il Partito del Lavoro, che si considera il successore ideologico del Partito Comunista di Taiwan.\nIl 20 luglio 2008 \u00e8 stato fondato il Partito Comunista di Taiwan, lo stesso giorno in cui la Corte Costituzionale di Taiwan ha dichiarato incostituzionale il divieto del comunismo.\nL'anno successivo furono fondati altri due partiti. Il 31 marzo 2009 \u00e8 stato fondato il Partito Comunista della Repubblica di Cina e, nello stesso anno, il Partito Comunista Democratico di Taiwan.\nIl Partito Comunista Cinese non ha mostrato alcun interesse recente nella promozione del comunismo a Taiwan e, a partire dal 2005, la maggior parte dei suoi sforzi sono diretti a promuovere il nazionalismo cinese a Taiwan, il che ha portato a relazioni sempre pi\u00f9 calde con la Coalizione pan-azzurra. Tuttavia, nel 2000, Dai Chung, residente a Taiwan, si \u00e8 autoproclamato un \"ramo della provincia di Taiwan\" del Partito Comunista Cinese senza richiedere lo status ufficiale di partito politico e senza alcun sostegno o interesse da parte del Partito Comunista Cinese."}
{"id": "8389272", "revid": "1708498", "url": "https://it.wikipedia.org/wiki?curid=8389272", "title": "Equus asinus var. albina", "text": ""}
{"id": "8389275", "revid": "643662", "url": "https://it.wikipedia.org/wiki?curid=8389275", "title": "Professional'nyj Futbol'nyj Klub Kryl'ja Sovetov Samara 2018-2019", "text": "Questa voce raccoglie le informazioni riguardanti il Kryl'ja Sovetov Samara nelle competizioni ufficiali della stagione 2018-2019.\nStagione.\nLa squadra fin\u00ec tredicesima in campionato, salvandosi grazie alla vittoria nei play-out nel doppio confronto con il .\nIn coppa dopo la vittoria esterna sul , giunta solo ai supplementari, la squadra fu esclusa agli ottavi dopo la sconfitta casalinga col "}
{"id": "8389279", "revid": "767487", "url": "https://it.wikipedia.org/wiki?curid=8389279", "title": "I cinesi a Parigi", "text": "I cinesi a Parigi (\"Les Chinois \u00e0 Paris\") \u00e8 un film del 1974 diretto da Jean Yanne."}
{"id": "8389280", "revid": "123729423", "url": "https://it.wikipedia.org/wiki?curid=8389280", "title": "Partito Comunista di Taiwan", "text": "Il Partito Comunista di Taiwan \u00e8 un partito politico socialdemocratico taiwanese. Il partito non intrattiene rapporti con il Partito Comunista della Repubblica Popolare Cinese."}
{"id": "8389281", "revid": "287204", "url": "https://it.wikipedia.org/wiki?curid=8389281", "title": "Lascaris di Ventimiglia (disambigua)", "text": ""}
{"id": "8389285", "revid": "986213", "url": "https://it.wikipedia.org/wiki?curid=8389285", "title": "Luigi Giuseppe Lasagna", "text": "Biografia.\nNato a Montemagno nel 1850, entra nel 1862 all'oratorio di Valdocco per frequentare il ginnasio. Tre anni dopo, si trasfer\u00ec al collegio Mirabello, sotto la direzione di p. Giovanni Bonetti. Con l'aiuto di don Bosco divenne salesiano e fu inviato missionario in America Latina, nel 1876. Il 10 marzo 1893 fu eletto da papa Leone XIII vescovo titolare di Oea e ordinato il 12 marzo seguente dal cardinale Lucido Maria Parocchi.\nDom Lu\u00eds inizia il ministero missionario in Uruguay e diventa direttore del Colegio de Villa Col\u00f3n. Nel 1881 inaugura una stazione meteorologica, fondando successivamente un'universit\u00e0 cattolica e una scuola superiore di agricoltura. Nel 1883 inizi\u00f2 il ministero in Brasile.\nMor\u00ec nel 1895 a Juiz de Fora, a soli 45 anni, vittima di un incidente ferroviario, schiacciato da due treni dell\"'Estrada de Ferro Central do Brasil\". Nello stesso incidente morirono anche sette suore, altri cinque sacerdoti e un fuochista.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8389286", "revid": "116578824", "url": "https://it.wikipedia.org/wiki?curid=8389286", "title": "Bivanga", "text": "La bivanga \u00e8 un attrezzo agricolo, evoluzione della vangatrice. \nLa bivanga, essendo dotata di una doppia fila di utensili, pu\u00f2 lavorare ad una profondit\u00e0 fino al doppio di quella della semplice vangatrice o, in alternativa, raddoppiare la velocit\u00e0 di avanzamento.\nStoria.\nAttrezzo moderno, presentato al pubblico alla fiera Eima International nel 1987 dalla ditta Selvatici. \nSempre nell'edizione del 1987 riceve il premio di novit\u00e0 tecnica dell'EIMA.\n\u00c8 stato tra i primi attrezzi riconosciuti innovativi dalla Legge 752.\nCaratteristiche.\nLa seconda vanga, al momento in cui avviene il movimento di risalita, esercita un importante effetto di rotazione che:"}
{"id": "8389288", "revid": "1146433", "url": "https://it.wikipedia.org/wiki?curid=8389288", "title": "XXI Corpo d'armata", "text": ""}
{"id": "8389289", "revid": "767487", "url": "https://it.wikipedia.org/wiki?curid=8389289", "title": "Cari amici miei...", "text": "Cari amici miei... (\"Les gaspards\") \u00e8 un film del 1974 diretto da Pierre Tchernia."}
{"id": "8389290", "revid": "6923", "url": "https://it.wikipedia.org/wiki?curid=8389290", "title": "Arno Arutjunovi\u010d Babad\u017eanjan", "text": "Figlio di due insegnanti, inizia a studiare musica in tenera et\u00e0 dietro indicazione di Aram Il'i\u010d Cha\u010daturjan che lo not\u00f2 nel 1926. Nel 1928 entra nel conservatorio di Erevan."}
{"id": "8389293", "revid": "123168726", "url": "https://it.wikipedia.org/wiki?curid=8389293", "title": "Agnese di Mansfeld-Eisleben", "text": "Dopo un'odissea durata molti anni, durante la quale lei e il marito cercarono rifugio in svariate parti della Germania settentrionale, Gebhard rinunci\u00f2 alle sue pretese sull'Elettorato di Colonia. Si stabilirono quindi a Strasburgo dove lui ottenne una posizione all'interno del capitolo della cattedrale. Dopo essere rimasta vedova nel 1601, Agnese ottenne la protezione del Duca di W\u016brttemberg, anch'esso cacciato dal suo ducato.\nRelazione con l'Arcivesco di Colonia.\nAgnese era figlia di Giovanni Giorgio I di Mansfeld-Eisleben (1515 - 14 agosto 1579) e della moglie Caterina di Mansfeld-Hinterort (1521/1525 - 1580/1583). Nata e cresciuta nella citt\u00e0 di Mansfeld, in Sassonia, da adulta Agnese divenne una canonica protestante in un convento a Gerresheim, attualmente un quartiere di D\u00fcsseldorf. La sorella di Agnese, Sibilla, viveva a Colonia, avendo sposato il \"freiherr\" Peter von Kriechingen; bench\u00e9 fosse un membro del convento, Agnese non era legata ad esso ed era libera di muoversi per la citt\u00e0. Durante una visita alla sorella incontr\u00f2 l'Elettore di Colonia, Gebhard, Truchsess von Waldburg. Descritta come una bellissima donna (conosciuta con il soprannome de \"l'amabile ragazza di Mansfeld\"), lui inizi\u00f2 a corteggiarla ed iniziarono una \"liaison\". Due dei fratelli di Agnese, Hoyer ed Ernesto, fecero visita a Gebhard al palazzo arcivescovile presso il capoluogo dell'elettorato a Bonn, e lo convinsero a sposarla.\nElla insistette affinch\u00e9 Gebhard si convertisse prima al Calvinismo. Le difficolt\u00e0 della conversione di un arcivescovo cattolico, nonch\u00e9 principe elettore del Sacro Romano Impero, erano gi\u00e0 state affrontate in precedenza da altri: Ermanno di Wied si era anch'esso convertito al Protestantesimo ed aveva rinunciato alle proprie cariche. Similarmente, l'immediato predecessore di Gebhard, Salentino IX di Isenburg-Grenzau, aveva rinunciato all'incarico per sposarsi quando era diventato ormai chiaro che il proprio lignaggio familiare si sarebbe altrimenti estinto.\nIn un primo momento Gebhard aveva pensato anch'egli di rinunciare alla carica, ma molti dei suoi sostenitori all'interno del capitolo della cattedrale lo convinsero che avrebbe potuto mantenere sia Agnese che l'Elettorato. Poco prima del Natale del 1582, dal pulpito della cattedrale di Colonia egli proclam\u00f2 la Riforma dell'arcivescovato, stabilendo che il Protestantesimo ed il Cattolicesimo sarebbero coesistiti in parit\u00e0 nell'arcidiocesi.\nQuesta dichiarazione di parit\u00e0 tra il Protestantesimo ed il Cattolicesimo nel territorio di un Elettorato contravveniva a quanto sancito con la Pace di Augusta del 1555. Questo trattato, a cui avevano aderito tutti gli stati del Sacro Romano Impero, confermava la coesistenza di Luteranesimo e Cattolicesimo in alcune specifiche entit\u00e0 governative dove entrambe le confessioni erano gi\u00e0 presenti, ma in tutte le altre regioni vigeva il principio del \"cuius regio, eius religio\", secondo il quale la religione del sovrano diveniva la religione dei suoi sudditi. Qualunque altra fede cristiana, compreso il Calvinismo, erano invece considerate eresie.\nUna coppia malassortita.\nLa conversione di Gebhard sotto l'influenza di Agnese cre\u00f2 scompiglio nei circoli aristocratici del Sacro Romano Impero. Discendente dei siniscalchi ereditari di Waldburg, Gebhard proveniva da un lignaggio di convinti sostenitori del Cattolicesimo, difensori di quella che consideravano la fede universale: uno dei suoi zii era vescovo di Augusta, mentre il fratello del nonno era stato generale durante la guerra dei contadini tedeschi del 1525 e gioc\u00f2 un ruolo chiave nella distruzione dell'esercito dei popolani ribelli. La sua famiglia era da lungo sostenitrice delle politiche ed aspirazioni dinastiche degli Asburgo, nonch\u00e9 consiglieri chiave nella gestione delle difficili relazioni imperiali con il circolo imperiale di Svevia. Gebhard stesso era stato cresciuto nelle tradizioni cattoliche e la sua educazione era stata fortemente influenzata dai gesuiti. La sua carriera era stata unicamente improntata ad ottenere una posizione prominente nelle gerarchie ecclesiastiche e la sua elezione ad Arcivescovo di Colonia, in uno scontro serrato con il candidato del casato di Wittelsbach, non era sicuramente dovuta alla sua diligenza ed osservanza religiosa, bens\u00ec alla forte influenza della propria famiglia presso le istituzioni imperiali.\nAl contrario, Agnese proveniva da una famiglia di luterani convinti: la citt\u00e0 in cui era nata e dove era stata cresciuta, che portava anche nel cognome, Eisleben, era la citt\u00e0 natale di Martin Lutero. Suo padre e i suoi zii erano stati tra i firmatari del \"Liber Concordiae\", fissato nel 1580 come lo \"standard\" religioso per la fede luterana. Lutero stesso aveva aiutato nel sanare delle dispute successorie tra gli zii e i fratelli di Agnese. La sua affiliazione alla comunit\u00e0 religiosa di Gerresheim era dovuta alla sua nobilt\u00e0 e alle sue relazioni familiari. Nonostante provenisse dal ramo ormai impoverito dell'antica Casata di Mansfeld, la sua famiglia continuava ad esercitare una certa influenza nei circoli imperiali, in Sassonia e in ambito religioso, bench\u00e9 \u00e8 poco chiaro il motivo per cui venne posta in un convento calvinista.\nIl loro matrimonio provoc\u00f2 uno scandalo all'interno dell'Impero. All'et\u00e0 di ventisette anni, Gebhard sembrava aver apparentemente rinunciato all'idea di sposarsi avendo accettato di intraprendere la carriera ecclesiastica solitamente riservata ai figli cadetti delle famiglie nobili. Se si fosse convertito al Luteranesimo e avesse rinunciato alle responsabilit\u00e0 di vescovo ed elettore, il matrimonio avrebbe sicuramente portato a delle difficolt\u00e0 nei circoli sociali in cui gravita, ma la sua volont\u00e0 di mantenere il vescovato e l'elettorato e la sua dichiarazione che da quel momento in poi l'elettorato sarebbe divenuto una sua propriet\u00e0 dinastica, rese lo sposalizio di importanza politica cruciale. Ulteriore elemento rilevante fu il fatto che si fosse convertito al Calvinismo, ritenuto un'eresia, in quanto non era una delle due professioni di fede accettate dalla Pace di Augusta.\nGuerra di Colonia.\nNotizie su un possibile matrimonio divennero di pubblico dominio nel 1582, ma ancora non era chiaro quali fossero le intenzioni di Gebhard. I precedenti storici lasciavano supporre che egli avrebbe rinunciato alle cariche prima del matrimonio, ma abbondavano le voci che egli avrebbe convertito l'Elettorato al Protestantesimo, finanche in maniera forzosa. All'intero e ai confini dell'Elettorato di Colonia, i suoi sostenitori e i suoi oppositori radunarono le loro truppe, armarono le guarnigioni, ammassarono riserve di cibo e si prepararono alla guerra. Il 19 dicembre 1582 Gebhard annunci\u00f2 la sua conversione - nelle sue parole - dal \u00abbuio del Papato alla Luce\u00bb della Parola di Dio. La sua proclamazione della Riforma dal pulpito della cattedrale nella citt\u00e0 imperiale di Colonia stabil\u00ec il Calvinismo come opzione religiosa all'interno dell'Elettorato. Egli intendeva inoltre tramutare l'Elettorato in una propriet\u00e0 dinastica, generando cos\u00ec una rivolta tra gli altri principi elettori: la trasformazione di un importante principato ecclesiastico in un ducato dinastico e secolare avrebbe introdotto anche nell'Elettorato il principio del \"cuius regio, eius religio\". Secondo questo principio infatti tutti i sudditi di Gebhard avrebbero dovuto convertirsi alla sua fede.\nLa conversione dell'Arcivescovo di Colonia al Protestantesimo innesc\u00f2 delle ripercussioni religiose e politiche in tutto il Sacro Romano Impero. La conversione di Gebhard aveva delle implicazioni importanti per il funzionamento futuro del processo elettorale dell'Impero, che era stato stabilito con la Bolla d'Oro del 1356. Il concilio che era stato convocato per decidere sulla situazione continu\u00f2 per pi\u00f9 anni e si trasfer\u00ec anche in altre citt\u00e0; bench\u00e9 in pi\u00f9 occasioni sembr\u00f2 che si stesse per arrivare ad una conclusione diplomatica della crisi, un accordo in realt\u00e0 non arriv\u00f2 mai. Venne anche offerta una somma di denaro a Gebhard affinch\u00e9 rinunciasse alle sue pretese, ma egli rifiut\u00f2 adducendo i suoi alti principi religiosi e morali.\nAgnese e Gebhard si sposarono il 2 febbraio 1583 a Bonn e si rifugiarono nella residenza di campagna dell'Elettorato, a Poppelsdorf, per celebrare le nozze. Nel giro di poche settimane il capitolo della cattedrale depose Gebhard, eleggendo al suo posto l'antico rivale, Ernesto di Baviera, che immediatamente inizi\u00f2 a radunare un esercito, supportato dai fratelli, il duca Guglielmo V di Baviera e Ferdinado. Durante la primavera e l'estate anche Agnese e Gebhard si comportarono alla stessa stregua, viaggiando in diverse parti dell'Elettorato per cercare di formare una propria armata e diffondendo la causa protestante. In ottobre i fratelli di Ernesto penetrarono nell'Elettorato da Sud, vicino a Coblenza, lasciando, nella loro avanzata verso Settentrione, una scia di distruzione. Agnese e Gebhard si diedero alla fuga, dal momento che Poppelsdorf, successivamente Godesberg ed infine anche il capoluogo Bonn vennero sconfitti e distrutti.\nInizialmente a coppia fugg\u00ec a Vest Recklinghausen, un feudo dell'Elettorato, dove Agnese e Gebhard incoraggiarono il movimento iconoclastico che aveva portato alla distruzione di molti siti religiosi amati e conosciuti; la Riforma era gi\u00e0 arrivata a Vest e Recklinghausen e molti degli abitanti si erano gi\u00e0 convertiti alla nuova fede. La lotta iconoclastica, portata avanti principalmente dalle truppe di Gebhard e non dagli abitanti stessi, alien\u00f2 il popolo da Gebhard, dalla moglie e dalla loro causa. Con il supporto della popolazione locale, l'esercito cattolico cacci\u00f2 la coppia da Recklinghausen. Gebhard riuscirono a fuggire con circa 1.000 cavalieri e dei fanti.\nSegu\u00ec un'odissea durata molti anni, con Agnese ed il marito che cercarono rifugio nei territori settentrionali dell'Elettorato, presso il castello di Arensberg e successivamente nella citt\u00e0 di Delft, presso Guglielmo I d'Orange. Vivendo nei Paesi Bassi, divennero intimi con l'inviato della regina Elisabetta I d'Inghilterra, Robert Dudley, I conte di Leicester, con il quale iniziarono delle lunghe negoziazioni per perorare la causa di Gebhard presso la corte elisabettiana. Questi sforzi per\u00f2 fallirono nel loro tentativo di ottenere aiuti per proseguire la guerra, sia da parte dell'Inghilterra che da parte di chiunque altro. Secondo alcune fonti, nel 1585 Agnese si rec\u00f2 in Inghilterra in un disperato tentativo di ottenere la protezione di Elisabetta I, ma gli storici moderni tendono a ritenerle prive di fondamento.\nDopo che l'Elettorato, una volta ricco e prosperoso, venne rovinato dalla guerra, Gebhard, nel 1588, rinunci\u00f2 alle proprie pretese a favore di Ernesto di Baviera, che nel frattempo era riuscito ad ottenere l'aiuto del potente Alessandro Farnese, duca di Parma. Per uno scherzo della sorte il cugino di Agnese, Karl von Mansfeld, era al servizio del Duca di Parma durante la razzia di Neuss, una battaglia d'importanza strategica che cambi\u00f2 il corso della guerra, a sfavore di Gebhard.\nPace a Strasburgo.\nNel 1589 la coppia si trov\u00f2 nella condizione che non poteva far ritorno nei territori dell'Elettorato, dal momento che Gebhard aveva rinunciato alle sue pretese sugli stessi, n\u00e9 lei, donna ormai sposata, poteva rientrare nel convento a Gerresheim. Cercarono rifugio a Strasburgo, una roccaforte della Riforma. Gebhard era membro del capitolo della cattedrale sin dal 1576. Altri tre canonici di Colonia avevano trovato riparo a Strasburgo dopo il 1583. Poco dopo il matrimonio, Gebhard aveva redatto il proprio testamento, con il quale lasciava le proprie tenute al fratello Karl ed un vitalizio ad Agnese, incaricando Karl della sua protezione ed incolumit\u00e0. Karl per\u00f2 mor\u00ec il 18 giugno 1593, quindi prima di Agnese e Gebhard, e venne seppellito nella cattedrale di Strasburgo. Gebhard aggiunse una postilla al testamento lasciando Agnese sotto la protezione dei Duchi di W\u00fcrttemberg.\nGebhard mor\u00ec il 21 maggio 1601. Fino alla propria morte avvenuta nel 1637, Agnese visse quindi sotto la protezione del W\u00fcrttemberg, nelle persone dei duchi Federico I, successivamente Giovanni Federico ed infine Eberardo III. Venne seppellita a Sulzbach.\nRiferimenti culturali.\nLa vita di Agnese e la sua storia d'amore con Gebhard divennero ben presto il tema di molti racconti di narratori dell'epoca ed ancora oggi \u00e8 fonte di ispirazione per scrittori di romanzi storici."}
{"id": "8389303", "revid": "118515142", "url": "https://it.wikipedia.org/wiki?curid=8389303", "title": "Partito Comunista Democratico di Taiwan", "text": "Il Partito Comunista Democratico di Taiwan () \u00e8 stato un partito politico taiwanese, sostenitore del socialismo con caratteristiche cinesi e dell'unione della Cina con Taiwan. Fondato il primo ottobre 2009 dal cugino dell'ex presidente di Taiwan Chen Shui-bian, Chen Tianfu, il partito intratteneva dei rapporti con il Partito Comunista Cinese.\nStoria.\nIl 31 marzo 2009, Chen Tianfu fond\u00f2 il Partito Comunista della Repubblica di Cina e ne divent\u00f2 il segretario generale. Tuttavia, cinque mesi dopo la sua fondazione, Chen annunci\u00f2 che lui e i suoi sostenitori non potevano accettare l'uso di \"Repubblica di Cina\" nel nome del partito e che non aveva alcun potere come segretario generale. Il Partito Comunista della Repubblica Cinese espulse Chen il 25 settembre 2009, spingendo Chen a costituire il Partito Comunista Democratico di Taiwan il prima ottobre 2009 come partito rivale. Chen in seguito dichiar\u00f2 di aver scelto specificamente la data del primo ottobre 2009 perch\u00e9 era il sessantesimo anniversario della proclamazione della Repubblica Popolare Cinese."}
{"id": "8389305", "revid": "1027057", "url": "https://it.wikipedia.org/wiki?curid=8389305", "title": "Arno Babad\u017eanjan", "text": ""}
{"id": "8389313", "revid": "1305772", "url": "https://it.wikipedia.org/wiki?curid=8389313", "title": "Trials (singolo)", "text": "Trials \u00e8 un singolo del gruppo musicale statunitense Starset, pubblicato il 7 aprile 2020 come quinto estratto dal terzo album in studio \"Divisions\".\nDescrizione.\nIl testo \u00e8 di carattere post apocalittico e indirizza verso il vivere in un futuro pi\u00f9 automatizzato e controllato dagli androidi, mentre dal lato musicale si caratterizza per la presenta di elementi pesanti uniti all'elettronica e agli strumenti ad arco.\nVideo musicale.\nIl video, diretto da Nick Peterson, \u00e8 stato pubblicato il 20 maggio 2020 attraverso il canale YouTube del gruppo."}
{"id": "8389314", "revid": "486946", "url": "https://it.wikipedia.org/wiki?curid=8389314", "title": "Disastro aereo Convair CV-300 del 1977", "text": ""}
{"id": "8389316", "revid": "110157", "url": "https://it.wikipedia.org/wiki?curid=8389316", "title": "Partito Comunista della Repubblica di Cina", "text": "Il Partito Comunista della Repubblica di Cina () \u00e8 stato un partito politico taiwanese. Fu ufficialmente registrato il 31 marzo 2009, diventando il secondo partito legalmente chiamato \"Partito comunista\" a Taiwan dopo il Partito Comunista di Taiwan.\nL'incontro inaugurale del partito si tenne presso il Palazzo di Chung-Shan nel Parco nazionale Yangmingshan nell'ottobre del 2008; fu guidato da Lu Yubao come presidente del partito e Chen Tianfu come segretario generale.\nIl partito intratteneva dei rapporti con il Partito Comunista Cinese ed era un sostenitore del socialismo con caratteristiche cinesi e dell'unione della Repubblica Popolare Cinese con Taiwan.\nIl partito si sciolse il 23 maggio 2018."}
{"id": "8389319", "revid": "767487", "url": "https://it.wikipedia.org/wiki?curid=8389319", "title": "Valerij Samochin", "text": "Carriera.\nCon la vinse un campionato e una coppa sovietica nel 1974."}
{"id": "8389322", "revid": "466539", "url": "https://it.wikipedia.org/wiki?curid=8389322", "title": "Giordano Falzoni", "text": "Biografia.\nPersonaggio poliedrico, attivo a Parigi dalla fine degli anni '40, fu tra gli animatori della \"Compagnie de l\u2019Art Brut\" (primo nucleo della Collection de l'art brut poi trasferita a Losanna), stringendo amicizia con uno dei suoi fondatori, Andr\u00e9 Breton (di cui fu anche traduttore in italiano per Einaudi); fu Breton a presentare la sua prima mostra personale nel 1951 alla galleria romana L\u2019Obelisco e a organizzare la sua prima personale parigina alla Galerie de l\u2019Etoile Scel\u00e9e nel 1954. Tornato in Italia partecip\u00f2 alla vicenda del Gruppo 63.\nCome scrittore esord\u00ec con \"Teatro da camera\", Milano, Rizzoli, 1965, cui seguirono esperimenti diversi, sia in ambito creativo sia in ambito critico pubblicati su riviste quali \"Il Verri\" e \"Il Caff\u00e8\". Una raccolta dei suoi scritti \u00e8 ora in \"Opere: letteratura, teatro, cinema, arte, societ\u00e0\", a cura di Teresa Nocita, Ravenna, Longo, 2019. Tradusse, oltre a Breton, anche diversi romanzi di Mickey Spillane per Garzanti. Fu anche autore attivo nel cinema d\u2019avanguardia con il lungometraggio \"Le avventure di Giordano Falzoni\", realizzato nel 1971 con il regista Alberto Grifi. Apparve anche in molti film tra cui \"L'avvertimento\" di Damiano Damiani, \"Dagobert\" di Dino Risi e \"La voce della Luna\" di Federico Fellini."}
{"id": "8389328", "revid": "729019", "url": "https://it.wikipedia.org/wiki?curid=8389328", "title": "Bellator 225", "text": "Bellator 225: Mitrione vs. Kharitonov 2 \u00e8 stato un evento di arti marziali miste tenuto dalla Bellator MMA il 24 agosto 2019 alla Webster Bank Arena di Bridgeport negli Stati Uniti."}
{"id": "8389333", "revid": "436907", "url": "https://it.wikipedia.org/wiki?curid=8389333", "title": "Bad Habits (Nav)", "text": "Bad Habits \u00e8 il secondo album in studio del rapper canadese Nav, pubblicato il 22 marzo 2019 dalla XO e dalla Republic Records.\nDescrizione.\nNel disco sono contenute varie collaborazioni con Meek Mill, The Weeknd, Young Thug, Gunna, Lil Durk, Future e 88Glam. L'album ha debuttato al numero uno della classifica US Billboard 200."}
{"id": "8389334", "revid": "1305772", "url": "https://it.wikipedia.org/wiki?curid=8389334", "title": "Dina Nayeri", "text": "Biografia.\nNata nel 1979 a Esfahan, vive e lavora a Londra.\nHa vissuto in Iran fino all'et\u00e0 di 8 anni quando la madre, convertita al Cristianesimo e per questo a rischio della vita, ha portato lei e il fratello prima a Dubai e a Roma, poi definitivamente negli Stati Uniti, in Oklahoma, mentre il padre \u00e8 rimasto a Esfahan.\nDopo un B.A. all'Universit\u00e0 di Princeton e un M.B.A. e un M.A. ad Harvard, ha ottenuto un M.F.A. all'Iowa Writers' Workshop.\nNel 2013 ha esordito nella narrativa con l'\"ambizioso e riccamente stratificato\" \"Tutto il mare tra di noi\" al quale ha fatto seguito il romanzo parzialmente autobiografico \"Rifugio\" nel 2017 e il memoir \"L'ingrata\" nel 2019 nel quale \u00e8 scandagliata in tutte le sue sfaccettature la condizione dell'immigrato.\nVincitrice nel 2015 del Premio O. Henry con il racconto \"A Ride Out of Phrao\", le sue opere sono state tradotte in 14 lingue e pubblicate in 20 paesi."}
{"id": "8389337", "revid": "729019", "url": "https://it.wikipedia.org/wiki?curid=8389337", "title": "Rocca Ariostesca", "text": "La rocca Ariostesca \u00e8 una struttura militare fortificata medioevale che si trova a Castelnuovo di Garfagnana.\nLa rocca \u00e8 il simbolo della citt\u00e0 e domina la centrale piazza Umberto I.\nOrigine del nome.\nDeve il suo nome all'essere stata sede del governo estense e all'aver ospitato, dal 1522 al 1525, come governatore della Garfagnana degli Este, il poeta Ludovico Ariosto, cui succedette nel secolo successivo Fulvio Testi.\nStoria.\nUn piccolo presidio esisteva in loco gi\u00e0 nel X secolo, ma si pu\u00f2 dire che la struttura originaria della Rocca come oggi la conosciamo risalga al XII secolo; modificata lungo tutto il Duecento, fu notevolmente ampliata nel primo Trecento da Castruccio Castracani, che determin\u00f2 un allargamento dell'intera cinta muraria del borgo; fu Paolo Guinigi ad ordinare la costruzione dell'imponente torre posta al centro della Rocca, ornata dall'orologio civico, che fu nel tempo adibita anche a carcere; la terrazza che guarda sulla piazza fu eretta nel 1675, in concomitanza con l'apertura dell'arco monumentale di accesso al centro cittadino.\nSono andati perduti gli arredi interni, tra cui sono noti gli arazzi che adornavano la \"Sala dei Principi\".\nDescrizione.\nLa Rocca venne danneggiata durante la seconda guerra mondiale e in seguito restaurata. Sede di mostre ed eventi culturali, ospita nelle sue sale il Museo archeologico, nel quale si conservano numerosi reperti e testimonianze dei periodi preistorico, liguro-apuano ed etrusco in Garfagnana."}
{"id": "8389338", "revid": "1431409", "url": "https://it.wikipedia.org/wiki?curid=8389338", "title": "Daniel K\u0159et\u00ednsk\u00fd", "text": "Biografia.\nNato nel 1975 nell'allora Cecoslovacchia (in seguito Repubblica Ceca), \u00e8 figlio di Mojm\u00edr K\u0159et\u00ednsk\u00fd, docente di informatica all'Universit\u00e0 di Masaryk, e di Michaela \u017didlick\u00e1, avvocato e giudice della Corte costituzionale.\nSi \u00e8 laureato presso la facolt\u00e0 di giurisprudenza dell'Universit\u00e0 di Masaryk e ha iniziato a lavorare come tirocinante in uno studio legale. Nel 1999 \u00e8 entrato come avvocato in J&amp;T, un fondo di investimento, e nel 2003 \u00e8 diventato partner. Dal 2004 \u00e8 presidente della squadra di calcio AC Sparta Praga con una quota del 40%.\nQuando nel 2009\u00a0J&amp;T ha fondato Energetick\u00fd a pr\u016fmyslov\u00fd holding (EHP), \u00e8 diventato presidente e azionista con il 20% fino a diventare nel tempo proprietario con il 94%. Nel 2010 acquisisce il 49% di Eustream, il principale gasdotto che dalla Russia attraversa l'Ucraina arrivando in Slovacchia e che prima era della francese Gdf e della tedesca E.On. Rileva anche una serie di miniere di carbone nell'Europa dell'Est.\nDal 2014 \u00e8 uno dei proprietari della Czech Media Center Czech News Center, editore tra gli altri del tabloid \"Blesk\", il giornale pi\u00f9 letto della Repubblica Ceca. Sulle orme di Andrej Babi\u0161 e con l'appoggio di Patrick Tkac e Petr Kellner, entra con pi\u00f9 decisione nel mondo dei media acquisendo in Francia \"Elle\", \"Tele 7\", \"Marianne\". Secondo alcuni analisti il debito di EHP \u00e8 di quasi 6 miliardi di euro e K\u0159et\u00ednsk\u00fd \u00e8 posto vicino a Patrick Drahi, il magnate dei media e delle tlc noto per aver finanziato le acquisizioni contraendo debiti.\nIl suo nome appare nei Panama Papers per il possesso di una societ\u00e0 con sede in un paradiso fiscale, le \u00cesole Vergini britanniche. Figura anche nei Paradise Papers per l'utilizzo di una societ\u00e0 iscritta nel Jersey per l'acquisto di una villa a Londra.\nNell'ottobre 2018 K\u0159et\u00ednsk\u00fd ha acquistato il 49% della partecipazione di Matthieu Pigasse in \"Le Monde\" senza che i giornalisti lo sapessero. L'Independence Group di Le Monde, azionista di minoranza che mira a proteggere l'indipendenza editoriale del giornale, anche lui non informato della vendita, ha chiesto inutilmente a Pigasse e K\u0159et\u00ednsk\u00fd di firmare un \"accordo di approvazione\" che avrebbe dato a Independence Group il diritto di approvare o respingere qualsiasi azionista di controllo. Nello stesso periodo K\u0159et\u00ednsk\u00fd \u00e8 entrato con il 10% nella ProSieben, societ\u00e0 televisiva tedesca.\nSempre nel 2018 K\u0159et\u00ednsk\u00fd acquisisce una quota importante della societ\u00e0 tedesca della grande distribuzione Metro AG. Nel giugno 2019 lancia, insieme al suo partner Patrik Tkac, un'offerta pubblica di acquisto da 5,8 miliardi di euro sulla societ\u00e0 che gli altri due maggiori azionisti di Metro per\u00f2 respingono.\nIl 12 marzo 2020, J\u00e9r\u00f4me Lefilli\u00e2tre, un giornalista francese, ha pubblicato \"Mister K, Petites et grandes affaires de Daniel Kretinsky\" (Le Seuil Editions), un libro investigativo sul miliardario ceco.\nNel settembre 2020, la sua holding Vesa Equity Investment Sarl ha acquisito una partecipazione del 3,05% nelle azioni di J Sainsbury plc, una grande catena di supermercati nel Regno Unito. Alla fine di ottobre del 2020 Daniel K\u0159et\u00ednsk\u00fd ha investito nel Groupe Casino rilevando il 10% della societ\u00e0 francese di grande distribuzione.\nIl 10 novembre 2021 entra in possesso del 27% delle quote del club calcistico .\nVita privata.\nHa una relazione con Anna Kellnerov\u00e1, la figlia del suo socio in affari Petr Kellner, che \u00e8 l'uomo pi\u00f9 ricco del paese. "}
{"id": "8389340", "revid": "83531", "url": "https://it.wikipedia.org/wiki?curid=8389340", "title": "Castello di Brodick", "text": "Il castello di Brodick (in inglese: \"Brodick Castle\") \u00e8 castello del villaggio scozzese di Brodick, nell'isola di Arran (Ayrshire Settentrionale), costruito nella forma attuale nel 1844 su progetto dell'architetto James Gillespie Graham, ma le cui origini risalgono al XIII secolo. Fu la residenza dei duchi di Hamilton.\nStoria.\nLa fortezza originaria, in pietra, fu eretta nel 1240 dalla famiglia Stewart nel luogo dove un tempo sorgeva probabilmente un avamposto difensivo dei Vichinghi. Gli Stewart furono per\u00f2 in seguito cacciati dai MacDonald appena vent'anni dopo.\nDurante le guerre di indipendenza scozzese, il castello fu dapprima conquistato da Edoardo I d'Inghilterra e poi riconquistato dagli Scozzesi nel 1307 grazie a Robert the Bruce.\nNel 1406, il castello cadde per un breve periodo nelle mani di Enrico IV d'Inghilterra. In seguito, il castello di Brodick sub\u00ec gravi danni a causa degli attacchi ad opera degli Inglesi e del clan scozzese MacDonald, che attacc\u00f2 l'edificio nel 1455.\nNel 1503, divennero proprietari del castello di Brodick gli Hamilton, conti di Arran, i quali, a partirre dal 1510 apportarono delle sensibili modifiche alla fortezza originaria, rinforzandone le strutture difensive. Le nuove strutture difensive non riuscirono tuttavia a mettere al riparo il castello di Brodick dalle battaglie che videro opposti nel 1528 i clan Hamilton e MacLean, durante le quali l'edificio sub\u00ec gravi danni, e dall'attacco sferrato da Enrico VIII d'Inghilterra nel 1544 in seno al conflitto che vide opposti gli Inglesi agli Scozzesi e passato alla storia come il \"brutale corteggiamento\" .\nIn seguito, il castello venne nuovamente ristrutturato dai conti di Arran\nNel corso del XVII secolo, segnatamente nei dodici anni compresi tra il 1639 e il 1651, il castello di Brodick cambi\u00f2 per ben quattro volte proprietario, finendo dapprima (1639) nelle mani dei Campbell e poi nuovamente nelle mani degli Hamilton. In seguito, nel 1652, l'edificio venne circondato e occupato dalle truppe di Sir Oliver Cromwell.\nIn seguito, nel 1710 furono realizzati attorno al castello dei giardini, in seguito rimodellati in stile vittoriano.\nNel 1844, gli Hamilton vollero rimodellare l'edificio per garantire una residenza prestigiosa al X duca di Hamilton e alla moglie, Susan Beckford. Il progetto fu affidato all'architetto di Edimburgo James Gillespie Graham, che trasform\u00f2 l'edificio in una residenza di campagna.\nIn seguito, segnatamente nel 1895, divenne proprietaria del castello dLady Mary Louise Hamilton, figlia del XII duca di Hamilton, che 11 anni dopo and\u00f2 in sposa al VI duca di Montrose. Il castello di Brodick rimase quindi di propriet\u00e0 dei duchi di Montrose fino al 1957, anno in cui fu acquisito dal National Trust for Scotland.\nNel 1977 fu intrapresa un'opera di restauro del castello, durante la quale venne riportata alla luce una stanza rimasta per molto tempo nascosta. Una nuova opera di restauro fu poi intrapresa nel 2017, in seguito alla quale il castello di Brodick fu riaperto al pubblico nella primavera del 2019.\nArchitettura.\nNella tenuta attorno al castello, vi sono dei giardini e sorgono varie strutture, tra cui una residenza estiva bavarese (risalente al 1845), dei cottage, la Ice House, ecc\nLeggende.\nSecondo la leggenda, nel castello di Brodick si aggirebbe lo spettro della \"Dama grigia\", una donna che contrasse la peste e che fu rinchiusa nel torrione."}
{"id": "8389341", "revid": "1505830", "url": "https://it.wikipedia.org/wiki?curid=8389341", "title": "Robert Neil Butler", "text": "Biografia.\nFiglio di genitori che si separarono undici mesi dopo la sua nascita, Butler crebbe con i nonni a Vineland, nel New Jersey, e si laure\u00f2 alla Columbia University, dove \u00e8 stato anche direttore del \"Columbia Daily Spectator\" e membro della Philolexian Society. Disse di essere rimasto scioccato dall'atteggiamento sprezzante nei confronti degli anziani e delle loro malattie da molti dei suoi insegnanti alla facolt\u00e0 di medicina, un atteggiamento che in seguito defin\u00ec \"invecchiamento\".\nButler fu il principale ricercatore di uno dei primi studi interdisciplinari su anziani sani residenti in comunit\u00e0, studio condotto presso il National Institute of Mental Health (1955-1966). La ricerca, che sfoci\u00f2 nel libro \"Human Aging\", contribu\u00ec a stabilire il fatto che la senilit\u00e0 non era inevitabile con l'invecchiamento, ma \u00e8 una conseguenza della malattia. \nNel 1969 coni\u00f2 il termine \"ageismo\" per descrivere la discriminazione nei confronti degli anziani, un termine modellato su quelli di sessismo e razzismo. Butler defin\u00ec l'\"ageismo\" come una combinazione di tre elementi collegati. Tra questi vi erano atteggiamenti pregiudizievoli nei confronti degli anziani, della vecchiaia e del processo di invecchiamento; pratiche discriminatorie nei confronti degli anziani; pratiche e politiche istituzionali che perpetuano gli stereotipi sugli anziani. \nNel 1975 fond\u00f2 e diresse il National Institute on Aging (NIA) del National Institutes of Health, dove rimase fino al 1982. Al National Institute on Aging stabil\u00ec che il morbo di Alzheimer era una priorit\u00e0 nazionale di ricerca. Nel 1982 fond\u00f2 il Dipartimento di Geriatria e Sviluppo per Adulti presso il Mount Sinai Medical Center, il primo dipartimento di geriatria in una scuola di medicina degli Stati Uniti. Inoltre, Butler aiut\u00f2 a fondare l'Alzheimer's Disease Association, l'American Association of Geriatric Psychiatry, l'American Federation for Aging Research e l'Alliance for Aging Research. \nButler fu anche il fondatore, amministratore delegato e presidente dell'International Longevity Center-USA, un'organizzazione internazionale senza scopo di lucro creata per educare le persone su come vivere pi\u00f9 a lungo e meglio. L'International Longevity Center-USA \u00e8 ora ospitato presso il Robert N. Butler Columbia Aging Center, un centro universitario della Columbia University con sede presso la Mailman School of Public Health.\nNel 1975 Butler pubblic\u00f2 il libro \"Why Survive? Being Old In America\", con cui vinse nel 1976 il Premio Pulitzer per la saggistica generale. \n\u00c8 morto il 4 luglio 2010 a 83 anni per leucemia. \nOpere.\nLibri recenti.\nButler \u00e8 autore di 300 articoli scientifici e medici. \nRiconoscimenti.\nButler ha ricevuto il decimo Heinz Award annuale nella categoria Human Condition. Il premio ha riconosciuto il suo lavoro nel promuovere i diritti e le esigenze dell'invecchiamento della cittadinanza e nel migliorare la qualit\u00e0 della vita degli anziani americani. \nHa ricevuto lauree honoris causa dall'Universit\u00e0 di G\u00f6teborg in Svezia e dall'Universit\u00e0 della California del sud, nonch\u00e9 altri riconoscimenti come la medaglia Lienhard dell'Institute of Medicine e un premio Hall of Fame dell'American Society of Aging. \nCuriosit\u00e0.\nButler \u00e8 apparso nel film documentario del 2009, \"I Remember Better When I Paint\", che esamina l'impatto positivo dell'arte sulle persone con malattia di Alzheimer e come questi approcci possono cambiare il modo in cui la malattia viene vista dalla societ\u00e0."}
{"id": "8389343", "revid": "111775582", "url": "https://it.wikipedia.org/wiki?curid=8389343", "title": "XO Records", "text": ""}
{"id": "8389344", "revid": "111775592", "url": "https://it.wikipedia.org/wiki?curid=8389344", "title": "My Dear Melancholy", "text": ""}
{"id": "8389345", "revid": "736476", "url": "https://it.wikipedia.org/wiki?curid=8389345", "title": "Brodick Castle", "text": ""}
{"id": "8389348", "revid": "1924342", "url": "https://it.wikipedia.org/wiki?curid=8389348", "title": "Tomboy (Princess Nokia)", "text": "Tomboy \u00e8 un singolo della rapper statunitense Princess Nokia, pubblicato il 14 luglio 2017 come secondo estratto dall'EP \"1992\".\nVideo musicale.\nIl video musicale del brano \u00e8 stato pubblicato il 2 maggio 2016, prima dell'estrazione come singolo. Diretto da Mylah Liban, \u00e8 ambientato al New York\u2019s Alphabet City e si sofferma sulle donne che, nonostante gli stereotipi posti dalla societ\u00e0, scelgono come essere, come vestirsi e come comportarsi."}
{"id": "8389350", "revid": "767487", "url": "https://it.wikipedia.org/wiki?curid=8389350", "title": "Quella carogna di Frank Mitraglia", "text": "Quella carogna di Frank Mitraglia (\"\u00c0 tout casser\") \u00e8 un film del 1968 diretto da John Berry."}
{"id": "8389352", "revid": "1442080", "url": "https://it.wikipedia.org/wiki?curid=8389352", "title": "Magnus Ringblom", "text": " "}
{"id": "8389354", "revid": "965985", "url": "https://it.wikipedia.org/wiki?curid=8389354", "title": "Moi et les hommes de 40 ans", "text": ""}
{"id": "8389355", "revid": "1924342", "url": "https://it.wikipedia.org/wiki?curid=8389355", "title": "Fire on Marzz", "text": "Fire on Marzz \u00e8 il primo EP della cantante neozelandese Benee, pubblicato il 28 giugno 2019 sulle etichette Republic Records e Universal Music Group."}
{"id": "8389358", "revid": "767487", "url": "https://it.wikipedia.org/wiki?curid=8389358", "title": "Jacqueline e gli uomini", "text": "Jacqueline e gli uomini (\"Moi et les hommes de 40 ans\") \u00e8 un film del 1965 diretto da Jacques Pinoteau."}
{"id": "8389359", "revid": "1305772", "url": "https://it.wikipedia.org/wiki?curid=8389359", "title": "Skechers (singolo)", "text": "Skechers \u00e8 un singolo dello youtuber indiano DripReport, pubblicato il 12 gennaio 2020 su etichetta Arista Records.\nDescrizione.\nIl brano ha iniziato ad ottenere un successo virale sulla piattaforma TikTok.\nTracce.\nTesti e musiche di DripReport e OuhBoy."}
{"id": "8389363", "revid": "1305772", "url": "https://it.wikipedia.org/wiki?curid=8389363", "title": "ProSpecieRara", "text": "ProSpecieRara \u00e8 una fondazione svizzera senza scopo di lucro fondata a San Gallo nel 1982. Lo scopo della fondazione \u00e8 di preservare e promuovere la diversit\u00e0 genetica della fauna e della flora. In particolare, la fondazione si occupa di proteggere dall'estinzione le razze animali e le variet\u00e0 vegetali coltivate legate alle tradizioni locali. \nLe numerose variet\u00e0 di colture tradizionali e di animali da fattoria sono state gradualmente sostituite durante il 20. secolo da variet\u00e0 standard pi\u00f9 adatte alla moderna agricoltura intensiva . Con la convenzione sulla biodiversit\u00e0 del 1992, la Svizzera si \u00e8 impegnata a preservare la diversit\u00e0 delle specie animali e vegetali. Le attivit\u00e0 della Fondazione ProSpecieRara sono in linea con questo obbligo e sono in parte supportate dal governo federale. \nLe attivit\u00e0 della fondazione sono: \nLa rete di conservazione coivolge circa 2.000 persone, le quali si impegnano ad allevare le razze animali tradizionali, moltiplicano i semi o si prendono cura delle piante perenni. La fondazione pubblica la rivista \u00abrara\u00bb quattro volte l'anno e nonch\u00e9 vari libri specialistici. Coop \u00e8 sponsor e partner dal 1999. \nNel 2020, ProSpecieRara ha assicurato, tra le altre cose, la sopravvivenza di 1911 variet\u00e0 di piante da frutto, 537 variet\u00e0 di bacche, 131 variet\u00e0 di viti, 29 variet\u00e0 di salici, 1580 variet\u00e0 di piante da giardino e seminativi (inclusi 244 variet\u00e0 di fagioli e 182 di pomodori) nonch\u00e9 839 variet\u00e0 di piante ornamentali. Inoltre ProSpecieRara ha partecipato alla conservazione di 32 razze animali da fattoria. \nLa sede della fondazione \u00e8 situata a Basilea. ProSpecieRara gestisce un orto espositivo e di propagazione presso il Castello di Wildegg e dal 2019 possiede anche un piccolo vivaio ai piedi della collina del castello."}
{"id": "8389367", "revid": "1568601", "url": "https://it.wikipedia.org/wiki?curid=8389367", "title": "Grotta di Denisova", "text": "La grotta di Denisova si trova sul lato destro della valle del fiume Anuj 6\u00a0km a valle del villaggio di Cherny Anuy, 1,8\u00a0km a valle del suo affluente sinistro, il fiume Karakol e 40\u00a0km a monte del centro del distretto Soloneshnoye del territorio dell'Altaj. 15\u00a0km a valle di Anuy, dalla grotta di Denisovskaya, c'\u00e8 il sito paleolitico antico di Karama. L'altezza sul livello del mare della grotta di Denisova \u00e8 di 670, al di sopra del livello attuale del fiume (28 metri). L'ingresso alla grotta \u00e8 esposto alle zone sud-occidentali e occidentali dalla base del monte Sosnovaya (Babki) come parte della cresta Anuysky. La grotta \u00e8 di tipo orizzontale, con un ampio ingresso, situata vicino all'acqua, e per molti millenni \u00e8 stata un rifugio affidabile per persone e animali. La grotta \u00e8 facilmente accessibile per una persona che non abbia una formazione speleologica o alpinistica speciale, cosa che contribuisce alla sua grande popolarit\u00e0 tra i turisti.\nLa superficie della grotta \u00e8 di 270 metri quadrati, e la lunghezza pari a 110 metri. Di grande interesse per gli archeologi \u00e8 il pre ingresso alla la grotta, ovale, con una dimensione media di 32 \u00d7 7 m, ha un'esposizione sudoccidentale. La larghezza e l'altezza aumentano con la distanza dall'ingresso e nella sua parte pi\u00f9 ampia oscillano tra 10 e 11 metri. La grotta ha diverse diramazioni, due delle quali sono una continuazione diretta della stessa. Nella parte superiore della grotta c'\u00e8 un foro passante con un diametro di poco pi\u00f9 di 1 metro. Grazie a questo, la parte centrale, pi\u00f9 ampia e comoda della grotta \u00e8 illuminata. Questo foro offre anche un eccellente tiraggio del fumo in inverno. La grotta rimane asciutta durante tutto l'anno, sebbene la temperatura dell'aria sia vicina a quella dell'esterno ed \u00e8 sempre stata un buon rifugio naturale per uomini e animali, proteggendoli da vento e pioggia."}
{"id": "8389368", "revid": "713168", "url": "https://it.wikipedia.org/wiki?curid=8389368", "title": "Istituzione Brookings", "text": ""}
{"id": "8389370", "revid": "767487", "url": "https://it.wikipedia.org/wiki?curid=8389370", "title": "Filippo d'Angi\u00f2 (1300-1331)", "text": "Biografia.\nSuo fratello maggiore, Carlo, mor\u00ec nel 1315, e Filippo lo sostitu\u00ec nel ruolo di legittimo erede di loro padre. Il 19 aprile 1319, il principe di Taranto gli concesse il titolo di Despota della Romania, che in realt\u00e0 corrispondeva al dominio su una piccola parte dell'Albania. Nel maggio 1321 Filippo fu fidanzato con Beatrice, figlia del futuro duca Luigi I di Borbone. La ragazza portava in dote i 40.000 \"livree tournois\", che nel 1320, Oddone IV di Borgogna aveva accettato, dopo aver protestato a lungo, in cambio della concessione propri diritti sull'Acaia e Tessalonica al francese, ma Filippo, finanziato dal re di Francia, ricompr\u00f2 la titolatura di questi territori per la stessa somma nel 1321. \nMa nonostante questo il fidanzamento con Beatrice fu annullato nel 1329, quando Filippo spos\u00f2 Violante, figlia del re Giacomo II d'Aragona. Nel 1328, il padre di Filippo decise, nonostante le notevoli difficolt\u00e0, di inviare una flotta alla conquista del Despotato d'Epiro. L'esercito part\u00ec per\u00f2 solo nel 1329. Il giovane Filippo navig\u00f2 fino a Lepanto, ma alla vigilia dello sbarco mor\u00ec. Violante d'Aragona, sua vedova, trapass\u00f2 nel 1353."}
{"id": "8389371", "revid": "287204", "url": "https://it.wikipedia.org/wiki?curid=8389371", "title": "Malati d'amore", "text": "Malati d'amore \u00e8 un singolo del gruppo musicale italiano Kaufman, realizzato con la collaborazione di Galeffi, pubblicato il 5 dicembre 2018."}
{"id": "8389374", "revid": "1318658", "url": "https://it.wikipedia.org/wiki?curid=8389374", "title": "Euro Hockey Tour 2005-2006", "text": "L'Euro Hockey Tour 2005-2006 \u00e8 la X stagione del torneo per nazionali Euro Hockey Tour. \u00c8 iniziato il 1 settembre 2005 e si \u00e8 conclusa il 1 maggio 2006. Si sono disputate un totale di 24 partite, 12 per ogni squadra. La stagione \u00e8 costituito dalla Karjala Cup, dalla Channel One Cup, dagli Oddset Hockey Games e dai Kajotbet Hockey Games.\nRisultato Finale.\nFinali.\nLe finali si disputarono a Stoccolma alla Globe Arena il 1\u00ba maggio 2006. Si disputarono nell'arco di una partita unica. La Russia batt\u00e9 i padroni di casa per 2-1 e vinse l'EHT. La Finlandia raggiunse il terzo posto con una vittoria per 3-2 sulla Repubblica Ceca."}
{"id": "8389377", "revid": "6923", "url": "https://it.wikipedia.org/wiki?curid=8389377", "title": "Daniel Kretinsky", "text": ""}
{"id": "8389385", "revid": "110157", "url": "https://it.wikipedia.org/wiki?curid=8389385", "title": "Coppa di Croazia 2018-2019 (pallavolo maschile)", "text": "La Coppa di Croazia 2018-2019 si \u00e8 svolta dal 23 ottobre 2018 al 25 aprile 2019: al torneo hanno partecipato sedici squadre di club croate e la vittoria finale \u00e8 andata per la ventesima volta all'.\nFormula.\nLe squadre hanno disputato ottavi di finale, quarti di finale, semifinali, disputate con gare di andata e ritorno, e finale."}
{"id": "8389393", "revid": "124824049", "url": "https://it.wikipedia.org/wiki?curid=8389393", "title": "163. Infanterie-Division", "text": "La 163. Infanterie-Division fu una divisione di fanteria dell'esercito tedesco che combatt\u00e9 nella seconda guerra mondiale. Venne impegnata nell'invasione della Norvegia nel 1939, e lasciata in Norvegia come guarnigione. Il suo passaggio per ferrovia attraverso la Svezia allora neutrale verso la Finlandia fu la causa della crisi di mezza estate nel governo svedese dell'epoca . Tra il 1941 e il 1944 durante l'Operazione Barbarossa fu schierata nel settore meridionale del fronte orientale. Trasferita poi in Polonia, nel 1945 fu travolta dall'offensiva sovietica e distrutta a marzo dalla Prima armata polacca aggregata al Primo fronte bielorusso dell'Armata rossa.\nOrganizzazione.\nStruttura della divisione:"}
{"id": "8389395", "revid": "120522377", "url": "https://it.wikipedia.org/wiki?curid=8389395", "title": "G.O.A.T. (Princess Nokia)", "text": "G.O.A.T. \u00e8 un singolo della rapper statunitense Princess Nokia, pubblicato il 28 giugno 2017 come primo estratto dall'EP \"1992\". \u00c8 il primo singolo pubblicato sotto la Rough Trade Records.\nDescrizione.\nIl testo \u00e8 autocelebrativo, e vede Nokia rappare del suo successo su una base cupa e aggressiva.\nVideo musicale.\nIl video musicale \u00e8 stato pubblicato il 28 giugno 2017, in concomitanza con l'uscita del singolo. Diretto da s\u00e9 stessa e Milah Libin, presenta Nokia vestita in stile anni '90 a bordo di una Polaris Slingshot."}
{"id": "8389396", "revid": "1318658", "url": "https://it.wikipedia.org/wiki?curid=8389396", "title": "Euro Hockey Tour 2006-2007", "text": "L'Euro Hockey Tour 2006-2007 \u00e8 la XI stagione del torneo per nazionali Euro Hockey Tour. \u00c8 iniziato il 31 agosto 2006 e si \u00e8 conclusa il 1 aprile 2007. Si sono disputate un totale di 24 partite, 12 per ogni squadra. La stagione \u00e8 costituito dalla Karjala Cup, dalla Channel One Cup, dagli Oddset Hockey Games e dai Kajotbet Hockey Games.\nRisultato Finale.\nFinali.\nFinale 1\u00ba/2\u00ba posto.\nLa Svezia si aggiudica il torneo per la seconda volta nella propria storia.\nFinale 3\u00ba/4\u00ba posto.\nLa Repubblica Ceca si aggiudica la medaglia di bronzo."}
{"id": "8389398", "revid": "1693535", "url": "https://it.wikipedia.org/wiki?curid=8389398", "title": "Coppa d'Oceania 2002", "text": ""}
{"id": "8389400", "revid": "1693535", "url": "https://it.wikipedia.org/wiki?curid=8389400", "title": "Coppa d'Oceania 2000", "text": ""}
{"id": "8389403", "revid": "767487", "url": "https://it.wikipedia.org/wiki?curid=8389403", "title": "Francis Wasi", "text": "Carriera.\nNazionale.\nHa debuttato in Nazionale il 21 giugno 2000, in Isole Salomone-Isole Cook (5-1). Ha partecipato, con la Nazionale, alla Coppa d'Oceania 2000 e alla Coppa d'Oceania 2004. Ha collezionato in totale, con la maglia della Nazionale, 9 presenze."}
{"id": "8389406", "revid": "1537829", "url": "https://it.wikipedia.org/wiki?curid=8389406", "title": "Euro Hockey Tour 2007-2008", "text": "L'Euro Hockey Tour 2007-2008 \u00e8 la XII stagione del torneo per nazionali Euro Hockey Tour. \u00c8 iniziato il 8 novembre 2007 e si \u00e8 conclusa il 20 aprile 2008. Si sono disputate 24 partite, 12 per ogni squadra. La stagione \u00e8 costituito dalla Karjala Cup, dalla Channel One Cup, dagli Oddset Hockey Games e dai Kajotbet Hockey Games.\nRisultato Finale.\nIl torneo fu vinto dalla Russia in quanto prima squadra nella classifica generale dei quattro tornei."}
{"id": "8389411", "revid": "729019", "url": "https://it.wikipedia.org/wiki?curid=8389411", "title": "80 mm Mle 1878", "text": "Il Canon de 80 mm de montagne Mod\u00e8le 1878/1881 de Bange era un cannone da montagna francese, impiegato durante la prima guerra mondiale.\nStoria.\nIl Canon de montagne de 80 mm Mle 1878 faceva parte di una famiglia di pezzi di artiglieria realizzati dal geniale colonnello Charles Ragon de Bange quando era direttore dell'Atelier de pr\u00e9cision del D\u00e9p\u00f4t central di Parigi (dal 1869 al 1882), tutti accomunati dal sistema di chiusura che prese il suo nome. Realizzato in acciaio, era progettato per il trasporto su strade di montagna e terreni accidentati, potendo essere scomposto in 3 carichi someggiabili: canna, affusto e ruote con coda (e suo prolungamento adottato nel 1881). L'assenza di freno di sparo, come su tutti i pezzi coevi, e le scelte adottate per contenerne il peso (in particolare la canna corta e sottile) penalizzarono la gittata, di appena 4 km.\nNel 1880, il Comit\u00e9 de l\u2019Artillerie propose di testare una modifica all'affusto ideata dal capitano Locard: prolungando l'affusto con una finta coda rimovibile, si risolveva il maggior limite di questo cannone, cio\u00e8 la tendenza a rovesciarsi quando sparava a bassi angoli. In seguito a prove comparative, nel 1881 venne adottato un prolungamento della coda realizzato dal Deposito centrale d'artiglieria, differente da quello di Locard, ed il pezzo venne ridenominato Canon de montagne de 80 mm Mle 1878/81.\nIl pezzo venne assegnato all'artiglieria da montagna e alle unit\u00e0 coloniali, che lo impiegarono durante la cattura di Antananarivo il 1 ottobre 1895. Nel 1900 equipaggiava circa venti batterie da 6 pezzi (12 batterie assegnate all'artiglieria da campo nella Francia metropolitana e 8 alle colonie) e un numero equivalente di riserva. Il pezzo risultava ancora in servizio il 3 agosto 1914, all'inizio della prima guerra mondiale. Sebbene obsoleto e rimpiazzato dall'eccellente 65 mm M Mle 1906 da montagna, venne utilizzato come riserva durante tutto il conflitto. Alcune canne vennero utilizzate nel 1914-1915 per improvvisare il lanciamine Gatard, antenato dei mortai dai trincea francesi."}
{"id": "8389417", "revid": "767487", "url": "https://it.wikipedia.org/wiki?curid=8389417", "title": "Torba (granaio)", "text": "La torba \u00e8 un tradizionale granaio per covoni o per granaglie appoggiato su pilastri, dalla tipica forma a fungo. \nQuesto tipo di costruzione \u00e8 ben presente sul territorio della Valle Maggia oltre che in Vallese.\nI tipici funghi che sostengono la struttura favoriscono la circolazione dell'aria e impediscono l'accesso ai roditori."}
{"id": "8389423", "revid": "767487", "url": "https://it.wikipedia.org/wiki?curid=8389423", "title": "Jack Samani", "text": "Carriera.\nNazionale.\nHa debuttato in Nazionale il 13 aprile 2000, in Isole Salomone-Papua Nuova Guinea (4-2), gara in cui ha messo a segno una rete. Ha partecipato, con la Nazionale, alla Coppa d'Oceania 2000, alla Coppa d'Oceania 2002 e alla Coppa d'Oceania 2004. Ha collezionato in totale, con la maglia della Nazionale, 28 presenze e 6 reti."}
{"id": "8389424", "revid": "62004", "url": "https://it.wikipedia.org/wiki?curid=8389424", "title": "Ciar\u00e1n Power", "text": ""}
{"id": "8389425", "revid": "2091899", "url": "https://it.wikipedia.org/wiki?curid=8389425", "title": "Manvendra Singh Gohil", "text": "Conosciuto come Manvendra Singh Gohil, Manavendrasingh Gohil o Manvendra Gohil, \u00e8 il principe dello Stato indiano di Rajpipla. Secondo le convenzioni per nominare la famiglia reale indiana, si pone per primo il nome e poi i cognomi.\n\u00c8 stato diseredato dopo il coming out come gay, ma in seguito \u00e8 stato riaccettato dalla famiglia. Nel 2008 \u00e8 l'unica persona di lignaggio reale nell'India moderna che ha pubblicamente riconosciuto la propria omosessualit\u00e0.\nNel gennaio 2008, mentre stava tenendosi una cerimonia annuale in onore del suo bisnonno Vijay Singh Gohil, il Principe ha annunciato l'intenzione di adottare un bambino nella famiglia, dichiarando: \u00abFino a questo momento ho risposto a tutte le mie responsabilit\u00e0 come principe e continuer\u00f2 per il tempo che mi sar\u00e0 possibile. Adotter\u00f2 anche un bambino affinch\u00e9 le tradizioni continuino.\u00bb Se l'adozione avr\u00e0 successo, sar\u00e0 il primo caso di un uomo gay solo che adotti un bambino in India.\nBiografia.\nManvendra Singh Gohil \u00e8 nato a Ajmer il 23 settembre 1965, figlio di Maharana Shri Raghubir Singhji Rajendrasinghji Sahib, che \u00e8 stato maharaja di Rajpipla fin dal 1963. Il principe Manvendra ha avuto un'educazione tradizionale e conservatrice. \u00c8 stato educato presso la \"Scottish High School\" e nell'universit\u00e0 Amrutben Jivanlal College of Commerce and Economics a Vile Parle, Bombay.\nNel gennaio 1991 si \u00e8 sposato con la principessa Yuvrani Chandrika Kumari di Jhabua, Madhya Pradesh. Al riguardo ha affermato: \u00abHo pensato che dopo il matrimonio sarei stato bene, perch\u00e9 non ho mai saputo e nessuno mi aveva mai detto che ero gay e [che] questo \u00e8 normale. L'omosessualit\u00e0 non \u00e8 una malattia. Mi duole moltissimo aver rovinato la sua vita. Mi sento colpevole.\u00bb \nIl matrimonio \u00e8 terminato con un divorzio quando Manvendra ha rivelato alla moglie la propria omosessualit\u00e0. In seguito ha cos\u00ec dichiarato: \u00ab\u00c8 stato un disastro totale. Un fallimento totale. Il matrimonio non \u00e8 mai stato consumato. Mi sono reso conto che avevo fatto qualcosa di molto cattivo.\u00bb\nComing out.\nL'omosessualit\u00e0 di Manvendra \u00e8 stata rivelata alla famiglia dai medici dopo il suo ingresso in ospedale per una crisi nervosa nel 2002. Ci\u00f2 nonostante, la famiglia ha parlato pubblicamente di ci\u00f2 solo nel 2006, accusandolo di disonorare la dinastia. Il 14 marzo dello stesso anno la notizia del suo coming out \u00e8 diventata di dominio pubblico per i quotidiani indiani e la stampa internazionale: effigi del principe sono state bruciate a Rajpipla e fu chiesta la rimozione dei suoi titoli nobiliari. L'atto di diseredarlo fu considerato maggiormente come un atto simbolico che un atto legale, dovuto alle leggi moderne di eredit\u00e0 nello stato indiano. In seguito \u00e8 stato perdonato dal padre e anche i suoi titoli sono stati ripristinati.\nIl Principe \u00e8 stato intervistato al \"The Oprah Winfrey Show\" il 24 ottobre 2007 come invitato al programma intitolato \"Gay Around the World\". Il suo commento riguardo al coming out \u00e8 stato assolutamente positivo e senza rimorsi, aggiungendo inoltre di essere convinto che la popolazione del suo stato lo rispetti per le sue attivit\u00e0 sociali riguardo alla prevenzione dell'AIDS.\nAttivismo.\nNell'anno 2000, Manavendra ha creato Lakshya Trust, un gruppo dedicato all'educazione e alla prevenzione dell'AIDS, di cui \u00e8 direttore. L'organizzazione \u00e8 una fondazione pubblica che opera soprattutto per la comunit\u00e0 LGBT: fornisce servizi di orientamento psicologico, cliniche per trattare le malattie di trasmissione sessuale, offre biblioteche e promuove l'uso dei profilattici. Inoltre, la fondazione cerca di offrire opportunit\u00e0 di impiego per persone gay nel paese e sostiene anche altre organizzazioni rivolte alla comunit\u00e0 LGBT. Lakshaya Trust fa parte dell'India Network For Sexual Minorities (INFOSEM) ed \u00e8 fra le associazioni fondatrici di Sexual Health Action Network (SHAN).\nLa fondazione ha vinto il premio Civil Society Award 2006 per il suo lavoro di prevenzione dell'AIDS.\nManvendra ha inaugurato l'Europride del 2008 a Stoccolma, in Svezia."}
{"id": "8389430", "revid": "1543377", "url": "https://it.wikipedia.org/wiki?curid=8389430", "title": "Brujas (singolo)", "text": "Brujas \u00e8 un singolo della rapper statunitense Princess Nokia, pubblicato il 18 agosto 2017 come terzo estratto dall'EP \"1992\".\nDescrizione.\nIl tema trattato nel brano sono le radici familiari della cantante, che rappa ininterrottamente e con autorit\u00e0, portando l'ascoltatore a conoscere la sua storia. La base, prodotta da Dj bas bear e Blanco, \u00e8 martellante e pulsante, e riesce ad armonizzarsi con la voce di Nokia, rendendo il singolo un inno per feste.\nVideo musicale.\nIl video musicale del brano \u00e8 stato pubblicato il 7 novembre 2016, prima dell'estrazione come singolo. Diretto da Asli Baykal e co-diretto dalla stessa Nokia, nel video si vede la cantante eseguire dei riti mistici, alternati a una camminiata per New York con un gruppo di amici afroamericani. La scena iniziale presenta un gruppo di credenti cantare a Yemaja, lo spirito dell'acqua e la madre di tutti gli esseri nella religione Yoruba."}
{"id": "8389431", "revid": "123962669", "url": "https://it.wikipedia.org/wiki?curid=8389431", "title": "Cappella del King's College", "text": "La Cappella del King's College \u00e8 una chiesa nel King's College di Cambridge , uno dei college che costituiscono l'Universit\u00e0 di Cambridge.\nLa cappella del college, un esempio di architettura tardogotica, fu costruita in tre fasi per periodo di circa 100 anni. Gran parte della pietra usata nella costruzione provenne dall'abbazia di Ramsey (Cambridgeshire). Uno dei 'master-mason' (capomastro) fu l'architetto inglese John Wastell.\nLa cappella presenta , finestre con vetrate e il dipinto \"L'adorazione dei Magi\" di Pieter Paul Rubens.\nLa cappella viene attivamente usata come luogo di culto, ed anche per concerti ed altri eventi del college. Il celebre coro comprende \"choral scholars\" (studenti maschi del college) e \"choristers\" (ragazzi che studiano nella vicina King's College School). Il coro canta durante le messe quasi tutti i giorni durante i periodi di lezione, spesso si esibisce in concerti, che vengono registrati e trasmessi da radio e televisione. In particolare, le \"Nine Lessons and Carols\" vengono trasmesse sulla BBC dalla cappella la Vigilia di Natale da molti decenni. Inoltre, c'\u00e8 un coro misto di studenti e studentesse, le \"King's Voices\".\nLa Cappella \u00e8 considerata uno dei simboli pi\u00f9 importanti di Cambridge, come dimostra il logo del consiglio comunale."}
{"id": "8389432", "revid": "122246", "url": "https://it.wikipedia.org/wiki?curid=8389432", "title": "Voley Playa Madrid (pallavolo maschile) 2014-2015", "text": ""}
{"id": "8389433", "revid": "122246", "url": "https://it.wikipedia.org/wiki?curid=8389433", "title": "Voley Playa Madrid (pallavolo maschile) 2015-2016", "text": ""}
{"id": "8389436", "revid": "122246", "url": "https://it.wikipedia.org/wiki?curid=8389436", "title": "Club Voleibol Emev\u00e9 (pallavolo maschile) 2014-2015", "text": ""}
{"id": "8389437", "revid": "767487", "url": "https://it.wikipedia.org/wiki?curid=8389437", "title": "Janet King", "text": "Janet King \u00e8 una serie televisiva australiana del 2017."}
{"id": "8389440", "revid": "767487", "url": "https://it.wikipedia.org/wiki?curid=8389440", "title": "Moschea di Agadez", "text": "La moschea Agadez \u00e8 una moschea costruita nell'indigena architettura del Sahel, a Agadez.\nStoria.\nLa moschea venne costruita a partire dal 1449, ma venne rinnovata e ricostruita nello stile dello Mzab dall'architetto Zakariya Abdullah, giunto ad Agadez nel 1520 dopo la conquista della citt\u00e0 da parte di Askia Mohammad I, avvenuta intorno al 1515. L'edificio divenne un fondamentale punto di riferimento dell'architettura della regione. A Zakarya \u00e8 da attribuire anche l'alto minareto, poich\u00e9 Leone l'Africano, che visit\u00f2 la citt\u00e0 nel 1516, non ne riporta notizia."}
{"id": "8389441", "revid": "767487", "url": "https://it.wikipedia.org/wiki?curid=8389441", "title": "Stanley Waita", "text": "Carriera.\nGiocatore.\nNazionale.\nHa debuttato in Nazionale il 23 giugno 2000, in Australia-Isole Salomone (6-0). Ha messo a segno la sua prima rete con la maglia della Nazionale l'8 giugno 2001, in Vanuatu-Isole Salomone (2-7), in cui ha siglato la rete del momentaneo 1-4 al minuto 48. Ha partecipato, con la Nazionale, alla Coppa d'Oceania 2000, alla Coppa d'Oceania 2002 e alla Coppa d'Oceania 2004. Ha collezionato in totale, con la maglia della Nazionale, 31 presenze e 5 reti.\nAllenatore.\nNel 2017 \u00e8 diventato commissario tecnico della Nazionale Under-17 salomonese."}
{"id": "8389442", "revid": "124123", "url": "https://it.wikipedia.org/wiki?curid=8389442", "title": "Andreas Aigner", "text": "Ha esordito nel WRC al rally di Cipro del 2005."}
{"id": "8389443", "revid": "122954996", "url": "https://it.wikipedia.org/wiki?curid=8389443", "title": "Adriano Milani Comparetti", "text": "Fu pioniere nella riabilitazione neuropsichiatrica infantile. Fu uno specialista di medicina della riabilitazione, ripens\u00f2 la riabilitazione nel campo infantile. Si batt\u00e9 a lungo per l'inserimento nella societ\u00e0 dei disabili: in particolare sosteneva che i bambini invalidi dovevano essere aiutati a studiare, lavorare, crescere, ed inserirsi nella societ\u00e0. Era il fratello maggiore di Don Lorenzo Milani\nBiografia.\nDurante la guerra ag\u00ec come combattente nelle SAS, le squadre d\u00b4assalto del Partito d'Azione ma sar\u00e0 attivo anche tra coloro che riattivarono Radio CORA dopo gli arresti di Piazza d\u00b4Azeglio del giugno 1944 e, ancora, dando ospitalit\u00e0, nelle propriet\u00e0 di famiglia, a ebrei e perseguitati politici.\nDopo la guerra si allontan\u00f2 dalla vita politica e decise di fare il medico pediatra, per aiutare i bambini in particolare quelli che a quel tempo venivano chiamati spastici e anche le loro famiglie, cui non venivano riconosciuti aiuti di alcun tipo.\nPer iniziativa della Croce Rossa Comitato di Firenze, diresse il Centro Educazione Motoria \"Anna Torrigiani\" dalla seconda met\u00e0 degli anni cinquanta fino al 1986. A lui si deve l\u2019intuizione della necessit\u00e0 di una \"medicina riabilitativa e interdisciplinare\u201d, in altre parole invent\u00f2 l\u2019\u00e9quipe per la riabilitazione dei bambini disabili."}
{"id": "8389444", "revid": "1124164", "url": "https://it.wikipedia.org/wiki?curid=8389444", "title": "Chiesa di Santa Maria Immacolata (P\u00e9riasc)", "text": ""}
{"id": "8389445", "revid": "15756", "url": "https://it.wikipedia.org/wiki?curid=8389445", "title": "Cava di macine della Valmeriana", "text": "La cava di macine della Valmeriana \u00e8 un'antica cava dismessa che si trova tra l'Alpe Valmeriana, ufficialmente ortografata \"Valm\u00e9rianaz\" (omofono), oppure \"V\u00f3 M\u00e9rian-a\" in patois, di Pontey e la localit\u00e0 Bellecombe di Ch\u00e2tillon, in Valle d'Aosta.\nEssa \u00e8 stata coltivata intensamente nel Medioevo, come attestato da numerosi documenti, per la produzione di pentole e macine da granaglie in pietra ollare, il cui commercio era particolarmente redditizio.\nIl sentiero per visitare il geosito, che si snoda a circa 1800 m di altitudine sulle pendici del Monte Barbeston, \u00e8 chiamato anche \"Strada del Sole\", in analogia con la forma di \"disco solare\" delle macine. Le macine della Valmeriana sono raggiungibili a piedi dal villaggio di Cloutraz.\nStoria.\nIn Valle d'Aosta esistono varie cave dismesse in cui si praticava l'estrazione a cielo aperto, in galleria o da blocchi isolati della pietra ollare: ce ne sono alla testata della val d'Ayas e della Valtournenche e nella zona attorno al Mont Avic, tra Saint-Marcel, Pontey e Champorcher. Quella cavata dalla Valmeriana \u00e8 una pietra ollare particolare, detta \"cloritoscisto granatifero con cloritoidi\" o \"cloritoscisto a granato e cloritoide\", un tipo di roccia eclogitica oceanica: la pasta principale della pietra, il cloritoscisto tenero e verdastro, \u00e8 incrostata di durissimi cristalli, rossastri i granati e pi\u00f9 scuri i cloritoidi.\nLa pietra ollare prende il nome dal latino \"olla\", \"pentola\", perch\u00e9 \u00e8 stata utilizzata sin dalla preistoria per realizzare oggetti che resistessero al calore come pentole, stufe e stampi per le fusioni. Grazie alla sua scarsa durezza e alla facile lavorabilit\u00e0 in antichit\u00e0 sono stati costruiti persino dei bracciali in pietra ollare. Di solito \u00e8 di colore verdastro, poco porosa, resiste bene agli sbalzi di temperatura e non si altera a contatto con gli alimenti.\nL'uso delle macine a mano (\"molendinus ad brachia\") in pietra ollare data almeno dell\u2019antichit\u00e0. Esse erano composte da una parte superiore detta \"catillus\" e da una inferiore detta \"meta\".\nSecondo lo storico Marc Bloch \u00abnel Medioevo non vi era fortezza sotto le armi che non avesse le sue mole a mano\u00bb.\nA partire dal X secolo per\u00f2 i mulini ad acqua presero il posto dei mulini a braccia. I signori, approfittando della mancanza di un potere centrale, iniziarono ad esercitare il potere di banno imponendo ai loro contadini alcuni monopoli: riuscirono piano piano ad imporre l'obbligo di macinare i cereali nei mulini idraulici di loro propriet\u00e0, facendo pagare una tassa sia per l'uso del mulino che per l'uso dell'acqua che faceva muovere le macine.\nIn Francia le bannalit\u00e0 furono molto diffuse secondo Marc Bloch; considerato che fino all'Unit\u00e0 d'Italia la Valle d'Aosta ha avuto stretti legami con la cultura transalpina \u00e8 probabile che lo fossero anche in Valle. Al di l\u00e0 delle Alpi, agli inizi del 1200 la transizione tra la molitura a mano e quella ad acqua era pressoch\u00e9 terminata.\nLa cava della Valmeriana fu coltivata almeno dai tempi dei Romani, dapprima per produrre macine a mano, poi affiancate da quelle per mulino. Numerosi documenti rivelano che sin dal XI - XII secolo le mole valdostane, che non necessitavano di \"rabbigliatura\", venivano estratte dalla moleria di Valmeriana o da quella di Saint-Marcel, sgrezzate sul posto, quindi trasportate a valle tramite slitte. In parte erano destinate ai mulini valdostani, in parte attraversavano la Dora Baltea a Pontey, passavano i pedaggi di Montjovet, Verr\u00e8s e Bard, poi proseguivano verso Ivrea dove erano immagazzinate nel \"molarius communis\". Una volta rifinite erano poi vendute lungo tutto il corso del Po, fino al porto di Classe.\nLa cava, lucrativa, \u00e8 stata probabilmente sfruttata intensamente fino al XIII secolo per poi declinare lentamente, tuttavia la pietra della Valmeriana \u00e8 stata usata fino in tempi recenti per la realizzazione di vasi e di pentole ollari con il tornio idraulico.\nIl tour geologico delle macine della Valmeriana \u00e8 stato valorizzato negli anni 2010 dal comune di Pontey, nell'ambito del Gruppo di azione locale Bassa Valle con il programma di sviluppo rurale 2007/2013 finanziato con fondi europei.\nDescrizione del tour geologico.\nAl geosito si accede partendo dal villaggio di Cloutraz di Pontey. Giunti all'alpe Valmeriana il percorso si snoda lungo il sentiero per Bellecombe, marcato dal segnavia 3.\nDopo una breve salita, a pochi metri sotto il sentiero si incontra la prima macina, ancora attaccata al masso: essa ha un diametro di circa 60 centimetri e uno spessore di 20. Ai suoi piedi si trova un altro frammento di macina staccato e che si direbbe estratto da un altro punto della cava.\nProcedendo lungo il sentiero, una ventina di passi pi\u00f9 avanti si incontra il \"sasso del divano\", dal quale sono state estratte quattro macine. Il suo nome \u00e8 dovuto agli incavi lasciati dall'estrazione delle macine che ricordano i cuscini di un sof\u00e0.\nSulla sinistra si nota un'altra macina staccata, imperfetta. Cinque metri pi\u00f9 avanti sulla destra una macina con foro centrale staccata ma non finita, ricchissima di granati.\nNon appena il sentiero inizia a scendere si vedono incise nel tronco di un pino a sinistra del sentiero le iniziali LSP. Si esce dal sentiero e salendo per pochi metri sulla destra si prende una sentierino con il quale si giunge ad un pianoro. Lo si percorre quasi interamente poi si piega verso nord, fino a trovare ai piedi di un pino sradicato una mancina semisepolta. Nei dintorni, sotto un cippo che segna il confine tra i comuni di Ch\u00e2tillon e Pontey, si incontra un cavit\u00e0 con vicino altre pietre lavorate.\nSi rientra sul sentiero per Bellecombe e seguendo una traccia che sale sulla destra si arriva alla \"grotta dalle tre entrate\": si tratta di una cavit\u00e0 in parte naturale usata per l'estrazione delle macine. L'illuminazione \u00e8 naturale. Nell'entrata centrale sulla destra si nota immediatamente che il lavoro dei cavatori ha asportato una buona porzione della parete. Sopra l'entrata di destra una macina che ricorda un astro, incisa forse troppo in alto, non \u00e8 stata staccata. Nell'entrata di sinistra si notano ancora diversi punti in cui sono state estratte la macine. All'interno della cavit\u00e0 si vedono numerose tracce di scalpello, probabile testimonianza dell'estrazione dei cristalli (i granati e i cloritoidi).\nDal sentiero per Bellecombe, a circa 1775 metri di quota, sulla destra si trova un lungo tronco abbattuto e a sinistra due spezzoni del fusto. Prendendo a sinistra la traccia che sale ripida nel sottobosco, in un paio di minuti si arriva al piccolo spiazzo dove si apre una delle cavit\u00e0 pi\u00f9 grandi della Valmeriana: sulla parete a sinistra \u00e8 incisa una macina, sulla destra si nota un pertugio nel quale occorre entrare carponi ma che si apre subito dopo rivelando un vasto ambiente all'interno del quale si vedono altre macine abbozzate.\nL'antro \u00e8 cos\u00ec grande che per percepirne il volume \u00e8 consigliabile entrare con una lampada a gas da campeggio, perch\u00e9 la lampada frontale o la torcia potrebbero illuminare solo una parte della grotta alla volta.\nDallo spiazzo antistante la grande cavit\u00e0 se si segue la traccia in salita si arriva ad un grosso masso ribattezzato \"il planetario\" dal quale sono state probabilmente estratte alcune decine macine."}
{"id": "8389446", "revid": "1652635", "url": "https://it.wikipedia.org/wiki?curid=8389446", "title": "PlayStation 5", "text": "La PlayStation 5 (abbreviata con la sigla PS5) \u00e8 una console per videogiochi prodotta da Sony Interactive Entertainment. Annunciata come successore di PlayStation 4 il 7 gennaio 2020 al CES di Las Vegas, fa parte della nona generazione di console, e compete commercialmente con Xbox Series X e Series S di Microsoft e Nintendo Switch di Nintendo. Il design \u00e8 stato reso noto l'11 giugno 2020, e la console \u00e8 in vendita negli Stati Uniti, in Giappone e nel resto del mondo dal 12 novembre dello stesso anno, mentre in Europa dal successivo 19 novembre.\nStoria.\nLe prime notizie su un'erede della PlayStation 4 trapelarono tramite l'architetto capo, Mark Cerny, in un'intervista a Wired nell'aprile 2019. Sony prevedeva che la PlayStation 5 sarebbe stata la sua console \"next-generation\" e che sarebbe stata spedita in tutto il mondo entro la fine del 2020. All'inizio del 2019, il rapporto finanziario di Sony per il trimestre conclusosi il 31 marzo 2019, affermava che la nuova console era in fase di sviluppo ma che le vendite non sarebbero iniziate prima dell'aprile 2020.\nSuccessivamente, il 7 gennaio 2020, in occasione del CES 2020, Sony ha svelato le specifiche hardware e il logo di PS5.\nIl 18 marzo 2020, tramite un'intervista concessa a Digital Foundry, Mark Cerny ha annunciato i nomi di alcuni dei singoli componenti hardware che avrebbero caratterizzato la console.\nIl 7 aprile 2020 \u00e8 stato svelato il design del nuovo controller wireless DualSense, tramite social e un comunicato pubblicato sul blog di PlayStation.\nIl 29 maggio 2020, l'azienda ha annunciato, tramite i vari social, che il \"The Future Of Gaming Show\", l'evento di presentazione dei giochi per PS5, si sarebbe tenuto il 4 giugno 2020, ma il 1\u00ba giugno ne \u00e8 stato comunicato il rinvio a data da destinarsi a causa delle proteste negli Stati Uniti per la morte di George Floyd. Nel comunicato si legge: \"Non crediamo che sia il momento giusto per celebrare eventi, perci\u00f2 vogliamo fare un passo indietro e permettere ad altre voci pi\u00f9 importanti di essere ascoltate\". L'8 giugno, Sony annuncia tramite pubblicit\u00e0 su Twitch e dai vari social, la nuova data della presentazione dei giochi di PS5, fissata per l'11 giugno 2020. A fine evento \u00e8 stato mostrato il design della console, insieme a una nuova PlayStation Camera, le Pulse 3D, cuffie con audio tridimensionale, DualSense Charging Station, nuova base di ricarica e un telecomando remoto, il Media Remote.\nIl 12 settembre 2020, Sony annuncia, un secondo evento dedicato a PS5 fissato per il 16 settembre 2020, il \"PlayStation 5 Showcase\". Durante l'evento, Sony annuncia la data di uscita di PS5 prevista per il 12 novembre 2020 in America del Nord, Messico, Giappone, Nuova Zelanda e Australia e per il 19 novembre 2020 in Europa e nel resto del mondo, al prezzo di 499 euro per la versione normale e di 399 euro per la versione Digital.\nHardware.\nLa PlayStation 5 utilizza un processore Zen 2 di AMD con 8 core a una frequenza variabile limitata a 3,5 GHz. La GPU \u00e8 un sistema su chip (SoC) personalizzato, basato su RDNA 2 di AMD, con 36 unit\u00e0 di calcolo funzionanti a frequenza variabile, limitato a 2,23 GHz e capace di 10,28 TFLOPS. Sia la CPU che la GPU sono monitorate da uno speciale sistema di \"boost\" con tecnologia AMD SmartShift in grado di regolare la frequenza di questi sistemi in base alle attivit\u00e0 correnti di entrambi i chip, per indirizzare la potenza assorbita costante ideale e un modello di prestazioni SoC.\nLa GPU include il supporto per l'accelerazione hardware del rendering \"ray tracing\", che consente la grafica ray tracing in tempo reale. L'hardware include una nuova tecnologia audio chiamata \"Tempest Engine\" basata sulla tecnologia AMD GPU, che consente non solo di tenere conto di centinaia di sorgenti sonore all'interno di un gioco nella produzione di uscita audio rispetto alle 50 di PlayStation 4, ma anche di come tale audio viene presentato in base al dispositivo e alle preferenze dell'utente finale. L'unit\u00e0 includer\u00e0 16 GB di SDRAM GDDR6 con una larghezza di banda di 448 GB/s.\nUna soluzione di archiviazione SSD personalizzata \u00e8 stata progettata per PlayStation 5 in modo da fornire dati input/output pi\u00f9 veloci per tempi di caricamento rapidi e larghezza di banda maggiore per rendere i giochi pi\u00f9 coinvolgenti, oltre a supportare il flusso di contenuti richiesto dal disco per una risoluzione 8K (UHD). Il sistema base offrir\u00e0 un SSD da 825 GB collegato tramite un'interfaccia a 12 canali al sistema principale, raggiungendo una velocit\u00e0 di trasferimento di 5,5 GB/s non compressa e tra 8 e 9 GB/s con la compressione usando il protocollo Oodle Kraken di RAD Game Tools. La dimensione atipica dell'unit\u00e0 \u00e8 risultata ottimale per il percorso a 12 canali per il sistema piuttosto che per le unit\u00e0 pi\u00f9 tipiche da 500 GB o 1 TB. L'archiviazione diretta per i giochi sar\u00e0 espandibile tramite una porta NVM Express (NVMe) che supporta i formati M.1 o M.2, mentre l'archiviazione aggiuntiva pu\u00f2 essere resa disponibile tramite unit\u00e0 compatibili con USB.\nIl sistema include un'unit\u00e0 ottica Ultra HD Blu-ray compatibile con risoluzioni 4K e 8K. Sebbene l'installazione del gioco da un disco sia obbligatoria per sfruttare l'SSD, l'utente avr\u00e0 un controllo accurato di quanto desidera installare, come installare solo i componenti multiplayer di un gioco.\nSony sta sviluppando uno stato di gioco sospeso migliorato per PlayStation 5 per consumare meno energia rispetto a PlayStation 4.\nDurante l'evento di lancio della console, essa \u00e8 stata presentata con un design bianco e nero, che corrisponde al controller DualSense precedentemente rivelato, con un blocco interno nero affiancato da due alette bianche lungo i lati, entrambe illuminate da un LED blu. La console pu\u00f2 essere liberamente posizionata sia in verticale che in orizzontale. Le prese d'aria si trovano sulla parte superiore della console, (nel caso essa sia posizionata verticalmente). Nella parte frontale del modello base della console, vi \u00e8 il lettore Blu-Ray e le porte USB e USB-C. Jim Ryan di Sony dichiara che il design era destinato a rappresentare un \"salto generazionale di qualit\u00e0 rispetto al presente\" e che affiancata dai nuovi videogiochi doveva essere \"trasformista nel proprio aspetto\". Lo stesso Ryan aggiunse che la scelta dei colori bianco e nero erano per la presentazione della console, altri colori saranno disponibili in seguito al lancio.\nDualSense.\nIl 7 aprile 2020 viene presentato il controller DualSense. Viene confermata la presenza del \"Tempest 3D AudioTech\" e i pulsanti L2 e R2 che diventano dei grilletti adattivi. Rispetto ai precedenti controller viene rivisto anche il design caratterizzato da una doppia tonalit\u00e0 di colori. Il LED luminoso, non pi\u00f9 incardinato in un unico spazio, \u00e8 posizionato in una doppia feritoia ai lati del touchpad. Sony afferma che rispetto al precedente il DualSense \u00e8 meno ingombrante e pi\u00f9 leggero.\nIl DualSense ha grilletti adattivi nei tasti \"L2\" e \"R2\" che possono modificare la resistenza in base all'esigenza, come quando si tende la corda di un arco durante il gioco. Il controller offrir\u00e0 anche un forte feedback tattile attraverso gli attuatori della bobina vocale che, insieme a un altoparlante del controller migliorato, ha lo scopo di offrire una migliore esperienza di gioco. La connettivit\u00e0 USB-C, insieme ad una batteria dalla durata pi\u00f9 elevata, sono altri miglioramenti introdotti nel nuovo controller. Durante i primi di maggio 2021 \u00e8 stata presentata una mozione in tribunale a carico di Sony in merito alla questione di un problema relativo alle levette analogiche del controller: il problema, noto come \"drift\" (ovvero \"scivolamento\") comporta che, a causa di un difetto di progettazione, il controller rilevi dei comandi fantasma interpretandoli come un input da parte della levetta analogica e che causa un continuo movimento del personaggio in gioco (come se, appunto, la levetta scivolasse continuamente sul suo perno mandando input)\nAccessori aggiuntivi.\nOltre alla rivelazione della console, sono stati annunciati insieme ad essa diversi accessori aggiuntivi tra cui una stazione di ricarica per il \"DualSense\", una nuova telecamera in HD, un telecomando multimediale e il \"Pulse 3D\", un auricolare wireless realizzato per sfruttare la tecnologia audio 3D della console.\nLa maggior parte dei controller e degli accessori di PlayStation 4 continueranno a funzionare anche su PlayStation 5, ma potrebbero avere dei limiti funzionali. Il DualShock 4 e altri controller di terze parti saranno compatibili con la Playstation 5, ma potranno essere utilizzati solo con i titoli per PlayStation 4. Il PlayStation Move, la PlayStation Camera e il PlayStation VR Aim Controller, essendo controller speciali saranno compatibili con i videogiochi per PlayStation 5.\nSoftware.\nSoftware di sistema.\nPS5 presenta un'interfaccia utente completamente rinnovata. Al CES 2020, Sony ha presentato il logo della piattaforma, che segue lo stile minimalista delle console e del marchio PlayStation (in particolare di PS3 e PS4) .\nRetrocompatibilit\u00e0.\nA eccezione di soli nove titoli, PlayStation 5 \u00e8 retrocompatibile con i titoli per PlayStation 4. Alcuni giochi saranno ottimizzati per la nuova console mentre tutti gli altri, invece, sfrutteranno il Game Boost, tecnologia usata per aumentare risoluzione e bit-rate.\nA ottobre 2019, Mark Cerny ha dichiarato che il passaggio da PlayStation 4 a PlayStation 5 \u00e8 pensato per essere \"morbido\". PlayStation 5 \u00e8 retrocompatibile con i giochi per PlayStation 4 e PlayStation 4 Pro sia in formato fisico e digitale, in parte abilitati dall'architettura hardware simile dei due sistemi. Durante la presentazione di marzo 2020, Cerny ha dichiarato che gran parte dei titoli per PlayStation 4 basati sulle statistiche del tempo di gioco dovrebbero essere giocabili su PlayStation 5 al lancio della console. La Sony ha dichiarato di \"credere che la stragrande maggioranza degli oltre 4.000 titoli PS4 sar\u00e0 giocabile su PS5\" e che stanno \"valutando i giochi titolo per titolo per individuare eventuali problemi che necessitino di aggiustamenti da parte degli sviluppatori di software originali\".\nLa nuova console sar\u00e0 compatibile con i giochi PlayStation VR.\nVideogiochi.\nAl The Game Awards 2019, \"Godfall\" di Counterplay Games \u00e8 diventato il primo titolo PlayStation 5 annunciato, previsto per il lancio di PlayStation 5. Ulteriori giochi per PlayStation 5 confermati sono \"Bugsnax\", \"Fortnite\", ', \"Destruction AllStars\", \"Gran Turismo 7\", \"Grand Theft Auto V\", \"Il Signore degli Anelli: Gollum\", ', \"Gods and Monsters\", \"Tom Clancy's Rainbow Six Siege\", ', \"Outriders\", \"FIFA 21\", \"Warframe\", \"Sackboy: A Big Adventure\", ', \"\", \"Horizon Forbidden West\", \"Resident Evil Village\", un remake di \"Demon's Souls\" e \"God of War Ragnar\u00f6k\".\nCaratteristiche tecniche.\nDi seguito l'elenco delle principali caratteristiche tecniche della console:\nArchiviazione supplementare.\nIn data 15 settembre 2021 Sony abilita tramite l'aggiornamento del firmware versione 21.02-04.00 l'utilizzo a tutti gli utenti del hard disk SSD M.2 NVMe supplementare.\nAlcuni SSD M.2 NVMe certificati:\nMarketing e vendite.\nLa console \u00e8 disponibile in Italia dal 19 novembre 2020, in modo da renderla disponibile per le vendite gi\u00e0 dal periodo natalizio. Inoltre Sony ha dichiarato che per motivi legati alla pandemia di COVID-19, non sarebbe stato possibile ritirare la console in maniera fisica al negozio, ma sarebbe stata consegnata direttamente a casa.\nBloomberg ha riferito nel febbraio 2020 che i costi attuali dei componenti selezionati per l'unit\u00e0 sono stati stimati in un totale di circa 460 dollari, trainati dagli attuali costi pi\u00f9 elevati della memoria flash, che era molto richiesta dai produttori di telefoni per l'implementazione della connettivit\u00e0 wireless 5G. Il prezzo della console, svelato in una diretta del 16 settembre 2020, \u00e8 di 399 euro per la Digital Edition e di 499 euro per la versione classica con lettore Ultra HD Blu-ray. La console \u00e8 stata sponsor della Supercoppa italiana 2020, per l'occasione ribattezzata \"PS5 Supercup\"."}
{"id": "8389462", "revid": "344646", "url": "https://it.wikipedia.org/wiki?curid=8389462", "title": "Nora Illi", "text": "Biografia.\nNora Illi nacque a Uster, figlia di uno psicoterapeuta tedesco e di un'assistente sociale svizzera, che in seguito divorziarono. Lasciata la scuola superiore, si iscrisse a un corso di formazione da poligrafa.\nSpos\u00f2 l'informatico Qaasim Illi, col quale ebbe sei figli.\nDal 2016 apparve in diversi talk-show, suscitando numerose polemiche per il niqab da lei indossato.\nIl 23 marzo 2020 \u00e8 deceduta per un cancro al seno, all'et\u00e0 di 35 anni."}
{"id": "8389466", "revid": "1305887", "url": "https://it.wikipedia.org/wiki?curid=8389466", "title": "Brigata Meccanizzata Prizrak", "text": ""}
{"id": "8389467", "revid": "729019", "url": "https://it.wikipedia.org/wiki?curid=8389467", "title": "Boris Vladimirovi\u010d Romanov", "text": "Biografia.\nInfanzia.\nNacque il 24 novembre 1877 a San Pietroburgo dal granduca Vladimir Alexandrovich, nipote dello zar Alessandro II di Russia e cugino di Nicola II.\nCarriera militare.\nIntraprese la carriera militare, servendo dapprima nella Guardia Ussara. Prese parte alla guerra russo-giapponese nel 1904 e divenne generale di Stato maggiore dell'Esercito imperiale russo durante la prima guerra mondiale, comandando il reggimento dei Cosacchi Atamani nel 1915.\nEsilio e morte.\nFu arrestato nel marzo del 1917 dal Governo provvisorio, ma riusc\u00ec a fuggire raggiungendo la sua famiglia nel Caucaso, per poi raggiungere Parigi nel 1919, dove visse fino alla morte.\nIl granduca Boris mor\u00ec a Cannes il 9 novembre 1943."}
{"id": "8389468", "revid": "729019", "url": "https://it.wikipedia.org/wiki?curid=8389468", "title": "Stazione di Takanawa Gateway", "text": "La \u00e8 una stazione ferroviaria di Tokyo, aperta il 14 marzo 2020, e si trova nel quartiere di Minato. La stazione \u00e8 stata realizzata a met\u00e0 fra quelle di Tamachi e Shinagawa, ed \u00e8 servita dalle linee Yamanote e Keihin-T\u014dhoku della JR East. A poca distanza \u00e8 presente la stazione di Sengakuji che offre l'interscambio con la linea Asakusa della metropolitana di Tokyo.\nStoria.\nIl 3 giugno 2014, JR East annunci\u00f2 la costruzione di una nuova stazione da realizzarsi fra quelle di Tamachi e Shinagawa, a 1,3\u00a0km a sud della prima, e a 0,9\u00a0km a nord della seconda, e a circa 300 metri a sud-est della stazione di Sengakuji.\nLa stazione \u00e8 stata realizzata sul suolo del deposito di Tamachi, ricoprendo circa 13 ettari di spazio opportunamente riutilizzati e riqualificati. L'apertura della stazione \u00e8 stata sin da subito prevista per il 2020, in tempo per le Olimpiadi e le Paralimpiadi di Tokyo, rendendola la pi\u00f9 recente stazione ferroviaria sulla linea Yamanote (precedentemente tocc\u00f2 alla stazione di Nishi-Nippori, aperta nel 1971, mentre per quanto riguarda la linea Keihin-T\u014dhoku, era dall'apertura della stazione di Saitama-Shintoshin, nel 2000, che non veniva realizzata una nuova stazione.\nIl 6 settembre 2016, JR East ha annunciato il design della stazione, selezionata come elemento cardine del progetto di sviluppo \"Global Gateway Shinagawa\" di Shinagawa. I lavori sono iniziati il 10 febbraio 2017.\nDal 5 al 30 giugno 2018, JR East ha invitato pubblicamente i cittadini a presentare idee di nomi per la nuova stazione, tramite posta o sondaggi online. \nIl nome definitivo, \"Takanawa Gateway\" \u00e8 stato annunciato il 4 dicembre 2018.\nLe linee Yamanote e Keihin-T\u014dhoku, tra Shinagawa e Tamachi sono state fatte deviare tramite una modifica al nodo ferroviario, fino alla nuova stazione il 16 novembre 2019, operazione per cui si \u00e8 dovuto interrompere parzialmente la circolazione ferroviaria dalla mattina presto sino alle 16:00 del pomeriggio.\nLa stazione \u00e8 stata inaugurata il 14 marzo 2020, sebbene alcune parti, come shopping e ristorazione all'interno non saranno completamente operative fino al 2024.\nStruttura.\nLa stazione, realizzata in vetro \u00e8 acciaio, dal punto di vista ferroviario \u00e8 costituita da due marciapiedi a isola con quattro binari passanti in superficie.\nOgnuna delle piattaforme \u00e8 dotata di 3 scale mobili e una coppia di ascensori (con capienze di 24 e 18 persone) che portano alla zona interna ai tornelli di accesso. Al terzo piano \u00e8 situata una zona adibita a eventi e spettacoli, che d\u00e0 direttamente sul piano del ferro."}
{"id": "8389469", "revid": "15756", "url": "https://it.wikipedia.org/wiki?curid=8389469", "title": "Pian di Pieca", "text": "Pian di Pieca, conosciuta erroneamente anche come Pian di Piega, \u00e8 una frazione del comune di San Ginesio.\nGeografia fisica.\nFrazione situata a 5,67 km (in linea d'aria) dal medesimo comune di San Ginesio, si rileva completamente pianeggiante, grazie all'antico piano lacustre risalente al Quaternario.\nStoria.\nIl 16 giugno del 1944 il Comando del Gruppo Vera, gruppo partigiano, venne a conoscenza di un gruppo di fascisti incaricati di spionaggio dislocati in una casa vicino alla SS 78. Il gruppo invi\u00f2 in una casa vicina dei partigiani con lo scopo di vigilare e sorprendere le spie fasciste, oltre che sorvegliare la strada in quel tratto, dove le staffette naziste mantenevano il collegamento fra Ascoli e Macerata . La squadra era costituita da Tonino Bertoni, Cosimo Montaldo e Antonio D'Arduin, sotto la guida di Mario Mogliani.\nAppostati sotto la pioggia, nella notte fra il 16 e il 17, il gruppo aspett\u00f2 che i nazisti smettessero la loro ritirata. Allora Mogliani, D'Arduin e Montaldo, dopo che essa cess\u00f2, si appostarono in un campo di grano che dominava la curva dove era la casa dei fascisti. Il partigiano Bertoni, dislocato sulla parte opposta della strada fungeva da sentinella segnalando l\u2019avanzare di una motocicletta con un ufficiale tedesco. Dato l'allarme, Mogliani usc\u00ec dal nascondiglio intimando l'alt, ma invece che fermarsi l'ufficiale acceler\u00f2. Il partigiano lo raggiunse con una scarica di mitra e l'uomo cadde a terra gravemente ferito. Casualmente sopraggiunse un\u2019ambulanza della Croce Rossa che caric\u00f2 l'ufficiale per portarlo all'ospedale di Sarnano, rendendo noto a tutti i nazisti nei dintorni la presenza di partigiani. I soldati presero come ostiaggi numerosi civili dalle frazioni di Colle, Morichella e dal gruppo di case della parrocchia di Santa Maria di Pieca. Fra i catturati presero in ostaggio anche il curato, don Sesto Mosca e contemporaneamente un gruppo di essi part\u00ec alla ricerca dei partigiani che avevano compiuto l'atto.\nNel frattempo la squadra di Mogliani stava risalendo verso San Ginesio, ipotizzando che la rappresaglia tedesca non avrebbe tardato ad arrivare. Raggiunta una casa colonica proprio sotto le mura ginesine, vennero invitati dentro da una famiglia. Mogliani alla colona che cerc\u00f2 di farli arrendere rispose:\nDopo essersi rifocillati i partigiani riposarono, ma dopo un'oretta circa nei dintorni si ud\u00ec sparare e i quattro si svegliarono. Usciti fuori, videro nella valle varie pattuglie di tedeschi che avanzavano verso di loro. A quel punto preferirono dividersi.\nIl partigiano Montaldo si nascose in un canneto mentre Bertoni, sconsigliato da Mogliani, decise di avviarsi verso San Ginesio. Fu subito avvistato da una pattuglia che gli fece segno con il mitra di fermarsi, ma con abilit\u00e0 riusc\u00ec a salire fino alla strada delle mura e si occult\u00f2 in paese. Entrato nel comune avvis\u00f2 i paesani che stavano arrivando i tedeschi e raggiunse la localit\u00e0 di Fiolce dove si trovava la sua abitazione. D'Arduin e Mogliani avevano invece ritenuto pi\u00f9 opportuno celarsi in un fossato a pochi metri dalla casa dove si erano fermati, dove furono avvistati e catturati dai tedeschi. Con le mani legate dietro la schiena furono condotti nella piazza principale di San Ginesio, mente gli altri due partigiani si salvarono. Montaldo raccont\u00f2 in seguito che dal suo nascondiglio sentiva l'odore delle sigarette che i tedeschi fumavano quando gli passarono vicino.\nI due prigionieri furono condotti nella piazza Alberico Gentili. Erano circa le 14:00 del 17 giugno quando passarono Fernando Ferroni e un compagno. Anch'essi furono presi come ostaggi e divennero testimoni oculari di quanto accadde in seguito. Mogliani fu fatto denudare fino a rimanere in mutande e maglietta e tutti gli ostaggi radunati furono fatti schierare tra la bottega Falchi e il monumento ad Alberico Gentili. Il maggiore della spedizione nazista intim\u00f2 che sarebbero stati tutti fucilati perch\u00e9 il comune era un paese di ribelli e doveva essere punito.\nL'ufficiale tedesco che attendeva notizie dall'ospedale di Sarnano sulle condizioni del militare ferito, dichiar\u00f2 che alle 16 del pomeriggio sarebbero stati fucilati gli ostaggi e alle 18 impiccati i due prigionieri, ma un altro maresciallo tedesco, vissuto a San Ginesio per diverso tempo e affezionatosi alla cittadinanza per il buon trattamento ricevuto, cominci\u00f2 un'arringa difendendo i civili prigionieri dall'accusa di ribelli, convincendo il maggiore che decise di liberarli. La decisione presa del maggiore fu influenzata anche dalla notizia dall'ospedale che l'ufficiale non correva pericolo di morte.\nA quel punto la Compagnia ripart\u00ec con i due prigionieri alla volta di Pian di Pieca. Alla confluenza delle vie di Macerata, Amandola e Tolentino si trovava lo spaccio della famiglia Mancini. Sopra c'era la loro casa con un balcone sporgente dal primo piano. Qui furono legati i primi due campestri e alle 18 esatte del 17 giugno 1944 i partigiani Mogliani e D'Arduin furono impiccati. Ci fu anche un terzo impiccato: un certo Benedetto Tardella che i nazisti avevano fermato a Passo San Ginesio mentre tornava con del grano. I nazisti lo reputarono un partigiano e lo impiccarono insieme agli altri due. Un testimone raccont\u00f2 che il giovane urlava a squarciagola la sua innocenza mentre gli mettevano la corda al collo e le urla si protrassero finch\u00e9 la voce non fu soffocata.\nI tre cadaveri rimasero penzolanti sulla terrazza dal sabato sera fino alla mattina del 21 giugno.\nIl capitano del gruppo Cas\u00e0 e l'ingegnere Verdecchia si recarono allo spaccio Mancini e insieme spiccarono i tre cadaveri, sui quali i tedeschi si divertirono a sparare con delle rivoltelle, li avvolsero con delle lenzuola bianche e li deposero nell'ufficio postale. Il giorno successivo vennero finalmente riportati a San Ginesio.\nEconomia.\nIndustria.\nMolte sono le industrie stanziate nella Zona PIP della frazione e lungo la ex SS 78. Le industrie comprese nella zona sono industrie alimentari, industrie tessili e industrie di materie plastiche.\nSport.\nCalcio a 11.\nLa squadra del San Ginesio Calcio nasce dalla squadra della frazione, il Pian di Pieca."}
{"id": "8389470", "revid": "1504506", "url": "https://it.wikipedia.org/wiki?curid=8389470", "title": "Marca di Neustria", "text": "Le marche di Neustria furono due marche create nell'861 dal re carolingio del regno dei Franchi Occidentali Carlo il Calvo, governate da funzionari nominati dalla corona, noti come guardiani, prefetti o margravi (denominabili anche come \"marchesi\"). Inizialmente, una marca fu creata contro i bretoni e una contro i norreni, spesso chiamati rispettivamente marca bretone e marca normanna.\nNel 911 Roberto II, dal 922 anche re dei Franchi Occidentali, divenne margravio di entrambe le marche e prese il titolo di \"demarchus\". La sua dinastia, denominata in seguito Capetingi, govern\u00f2 l'intera Neustria fino al 987, quando Ugo Capeto fu eletto re dei Franchi. A quell'epoca i conti della Neustria soggetti alla marca poterono ormai fronteggiare gli eventuali raid vichinghi e bretoni. Con l'ascesa sul trono dei Capetingi, non furono nominati altri margravi.\nMarca bretone.\nLa marca originale della Bretagna fu creata e militarizzata sotto i Merovingi alla fine del VII o all'inizio dell'VIII secolo. Sebbene la sua esatta estensione sia sconosciuta e i suoi confini non coincidano con la successiva marca bretone; includeva i territori di Rennais e Nantais (in francese \"pays\") e parti del Vannetais e del Maine. L'amministrazione si concentr\u00f2 a Le Mans e il territorio alla fine prese il nome di \"ducatus Cenomannicus\" o ducato del Maine. Uno dei pi\u00f9 famosi margravi (\"Britannici limitis praefectus\") fu Orlando, che mor\u00ec nella battaglia di Roncisvalle nel 778 e diede origine a una famosa serie di leggende come esemplificato nell'omonimo \"Chanson de Roland\".\nIl re carolingio dei Franchi, Carlo il Calvo, ricre\u00f2 la marca bretone nell'861 e nomin\u00f2 Roberto il Forte margravio. Nel 863 Carlo negozi\u00f2 il Trattato di Entrammes con Salomone, re di Bretagna, in base al quale l'Angi\u00f2 occidentale fu riconosciuto come parte della Bretagna e l'abbazia laica di Saint-Aubin in Angers fu concessa a Salomone, che si accomend\u00f2 a Carlo e gli rese omaggio.\nRoberto fu ucciso combattendo i vichinghi nell'866, rivelando come i confini delle marce non influenzarono i predoni con cui i margravi dovevano trattare n\u00e9 impedirono ai due margravi di cooperare nei rispettivi territori contro i comuni nemici dei Franchi. Ugo l'Abate succedette nell'ufficio e nel titolo a Roberto. Nel 885 Charles il Grosso riusc\u00ec ad ascendere al trono dei Franchi Occidentali e dopo la morte di Ugo nell'886, Carlo diede il titolo al figlio di Roberto il Forte, Oddone. Dopo la morte di Carlo nell'888 Oddone divenne re dei Franchi e nomin\u00f2 Roberto I margravio della marca bretone. Oddone mor\u00ec nell'898 e gli successe il re Carlo III il Semplice che conferm\u00f2 i titoli e le propriet\u00e0 di Roberto.\nMarca normanna.\nAdalardo il Siniscalco prest\u00f2 servizio come guardiano della marca Normanna dall'861 all'865. La sua marca si estendeca sulla contea di Le Mans e si oppose immediatamente ai Rorgonidi, che controllavano la citt\u00e0. Essi intrigarono contro di lui e i suoi parenti, anch'essi potenti nobili della regione, fino a quando Carlo revoc\u00f2 loro le sovvenzioni e pose i Rorgonidi a capo della marca. In pace, Carlo trasfer\u00ec la marca Normanna a Goffredo I, conte del Maine, appartenente ai Rorgonidi, seguito da Ragenoldo, che era stato margravio tra l'878 e l'885. Nell'885 Carlo il Grosso sal\u00ec al potere nel regno dei Franchi Occidentali e nomin\u00f2 Enrico di Franconia margravio della marca Normanna. Nell'886 mor\u00ec anche Enrico e Carlo il Grasso lo sostitu\u00ec con Berengario II. Berengario mor\u00ec nell'896 e non si sa chi gli successe.\nMarche unite.\nNel 911 Carlo III il Semplice fece pace con il capo vichingo Rollone con il Trattato di Saint-Clair-sur-Epte, che garantiva a Rollone la contea di Rouen.\nA Roberto I, il margravio della marca bretone, fu concessa anche la marca normanna e le due entit\u00e0 si unirono permanentemente. Roberto prese il titolo di \"demarchus\", un titolo detenuto in seguito anche da Rollone. Roberto I fu margravio fino alla sua morte nel 922, e fu succeduto da Ugo il Grande che fu margravio fino al 956, e fu seguito a sua volta da Ugo Capeto, che divenne re dei Franchi nel 987.\nRouen fu la base del futuro ducato di Normandia. I normanni ampliarono gradualmente il loro territorio e vi incorporarono gran parte della Neustria. Quando Ugo Capeto divenne re dei Franchi nel 987, la storia della marca termin\u00f2, per essere sostituita dalla storia dei vari feudi comitali che riuscirono a salire al potere al suo interno."}
{"id": "8389473", "revid": "686936", "url": "https://it.wikipedia.org/wiki?curid=8389473", "title": "Look to the Rainbow", "text": "Look to the Rainbow \u00e8 un album discografico della cantante brasiliana Astrud Gilberto, pubblicato dalla casa discografica Verve Records nell'aprile del 1966.\nMusicisti.\nBerimbou / Once Upon a Summertime\nFelicidade / Look to the Rainbow / She's a Carioca\nI Will Wait for You / Eu preciso aprender a ser s\u00f3 (Learn to Live Alone)\nFrevo\nMaria Quiet (Marie Moita)\nBim Bom / Lugar Bonito"}
{"id": "8389475", "revid": "1748167", "url": "https://it.wikipedia.org/wiki?curid=8389475", "title": "Episodi di Janet King (prima stagione)", "text": "La prima stagione della serie televisiva Janet King \u00e8 stata trasmessa in Australia su ABC1 dal 27 febbraio al 17 aprile 2014.\nIn Italia \u00e8 inedita."}
{"id": "8389477", "revid": "599013", "url": "https://it.wikipedia.org/wiki?curid=8389477", "title": "Severino Aefi", "text": "Carriera.\nNazionale.\nHa debuttato in Nazionale nel 1996. Ha partecipato, con la Nazionale, alla Coppa d'Oceania 1996, alla Coppa d'Oceania 2000, alla Coppa d'Oceania 2002 e alla Coppa d'Oceania 2004."}
{"id": "8389478", "revid": "1372005", "url": "https://it.wikipedia.org/wiki?curid=8389478", "title": "Marchese di Neustria", "text": ""}
{"id": "8389480", "revid": "1924342", "url": "https://it.wikipedia.org/wiki?curid=8389480", "title": "Kitana (singolo)", "text": "Kitana \u00e8 un singolo della rapper statunitense Princess Nokia, pubblicato il 25 agosto 2017 come quarto estratto dall'EP \"1992\".\nDescrizione.\nIl titolo del singolo \u00e8 un tributo a Kitana, personaggio del videogioco \"Mortal Kombat II\". Anche nel testo sono presenti diversi riferimenti al videogioco, come ad esempio il ritornello \u00abMortal Kombat, I\u2019ll see you ma\u00f1ana!\u00bb. La base \u00e8 aggressiva, e inizia con dei suoni di trombette prima dell'avvento del basso e della batteria.\nVideo musicale.\nIl video musicale del brano \u00e8 stato pubblicato il 17 novembre 2016, prima dell'estrazione come singolo. Diretto da Nokia, mostra la cantante coinvolta in un incontro di pugilato in una campo da pallacanestro. La presenza del pugilato e del sangue nel video \u00e8 un riferimento ai combattimenti presenti in \"Mortal Kombat II\"."}
{"id": "8389485", "revid": "1543377", "url": "https://it.wikipedia.org/wiki?curid=8389485", "title": "Laura Podest\u00e0", "text": "Biografia.\nNata nel 1954 a Milano, a 18 anni ha partecipato ai Giochi olimpici di , nei 100 m stile libero, uscendo in batteria, 7\u00aa con il tempo di 1'02\"88, nella staffetta 4\u00d7100 m stile libero con Laura Gorgerino, Patrizia Lanfredini e Federica Stabilini, venendo eliminata in batteria, 7\u00aa in 4'10\"70, e nella staffetta 4x100 m misti insieme ad Alessandra Finesso, Patrizia Miserini e Donatella Talpo-Schiavon, uscendo anche in questo caso in batteria, 8\u00aa con il tempo di 4'48\"25.\nIn carriera ha preso parte anche ai primi campionati mondiali di nuoto, quelli di Belgrado 1973 (uscendo in batteria nei 100 m stile libero, 3\u00aa in 1'01\"021, e arrivando in finale nella staffetta 4x100 m stile libero, con Laura Gorgerino e Patrizia Lanfredini, oltre a Novella Calligaris in batteria e Federica Stabilini in finale, chiudendo 7\u00aa con il tempo di 4'06\"59) e agli Europei di Barcellona 1970.\nHa detenuto per poco meno di 4 anni (da agosto 1973 a giugno 1977) il record italiano dei 100 m stile libero, migliorandolo 3 volte (1'01\"4 e poi 1'01\"38, 1'01\"36 e 1'01\"02), togliendolo a Novella Calligaris, prima che il suo crono venisse battuto da Cinzia Savi Scarponi."}
{"id": "8389486", "revid": "775372", "url": "https://it.wikipedia.org/wiki?curid=8389486", "title": "Episodi di Janet King (seconda stagione)", "text": "La seconda stagione della serie televisiva Janet King \u00e8 stata trasmessa in Australia su ABC1 dal 24 marzo al 12 maggio 2016.\nIn Italia \u00e8 inedita."}
{"id": "8389488", "revid": "775372", "url": "https://it.wikipedia.org/wiki?curid=8389488", "title": "Episodi di Janet King (terza stagione)", "text": "La terza stagione della serie televisiva Janet King \u00e8 stata trasmessa in Australia su ABC1 dal 25 maggio al 13 luglio 2017.\nIn Italia \u00e8 inedita."}
{"id": "8389497", "revid": "767487", "url": "https://it.wikipedia.org/wiki?curid=8389497", "title": "Francis Aruwafu", "text": "Carriera.\nNazionale.\nHa debuttato in Nazionale il 19 maggio 2004, in Isole Salomone-Tahiti (1-1). Ha partecipato, con la Nazionale, alla Coppa d'Oceania 2004. Ha collezionato in totale, con la maglia della Nazionale, 2 presenze e 8 reti subite."}
{"id": "8389505", "revid": "69794", "url": "https://it.wikipedia.org/wiki?curid=8389505", "title": "Torneo Pre-Olimpico FIBA 1960", "text": "Il torneo Torneo Pre-Olimpico FIBA 1960 si disput\u00f2 a Bologna dal 12 al 20 agosto 1964.\nL'evento fu inaugurato ufficialmente il 12 agosto con una sfilata delle delegazioni sportive dal Palazzo dello Sport al Palazzo comunale, con di banda musicale e, in testa, una bandiera a cinque cerchi, che verr\u00e0 issata sulla Torre degli Asinelli.\nIl torneo vedr\u00e0 la qualificazione diretta ai Giochi olimpici di: Cecoslovacchia, Spagna, Ungheria e Jugoslavia. La Polonia conquister\u00e0, in uno spareggio, il quinto posto disponibile."}
{"id": "8389507", "revid": "1005847", "url": "https://it.wikipedia.org/wiki?curid=8389507", "title": "Polonia Unita", "text": ""}
{"id": "8389509", "revid": "287204", "url": "https://it.wikipedia.org/wiki?curid=8389509", "title": "Hapoel Ramat Gan (pallacanestro)", "text": "L' Hapoel Ramat Gan \u00e8 una societ\u00e0 cestistica avente sede a Ramat Gan, in Israele."}
{"id": "8389511", "revid": "1543377", "url": "https://it.wikipedia.org/wiki?curid=8389511", "title": "Alessandra Finesso", "text": "Biografia.\nNata nel 1956 a Milano, nel 1971 ha vinto la medaglia d'oro nei 100 m dorso ai Giochi del Mediterraneo di Smirne, con il tempo di 1'11\"3.\nA 16 anni ha partecipato ai Giochi olimpici di , nella staffetta 4x100 m misti insieme a Patrizia Miserini, Laura Podest\u00e0 e Donatella Talpo-Schiavon, uscendo in batteria, 8\u00aa con il tempo di 4'48\"25."}
{"id": "8389513", "revid": "729019", "url": "https://it.wikipedia.org/wiki?curid=8389513", "title": "Jerusalem (Sleep)", "text": "Jerusalem \u00e8 il terzo album in studio del gruppo musicale stoner rock/doom metal statunitense Sleep, pubblicato in diverse versioni e da diverse etichette a partire dal 1999.\nGestazione.\nLa musica per questo album fu composta in un periodo di quattro anni in cui la band lavor\u00f2 per creare un solo brano della durata di circa un'ora. L'album fu finanziato dall'etichetta London Records, che alla fine delle registrazioni si dichiar\u00f2 scontenta del prodotto finale e si rifiut\u00f2 di pubblicarlo. L'album, come detto, fu pubblicato successivamente in diverse versioni e da diverse etichette. Tutte le versioni furono accolte molto positivamente dalla critica, e l'album \u00e8 ormai considerato una pietra miliare per i generi stoner metal e doom metal.\nConcepimento.\nDopo le recensioni positive da parte della stampa specializzata per l'album \"Sleep's Holy Mountain\", pubblicato nel 1993 dalla Earache Records, l'etichetta annunci\u00f2 che la band avrebbe pubblicato un nuovo album. Gli Sleep avevano terminato il tour europeo con i Cathedral e quello americano con gli Hawkwind, quando decisero di iniziare a comporre del nuovo materiale. L'album sarebbe consistito in un brano unico della durata di un'ora.\nIl brano venne sviluppato e provato durante i \"sound check\", nelle stanze di motel e nelle case di amici. Matt Pike disse che il processo di scrittura fu lungo e che lavorarono su di esso per circa quattro anni. Parallelamente, il gruppo lavor\u00f2 su altri pezzi di durata minore, ma non li registr\u00f2 mai. Al Cisneros dichiar\u00f2 che il consumo di cannabis fu un fattore importante nel processo di scrittura, tanto da riflettersi abbondantemente nel testo del brano. Durante i concerti la band esegu\u00ec il brano con il nome di \"Dopesmoker\". Durante le sessioni di prova dopo il tour, per\u00f2, iniziarono a riferirsi alla canzone con il nome \"Jerusalem\", visto che la storia narrata sarebbe stata ambientata nei deserti mediorientali.\nRegistrazione.\nNel 1995 gli Sleep erano pronti a registrare l'album, ma le registrazioni vere e proprie non iniziarono prima del 1996, a causa di alcune dispute legali con la Earache Records. Sia la London Records che la Elektra Records erano interessate a offrire un nuovo contratto al gruppo. La scelta degli Sleep ricadde sulla London Records per la promessa di completa libert\u00e0 artistica e maggior supporto finanziario. Dato che l'etichetta non aveva sotto contratto nessuna band metal, il gruppo pensava che avrebbe ricevuto un trattamento di favore. La situazione economica dei membri della band era tutt'altro che rosea, e la maggior parte dei soldi ricevuti dall'etichetta furono utilizzati per saldare i loro debiti.\nIl brano fu registrato al Record Two Studio a Comptche, in California, dal produttore Billy Anderson. Durante le registrazioni, il brano prese forma in modo differente da come la band l'aveva inizialmente concepito, con tempi sempre pi\u00f9 lenti. Le registrazioni furono difficoltose, per via del fatto che i musicisti dovevano memorizzare grandi porzioni della canzone. Inoltre, la registrazione fu suddivisa in tre sezioni, per adeguarsi alla durata di 22 minuti delle bobine magnetiche. Secondo Matt Pike fu divertente, ma anche una delle cose pi\u00f9 difficili della sua vita. Dopo un mese in studio, gli Sleep tornarono a casa per esercitarsi e fare pratica, prima di ritornare per un altro mese. Pike dichiar\u00f2 che alla fine delle registrazioni si ritrovarono con due o tre versioni differenti del brano.\nPubblicazione.\nDopo qualche settimana dalla firma del contratto con la London Records, i membri della divisione A&amp;R dell'etichetta che avevano negoziato con gli Sleep furono trasferiti e rimpiazzati. Dopo l'invio dell'album completo alla London Records, l'etichetta disse al gruppo che non lo avrebbe pubblicato in quel formato. L'etichetta quindi fece remixare il materiale da David Sardy, ma nonostante questo fu riluttante a dare l'album alle stampe. La band inizialmente decise di bloccare la pubblicazione di una qualsiasi versione modificata del brano, creando di conseguenza una condizione di stallo tra loro e l'etichetta. I membri del gruppo erano indecisi se accettare o meno la pubblicazione dell'album. Cisneros era contro la pubblicazione, mentre Pike riteneva che dopo tutto il duro lavoro fatto per registrarlo, era meglio pubblicare la versione modificata dell'album che non pubblicarlo affatto.\nAd oggi sono state pubblicate quattro versioni dell'album: un disco promozionale della London Records, un bootleg con copertina disegnata da Arik Roper, un album della Rise Above/Music Cartel Records e un album della Tee Pee Records. La versione pubblicata dalla Rise Above/Music Cartel Records nel 1999 sotto il nome di \"Jerusalem\" era non autorizzata. \"Jerusalem\" ha una durata di 52 minuti ed \u00e8 una singola composizione divisa in sei parti con lo stesso titolo. \nTracce.\nTutte le tracce sono state composte dagli Sleep."}
{"id": "8389514", "revid": "1868855", "url": "https://it.wikipedia.org/wiki?curid=8389514", "title": "Zona PIP", "text": ""}
{"id": "8389516", "revid": "757396", "url": "https://it.wikipedia.org/wiki?curid=8389516", "title": "Hapoel Ramat Gan B.C.", "text": ""}
{"id": "8389518", "revid": "47767", "url": "https://it.wikipedia.org/wiki?curid=8389518", "title": "Gebeardo", "text": ""}
{"id": "8389522", "revid": "2091899", "url": "https://it.wikipedia.org/wiki?curid=8389522", "title": "Rheinisches Landesmuseum Trier", "text": "Il Rheinische Landesmuseum Trier \u00e8 un museo archeologico di Treviri, in Germania. Il museo comprende reperti e manufatti locali di epoca preistorica, romana, medievale e barocca e si focalizza specialmente sulla storia di \"Augusta Treverorum\", la pi\u00f9 antica citt\u00e0 tedesca.\nStoria.\nIl museo fu fondato nel 1877 e prendeva il nome di Provinzialmuseum der preu\u00dfischen Rheinprovinz, di cui faceva parte anche il Rheinisches Landesmuseum Bonn. Il primo direttore fu l'archeologo Felix Hettner. Nel 1904, l'edificio venne ampliato con tre ali seguendo le direttive dell'architetto Carl Hocheder. Durante gli anni ottanta fu aggiunta una sezione dagli architetti Klaus Gauger e Gerhard D\u00fcrr. Dal 2008, il museo viene gestito dal dipartimento dei beni culturali della Generaldirektion Kulturelles Erbe Rheinland-Pfalz."}
{"id": "8389524", "revid": "6923", "url": "https://it.wikipedia.org/wiki?curid=8389524", "title": "Pharmstandard", "text": "JSC Pharmstandard ( ) \u00e8 una societ\u00e0 farmaceutica russa. Ha sede a Dolgoprudny, nel Oblast' di Mosca.\nPharmstandard produce oltre 400 farmaci generici e proprietari, fra i quali prodotti usati nel trattamento del diabete, deficit dell'ormone della crescita, malattie cardiovascolari, disturbi gastroenterologici e neurologici, malattie infettive, cancro, ecc.\nLa societ\u00e0 ha sei stabilimenti produttivi situati a Mosca, Ufa, Ni\u017enij Novgorod, Kursk, Tomsk e Tyumen.\nStoria.\nPharmstandard \u00e8 stata fondata nel 2003 a seguito di una fusione.\nNel maggio 2007 la societ\u00e0 ha raccolto $ 880 milioni in una IPO, che ha valutato la societ\u00e0 2,2 miliardi di dollari. Roman Abramovich ha posseduto una partecipazione del 17% nella societ\u00e0, fino a marzo 2008.\nNel 2013 la societ\u00e0 ha annunciato l'intenzione di acquistare il fornitore di ingredienti Bever Pharmaceutical, risultando in una discesa del valore delle azioni Pharmstandard del 25%.\nPharmstandard \u00e8 stato ritirata dalle borse di Londra e Mosca nel 2017."}
{"id": "8389526", "revid": "173617", "url": "https://it.wikipedia.org/wiki?curid=8389526", "title": "Natale Rea", "text": "Biografia.\nCarriera pugilistica.\nNatalino Rea nasce a Vicolo del Piede, nel popolare rione romano di Trastevere. Tira i primi pugni alla palestra del rione Regola. \nEntra nella Nazionale dilettanti a 17 anni. \u00c8 campione italiano dei pesi leggeri nel 1936 (battendo in semifinale Bruno Bisterzo) e nel 1937. \nNello stesso anno fa parte della rappresentativa italiana che partecipa a una tourn\u00e9e negli Stati Uniti, allestita da Steve Klaus per incarico della Federazione Pugilistica. I due si conoscono in quella occasione. Il 9 giugno, a New York, batte il pari peso statunitense Mal Lewis, detentore del Guanto d'Oro di New York, per la Pennsylvania e il New Jersey.\nCarriera da allenatore e responsabile tecnico della Nazionale.\nNegli anni quaranta, tornati in Italia, Klaus convince Rea ad abbandonare il pugilato agonistico per fargli da aiutante. Proprio con Klaus, il romano frequenta il corso per allenatori e si classifica al primo posto, precedendo l'ex campione europeo Erminio Spalla. Quando Klaus \u00e8 nominato responsabile della squadra azzurra di pugilato dilettanti, sceglie Natalino Rea come suo vice. \nIn tre Olimpiadi, dal 1948 al 1956, la Nazionale italiana guidata da Steve Klaus, con Rea vice, conquista dieci medaglie: due d'oro, quattro d'argento e quattro di bronzo. Nel 1957 Klaus, per divergenze con la Federazione, lascia l'incarico. Rea \u00e8 promosso responsabile tecnico e sceglie come vice il concittadino Armando Poggi.\nNatalino Rea sperimenta lo \u201csquadrone\u201d azzurro ai Campionati mondiali militari di Wiesbaden del 1960. Pur non potendo schierando il superwelter vigile del fuoco Nino Benvenuti, gli azzurri conquistano cinque medaglie d'oro e cinque d'argento. \nSi avvicinano le Olimpiadi di Roma. Nella categoria di Benvenuti avrebbe combattuto lo statunitense Wilbert McClure, oro nei superwelter ai III Giochi panamericani di Chicago 1959. Onde evitare spiacevoli sorprese, Rea convince il triestino a calare di quattro chili per combattere nei pesi welter. Il vice campione europeo di quella categoria, Carmelo Bossi, \u00e8 invece costretto a salire di peso. La sua partecipazione olimpica \u00e8 inoltre subordinata ad affrontare vittoriosamente Sandro Mazzinghi ed altri pugili in un mini-torneo preolimpico.\nL'idea di far scendere (o salire) di peso i concorrenti non si limita a Benvenuti o a Bossi. Anche il leggero Musso viene fatto scendere nei piuma per far posto a Sandro Lopopolo. Il risultato della partecipazione italiana \u00e8 superiore a ogni previsione con la conquista di tre medaglie d'oro (Benvenuti, De Piccoli e Musso), tre d'argento (Zamparini, Lopopolo e Bossi) e una di bronzo (Saraudi). \nBenvenuti, pur debilitato dalla dieta, domina i primi turni. Affronta in finale il sovietico Jurij Radonjak. Il primo round \u00e8 equilibrato. Durante l'intervallo Rea suggerisce al triestino di osare con il sinistro, subito dopo un attacco di destro del sovietico, approfittando della conseguente apertura difensiva dell'avversario. Benvenuti esegue alla perfezione il suggerimento. Il sovietico va al tappeto e l'italiano sale sul pi\u00f9 alto gradino del podio, conquistando anche la Coppa Val Barker conferita al miglior pugile del torneo olimpico.\nI trionfi della Nazionale italiana proseguono ai IV Giochi del Mediterraneo, svolti a Napoli nel 1963. I pugili italiani conquistano otto medaglie d'oro, una d'argento e una di bronzo, salendo sul podio in tutte le categorie.\nIn vista delle Olimpiadi di Tokyo del 1964, Rea prosegue nella tattica di rimescolare le carte. Nei pesi mediomassimi il titolare sarebbe Giulio Saraudi, medaglia di bronzo a Roma, sei volte campione d'Italia e campione europeo in carica. Il civitavecchiese, per\u00f2, non riscuote la fiducia dell'allenatore che, con la scusa di averlo scoperto a fumare negli spogliatoi, lo esclude dai Giochi, a favore di Cosimo Pinto. \nLa selezione dei pesi massimi sarebbe vinta da Dante Can\u00e9 ma Rea gli preferisce Bepi Ros. Impone perci\u00f2 al bolognese di partecipare a un nuovo torneo di selezione. Can\u00e9 si rifiuta, lasciando il posto al trevigiano. Scartato anche il medio napoletano Mario Lamagna, ritenuto troppo indolente, in favore del genovese Franco Valle. Ancora una volta, Rea dimostra di aver ragione: Pinto vincer\u00e0 la medaglia d'oro, Valle quella di bronzo, cos\u00ec come Ros, in una categoria dominata da Joe Frazier.\nComplessivamente, Tokyo \u00e8 un altro trionfo. Vince la medaglia d'oro anche il mosca Atzori e quella di bronzo il welter Bertini. Purtroppo, fu eliminato al primo turno proprio il pugile sul quale Rea e Poggi puntavano maggiormente: Bruno Arcari, tradito dalla fragilit\u00e0 delle sue arcate sopracciliari.\nI Giochi del Mediterraneo del 1967, svoltisi ad Algeri, sono un'altra edizione trionfale per gli azzurri (sei ori, un argento e due bronzi). \nLa spedizione italiana ai Giochi della XIX Olimpiade di Citt\u00e0 del Messico del 1968, invece, \u00e8 molto deludente. \nCinque pugili italiani su undici perdono nei primi turni con un verdetto di 3-2, spesso discusso (Udella, Grasso, Mura, Cotena e Scano). Sfortunato \u00e8 anche Capretti, eliminato per 4-1 dal Campione olimpico uscente e futura medaglia d'oro Jerzy Kulej. La sconfitta, infatti, \u00e8 decisa dalla preferenza sfavorevole di due giudici che avevano decretato il pari. Delude soprattutto il medio Mario Casati, che pure era campione d'Europa in carica e aveva vinto il Torneo preolimpico. L'unica medaglia (di bronzo) giunge dal massimo Giorgio Bambini ed \u00e8, comunque, la tredicesima per Natalino Rea.\n\u00c8 l'inizio di una profonda crisi per la boxe dilettantistica italiana. Nelle ultime due Olimpiadi sotto la direzione di Rea (Monaco 1972 e Montreal 1976), infatti, i pugili italiani non raccolgono alcuna medaglia. Lo stesso accade ai Campionati europei del 1973, 1975 e 1977. \nA Monaco 1972 la squadra non presenta pugili in tre categorie. A Montreal 1976, addirittura in sei su 11. Sono comunque Giochi dominati dalla presenza cubana e, quella del 1976, dagli statunitensi che reagiscono alla scuola caraibica presentando una squadra eccezionale. A ci\u00f2 si aggiunge la perdita di \"potere politico\" della Federazione che non sempre riesce a difendere i propri pugili da sorteggi e arbitraggi avversi. \nNel 1972 il welter Damiano Lassandro \u00e8 sorteggiato al primo turno contro il cubano Emilio Correa, poi medaglia d'oro; il superwelter Nino Castellini contro il polacco Wies\u0142aw Rudkowski, poi medaglia d'argento. Nella stessa edizione, Rea impone al capitano Capretti di scendere nella categoria dei pesi leggeri, adottando l'astuzia rivelatasi vincente in precedenti edizioni dei Giochi. Stavolta, invece, il lombardo ha difficolt\u00e0 a rientrare nel peso e si presenta debilitato sul ring. Capretti si trova quindi a combattere con l'ungherese L\u00e1szl\u00f3 Orb\u00e1n, che poi vincer\u00e0 la medaglia d'argento. L'incontro sarebbe equilibrato se non fosse per un richiamo ufficiale attribuitogli dall'arbitro e che capovolge il verdetto. \nRea rimane responsabile degli azzurri sino al 1979, in tempo per assistere all'ascesa di Patrizio Oliva che l'anno successivo, a Mosca, torner\u00e0 a salire, per l'Italia, sul gradino pi\u00f9 alto del podio olimpico."}
{"id": "8389529", "revid": "599013", "url": "https://it.wikipedia.org/wiki?curid=8389529", "title": "Alan Gillett", "text": "Carriera.\nHa cominciato la propria carriera da allenatore nel 1977, alla guida della nazionale yemenita. Tra il 1981 ed il 1987 ha lavorato come vice di Dave Bassett al , nella scalata del club dalla prima alla quarta divisione inglese; nella stagione 1987-1988 ha lavorato sempre come vice di Bassett ma al , in prima divisione.\nNel 1992 \u00e8 stato ingaggiato dal , dove per 2 partite \u00e8 stato allenatore ad interim del club, in coppia con Gordon Nisbet, subentrando a David Kemp, di cui nel corso della stagione stessa stava lavorando come vice. Nel febbraio 2003 \u00e8 diventato commissario tecnico della Nazionale malawiana. Nel 2004 \u00e8 stato nominato commissario tecnico della Nazionale salomonese. Ha partecipato, con la nazionale salomonese, alla Coppa d'Oceania. Ha concluso la sua carriera allenando la nazionale salomonese nel 2005."}
{"id": "8389545", "revid": "827882", "url": "https://it.wikipedia.org/wiki?curid=8389545", "title": "Rheinisches Landesmuseum", "text": ""}
{"id": "8389547", "revid": "106376", "url": "https://it.wikipedia.org/wiki?curid=8389547", "title": "Chiesa di Santa Maria Annunciata (Rivarolo Mantovano)", "text": "La Chiesa di Santa Maria Annunciata \u00e8 un edificio religioso di Rivarolo Mantovano, in provincia di Mantova.\nStoria e descrizione.\nVenne edificata a tre navate a partire dal 1416 su un oratorio preesistente ed ultimata nel 1430. Il campanile fu costruito nel 1462. Agli inizi del Ottocento venne innalzata ed allungata.\nNella navate laterali sono collocate quattro cappelle per lato, la pi\u00f9 importante delle quali \u00e8 la \"cappella della Madonna del Rosario\" con ancona in legno dorato. La cappella di San Giovanni evangelista e del Beato Sisto ospita, sotto la mensa dell'altare, il corpo del beato Sisto Locatelli, frate francescano, dichiarato compatrono della comunit\u00e0 rivarolese."}
{"id": "8389549", "revid": "111778163", "url": "https://it.wikipedia.org/wiki?curid=8389549", "title": "Harry Kallstr\u00f6m", "text": ""}
{"id": "8389551", "revid": "88740", "url": "https://it.wikipedia.org/wiki?curid=8389551", "title": "Processione dei Misteri di Erice", "text": "La processione dei \"Misteri\" di Erice, \u00e8 una manifestazione religiosa popolare tipica della citt\u00e0 di Erice, che si celebra il Venerd\u00ec Santo.\nLa processione originariamente era mista, composta da statue lignee e da personaggi viventi, dal 1856 composta solo da sei vare e dalla Croce di Cristo.\nStoria.\nEpoca spagnola.\nNella seconda met\u00e0 del '500 si rievocava la Passione di Cristo con rappresentazioni sceniche teatrali. L'origine \u00e8 fissata a Erice nel 1586, quando la Confraternita di Sant'Orsola aggreg\u00f2 i fratelli della Beata Vergine sotto la comune denominazione di \u00ab\"Compagnia della Morte\"\u00bb.\nLe notizie pi\u00f9 antiche in merito alla \"casazza ericina\" risalgono al 1742, in tale occasione parteciparono alla rappresentazione animata 55 personaggi. Si trattava di recitazione \"teatrale\" di brani dell'Antico e Nuovo Testamento effettuate sul sagrato della quattrocentesca chiesa di Sant'Orsola detta dell'\u00ab\"Addolorata\"\u00bb, da l\u00ec i \"personaggi\" muovevano verso le quattro parrocchiali (chiesa di Sant'Antonio Abate, chiesa di San Cataldo, chiesa di San Giuliano e la collegiata di Santa Maria Assunta, all'interno delle quali riprendevano la rappresentazione.\nNel 1749 si tenne la pi\u00f9 grandiosa rappresentazione con ben 109 personaggi.\nNel 1751 la Passione fu recitata con quattro interlocutori, Giovanni Evangelista, Maria Maddalena e due angeli.\nDel 1753 un documento che cita la processione della \"Madre della Piet\u00e0\", da ci\u00f2 si evince il primato della statua raffigurante \"Maria Addolorata\" ad essere realizzate per la processione ericina.\nGli attori recitanti erano seguiti dal simulacro di \"Maria Addolorata\", dall'\"Urna\" contenente il corpo di Cristo, dai \"Vattenti\" che si percuotevano il corpo, e dal clero in abiti penitenziali, con corone di spine in testa e corde al collo.\nDel 1762 si ha notizia dei primi documenti scritti che riferiscono di \"statue lignee\". Con l'uso dei simulacri, il numero dei personaggi viventi diminuisce drasticamente a causa degli elevati costi per la produzione scenica di tali rappresentazioni.\nLa Chiesa cominciava a mal tollerare i riti corporali della fustigazione della carne, allo stesso tempo fu interdetta l'entrata nei luoghi di culto di qualsivoglia processione, segnando di fatto la fine dei riti delle \"casazze\".\nScomparsa dei personaggi.\nL'ultima processione nella quale comparvero dei \"personaggi\" fu quella del 18 aprile 1851 che inizi\u00f2 alle ore 20 per concludersi tre ore dopo. Sfilarono recitando solo 4 personaggi (rappresentavano Giuseppe e i suoi fratelli), la Compagnia dell'Addolorata, quattro misteri della Passione preceduti da schiere di angeli ben vestiti e dai corpi di maestranza, dalla processione di molte persone con le torce tra cui due angeli, seguiva il gruppo di \"Ges\u00f9 deposto nel sepolcro\" portato in spalla da quattro sacerdoti, e per finire, l'\"Addolorata\" con la banda e due angeli che recitavano un madrigale ogni volta che il gruppo si fermava davanti a una chiesa.\nL'uso dei \"Vattenti\" fu definitivamente vietato intorno nel 1856 su disposizione del vescovo di Trapani, Vincenzo Ciccolo Rinaldi che proib\u00ec tali tragiche rappresentazioni nel capoluogo.\nCol passare degli anni, ai personaggi si sostituirono esclusivamente gruppi scultorei in legno, le cui fattezze e movenze furono largamente ispirati a quelli trapanesi, anche se di pi\u00f9 piccole dimensioni.\nIl corteo processionale prendeva avvio nel pomeriggio del Venerd\u00ec Santo dalla quattrocentesca chiesa di Sant'Orsola detta dell'\u00ab\"Addolorata\"\u00bb nei pressi di Porta Spada, per poi risalire lungo la strada che costeggia le millenarie mura elimo - puniche.\nLa processione.\nOggi l'itinerario della processione della Via Crucis ha inizio il Venerd\u00ec Santo intorno alle 14 dalla chiesa di San Giuliano nei pressi dei Giardini del Balio, accompagnati dal suono di marce funebri della banda musicale, attraverso via Roma, via San Francesco, via Vittorio Emanuele si giunge a piazza Madrice, procede per via Vito Carvini, via Gervasi, piazza Umberto, via Vittorio Emanuele, la sosta prolungata in piazza della Loggia, via Albertina, piazza San Martino, via Fontana, via Cordici, via Guarnotta per concludersi in piazza San Giuliano, per rientrare nell'omonima chiesa intorno alle 20.\nAd aprire il corteo sono i confrati della Congregazione del Purgatorio che indossano la tunica bianca ricamata di rosso. I misteri portati a spalla, decorati e illuminati sobriamente, si allineano dinnanzi al sagrato della chiesa, lungo la via erta e scoscesa che conduce verso piazzetta del Carmine e da l\u00ec attraverso le suggestive e affascinanti strade ericine, lungo l'antico lastricato, e spesso nella nebbia che magicamente li avvolge, iniziano il loro piccolo ma intenso itinerario, sino al rientro nelle prime ore della serata.\nManufatti.\nSi tratta di quattro \"gruppi\" settecenteschi, portati a spalla dai fedeli e raffiguranti le scene principali della Passione di Cristo: l\u2019Orazione nell\u2019orto, la Coronazione di Spine, la Flagellazione e la Salita al Calvario. Vi sono poi altre due vare, l'Urna e Maria Addolorata, e infine quella della Croce .\nI gruppi sono curati dalle maestranze cittadine. Le sculture montate su vare, sono state realizzate nel XVIII secolo da artisti trapanesi con la stessa tecnica del legno, tela e colla sul modello dei pi\u00f9 antichi gruppi della processione dei Misteri di Trapani: il volto, le mani, i piedi e le parti ignude sono in legno scolpito e fissati su una struttura lignea interna formata da assi di legno e sughero, i vestiti sono di vari tipi di stoffa impregnata di colla e gesso, poi applicata e modellata sul manichino predisposto. I \"Misteri\" durante le soste processionali e le stazioni penitenziali sono appoggiati su forcelle.\nSodalizi.\nCongregazione del Purgatorio.\nNel 1593, la \"Congregazione del Purgatorio\" fondata dal missionario cappuccino fra' Vincenzo d'Alcamo e quella detta del \u00ab\"Suffragio\"\u00bb fondata da un altro missionario dello stesso Istituto, si fusero costituendo un'unica Congregazione che fu incorporata alla chiesa di San Martino assumendo la denominazione di Confraternita di San Martino."}
{"id": "8389564", "revid": "124479761", "url": "https://it.wikipedia.org/wiki?curid=8389564", "title": "Quotazione", "text": "Con quotazione, nella finanza, ci si riferisce all'inserimento delle azioni di una societ\u00e0 nell'elenco delle azioni ufficialmente scambiate in una borsa valori. Alcune borse consentono la quotazione di azioni di una societ\u00e0 estera e possono consentire la doppia quotazione, a determinate condizioni.\nGeneralit\u00e0.\nGeneralmente la societ\u00e0 emittente \u00e8 quella che richiede la quotazione, ma in alcuni paesi una borsa pu\u00f2 decidere di quotare una societ\u00e0, ad esempio perch\u00e9 le sue azioni sono gi\u00e0 negoziate tramite canali informali.\nLe azioni il cui valore di mercato e/o fatturato scendono al di sotto di livelli critici predefiniti, possono essere ritirate dallo scambio. Il \"delisting\" spesso deriva da una fusione o acquisizione, ma pu\u00f2 derivare anche dalla decisione della societ\u00e0 di tornare proprietaria esclusiva del capitale.\nRequisiti.\nOgni borsa valori ha i propri requisiti o regole di quotazione. I requisiti di quotazione iniziale di solito includono la presentazione di una storia di alcuni anni di rendiconti finanziari (requisito non richiesto per mercati \"alternativi\" destinati alle giovani imprese); una dimensione sufficiente dell'importo gi\u00e0 collocato presso il pubblico (il flottante), sia in termini assoluti che in percentuale del totale delle azioni in circolazione; un prospetto approvato, che in genere include opinioni di valutatori indipendenti e cos\u00ec via.\nEsempi.\nI requisiti di quotazione imposti da alcune borse includono:\nDelisting.\nIl delisting si riferisce alla pratica di rimuovere le azioni di una societ\u00e0 da una borsa in modo che gli investitori non possano pi\u00f9 scambiare azioni del titolo su quella borsa. Ci\u00f2 si verifica in genere quando una societ\u00e0 termina l'attivit\u00e0, dichiara bancarotta, non soddisfa pi\u00f9 le regole di quotazione della borsa o decide di diventare una societ\u00e0 privata dopo una fusione o acquisizione o desidera ridurre le complessit\u00e0 e le spese generali di reporting regolamentare o ancora se il i volumi di borsa sull'indice da cui desidera ritirarsi non sono significativi. Delisting non significa necessariamente un cambiamento nella strategia aziendale.\nNegli Stati Uniti, i titoli che sono stati ritirati da un importante listino per motivi diversi dall'intenzione di diventare privati, possono ancora essere negoziati in over-the-counter in mercati come l'OTC Bulletin Board o dei Pink Sheets."}
{"id": "8389568", "revid": "599013", "url": "https://it.wikipedia.org/wiki?curid=8389568", "title": "Museo Calderini", "text": "Il Museo Calderini \u00e8 un museo del Piemonte situato nel palazzo dei Musei di Varallo. Espone varie collezioni di argomento naturalistico, archeologico, etnografico e culturale.\nStoria.\nIl museo venne fondato nel 1867 da Pietro Calderini (Borgosesia, 8 novembre 1824 - Varallo, 19 maggio 1906), un sacerdote e naturalista valsesiano che fu anche tra i primi aderenti e attivisti del Club Alpino Italiano. Venne inizialmente concepito come un museo di scienze naturali a supporto delle scuole tecniche presenti a Varallo, ma rapidamente le sue collezioni crebbero grazie a donazioni di studiosi non solo valsesiani e le materie trattate si espansero comprendendo l'archeologia, l'antropologia e in generale le scienze umane. Nel 1906, con la morte del fondatore, il museo gli venne intitolato. Dopo un periodo di chiusura e riorganizzazione, durante il quale offriva solo visite su prenotazione, nel 2017 in occasione del 150\u00ba anniversario della scomparsa del suo fondatore, \u00e8 stato riaperto al pubblico. Condivide la sua sede, lo storico palazzo dei Musei, con la Pinacoteca civica di Varallo, occupando il secondo piano dell'edificio e alcune sale espositive al piano terreno.\nLe collezioni.\nSezione naturalistica.\nLa sezione naturalistica del museo espone esemplari e reperti relativi a varie branche delle scienze naturali (zoologia, botanica, micologia, paleontologia, scienze della terra ecc.); particolarmente ricco \u00e8 il patrimonio ornitologico, con circa 500 esemplari esposti. Anche le collezioni entomologiche sono ben rappresentate e si sono arricchite grazie a cospicue donazioni anche recenti.\nSezione archeologica.\nLa sezione archeologica si articola attorno a tre nuclei principali: quello egittologico, che comprende un centinaio di reperti, quello greco-romano e quello protostorico, il quale raccoglie vari manufatti della cultura di Golasecca di provenienza valsesiana.\nSezione demoetnoantropologica.\nLa sezione raccoglie alcuni dei reperti di provenienza extraeuropea portati in Italia dalla pirocorvetta Magenta, che tra il 1865 e il 1868 comp\u00ec il giro del mondo. Oltre ad oggetti esotici \u00e8 anche ben rappresentata la cultura materiale della Valsesia ed \u00e8 presente una raccolta numismatica.\nSezione umanistica.\nLa sezione umanistica del museo comprende una raccolta di lettere e testi autografi di celebri personaggi della storia italiana tra i quali Giuseppe Mazzini, Silvio Pellico e Giuseppe Garibaldi. Conserva inoltre pergamene e testi rari, in particolare di tipo scientifico, medico e naturalistico. Anche in questo caso la storia locale \u00e8 ben rappresentata, per esempio con vari documenti relativi alla storia dei Walser."}
{"id": "8389569", "revid": "767487", "url": "https://it.wikipedia.org/wiki?curid=8389569", "title": "Connecticut Yankees", "text": "I Connecticut Yankess sono stati una societ\u00e0 di calcio statunitense, con sede ad Hartford, Connecticut.\nStoria.\nLa squadra venne fondata nel 1972 con il nome di Northeast United e iscritta all'American Soccer League.\nNella stagione 1973 la squadra cambi\u00f2 nome in Connecticut Wildcats, nome che mantenne per due stagioni prima di divenire Connecticut Yankees, che mantennero sino al 1978 anno della chiusura della societ\u00e0. Il miglior risultato ottenuto dalla squadra fu il raggiungimento della semifinale di divisione nell'American Soccer League 1977, persa contro i ."}
{"id": "8389571", "revid": "287204", "url": "https://it.wikipedia.org/wiki?curid=8389571", "title": "Franz Anton von Raab", "text": "Biografia.\nRaab, dopo aver studiato Giurisprudenza a Graz, ha prima lavorato come avvocato poi \u00e8 passato nell'amministrazione imperiale (nel 1750).\nL\u2019imperatrice Maria Teresa incaric\u00f2 Raab di rilanciare il porto franco di Trieste. Grazie alla sua ottima gestione, Raab fu poi elevato al titolo di cavaliere austriaco ereditario (nel 1755).\nNel 1773, Raab fu nominato a Vienna come consigliere di corte. Il suo incarico era di rilanciare la prosperit\u00e0 della Monarchia, aumentare la produzione e promuovere gli scambi commerciale nel paese colpito dalle conseguenze della guerra dei Sette anni.\nRaab ha rilanciato l'allevamento, promosso la produzione di seta e la creazione di impianti di lavorazione della lana e il rilancio dell'apicoltura. Una scuola modello per la costruzione della seta fu fondata a Meidling vicino a Vienna. Una fabbrica di tessuti di lana fu fondata a Theresienstadt.\nInoltre, Raab ha sollecitato una maggiore libert\u00e0 di movimento per le persone in cerca di lavoro e il potenziamento dell'apicoltura.\nRaab fu successivamente nominato segretario di stato segreto e direttore dei domini imperiali in Boemia. L\u00ec acquis\u00ec notoriet\u00e0 principalmente attraverso le riforme agricole avviate su sua iniziativa durante il regno di Maria Teresa.\nDopo che le misure si dimostrarono efficaci in Boemia, furono introdotte anche nella Bassa Austria (1775) e in Moravia (1777). In seguito iniziative simili sono state realizzate anche in La Stiria (1778) e in Galizia (1782)."}
{"id": "8389573", "revid": "1855146", "url": "https://it.wikipedia.org/wiki?curid=8389573", "title": "Palazzo delle Casse di Risparmio Postali", "text": "Il Palazzo Dante, fino al 2021 \"palazzo delle Casse di Risparmio Postali\", \u00e8 un edificio monumentale che si trova a Roma, in piazza Dante nel rione Esquilino.\nFu inaugurato nel 1912, come sede centrale delle Casse di risparmio postali, ed \u00e8 di propriet\u00e0 della Cassa depositi e prestiti. Dal 2019 \u00e8 sede dei vertici dell'intelligence italiana.\nStoria.\nProgettato dall'architetto Luigi Rolland nei primi anni del Novecento, i lavori iniziarono nel 1911, e la costruzione fu portata avanti dall\u2019Ufficio speciale del Genio civile, sotto la direzione dell\u2019ingegnere Amerigo Pullini.\nFu inaugurato nel 1912 dal sottosegretario alle Poste Augusto Battaglieri. Fu poi ampliato al termine della Grande guerra.\nFu utilizzato per assolvere alle necessit\u00e0 amministrative delle Casse di risparmio postale, quindi dei servizi finanziari della Cassa depositi e prestiti, legata al ministero del Tesoro, e infine alle Poste italiane, che lo utilizzarono fino a non molti anni addietro. Durante la Seconda guerra mondiale fu creato un rifugio antiaereo nei locali sotterranei del palazzo, che negli anni '80 furono occupati da una centrale dell'Enel.\nNel 2008 il palazzo \u00e8 stato individuato come sede dei servizi segreti e nel 2012 sono iniziati i lavori di ristrutturazione.\nNel maggio 2019 vi \u00e8 stata inaugurata la nuova sede unitaria dell\"'intelligence\" che ospita gli uffici di vertice del DIS, delle agenzie Aisi e Aise, e parte di quelli operativi.\nNel febbraio 2021, in concomitanza con la commemorazione dei 700 anni dalla morte di Dante Alighieri, la Comunit\u00e0 intelligence nazionale decide di intitolargli la sede del Comparto (che affaccia sull\u2019omonima piazza), con il nome di Palazzo Dante.\nStruttura.\nIl palazzo, di impronta stile Liberty, \u00e8 un edificio quadrangolare con un grande atrio centrale. Inizialmente di tre piani in elevazione, cui nel 1952 ne furono aggiunti due di altezza. \u00c8 grande 11.182 metri quadrati, un dado di 100 metri per lato, alto 28 metri, con pi\u00f9 di 1.000 finestre d\u2019affaccio. La facciata \u00e8 sormontata da un fregio scultoreo, formato da stemmi e allegorie che rimandano allo Stato sabaudo.\nIl Palazzo ospita una \"Parete della Memoria\", dedicata ai quattro membri dell'intelligence italiana caduti dal secondo dopoguerra in poi: Vincenzo Li Causi, Nicola Calipari, Lorenzo D'Auria e Pietro Antonio Colazzo."}
{"id": "8389575", "revid": "287204", "url": "https://it.wikipedia.org/wiki?curid=8389575", "title": "Hapoel Giv'atayim", "text": "L' Hapoel Giv'atayim \u00e8 una societ\u00e0 cestistica avente sede a Giv'atayim, in Israele."}
{"id": "8389580", "revid": "15756", "url": "https://it.wikipedia.org/wiki?curid=8389580", "title": "Hugh Pigot (capitano Royal Navy)", "text": "Attraverso la sua rete di amicizie, fu in grado di salire al rango di capitano, nonostante le apparenti scarse capacit\u00e0 di leadership e una reputazione di brutalit\u00e0. Mentre era capitano dell'HMS Hermione provoc\u00f2 l'ammutinamento dei suoi uomini, fatto che divenne uno dei pi\u00f9 sanguinosi nella storia della Royal Navy e che provoc\u00f2 la morte di Pigot e di altri nove ufficiali. La Marina inglese in seguito condann\u00f2 a morte i ribelli che erano stati catturati e riconquist\u00f2 la nave dagli spagnoli, alla quale gli ammutinati l'avevano consegnata.\nBiografia.\nPigot nacque a Patshull, nello Staffordshire ed era il secondogenito dell'ammiraglio Hugh Pigot. Sua madre era la seconda moglie di Hugh, Frances, figlia di Sir Richard Wrottesley. Il giovane Hugh intraprese la sua carriera navale il 10 marzo 1782, quando si imbarc\u00f2 sulla HMS Jupiter, nave da 50 cannoni. Salp\u00f2 con l'HMS Jupiter per le Indie Occidentali, dove suo padre aveva portato la sua ammiraglia, l'HMS Formidable da 90 cannoni. Venne promosso guardiamarina il 1\u00ba ottobre 1784, e tenente il 21 settembre 1790. Ricevette il suo primo comando, quello dello sloop HMS Swan, il 10 febbraio 1794, e fu assegnato ad operare alla Stazione Giamaica.\nMentre era al comando dell'HMS Swan nel maggio 1794, Pigot speron\u00f2 la nave mercantile Canada nel Canale della Manica. Pigot incolp\u00f2 per l'errore il padrone del mercantile. Quattro mesi dopo ricevette il comando della HMS Success, nave da 32 cannoni. In un periodo di nove mesi, ordin\u00f2 almeno 85 fustigazioni, punendo circa met\u00e0 dell'equipaggio; due uomini morirono per le ferite. Nel luglio 1795 fu coinvolto in un'altra collisione con l'HMS Mercury, una nave americana, vicino a Santo Domingo. Pigot di nuovo incolpo il capitano dell'altra nave. Ma quando fece sequestrare e frustare l'uomo cre\u00f2 un incidente diplomatico. Pigot fu portato alla corte marziale, ma questa lo assolse. Inizialmente torn\u00f2 in Inghilterra, ma l'ammiraglio Sir Hyde Parker, allora Comandante in Capo della Stazione Giamaica, permise a Pigot di ottenere un nuovo comando a bordo della HMS Hermione, nave da 32 cannoni.\nL'HMS Hermione.\nPigot assunse il comando della HMS Hermione il 10 febbraio 1797, concedendo un trattamento di favore ai membri dell'equipaggio che avevano precedentemente servito sotto di lui. La nave fu inviata a pattugliare il Canale della Mona tra la Repubblica Dominicana e Porto Rico. Pigot distrusse tre navi corsare a Porto Rico il 22 marzo 1797. Nel mese di aprile Pigot, a bordo della Hermione, e agendo in compagnia della HMS Mermaid, HMS Drake, HMS Penelope e HMS Quebec, riusc\u00ec ad arrembare nove mercantili nella battaglia di Jean-Rabel sotto il fuoco delle batterie nemiche, e senza perdere un solo uomo. In un incidente del maggio 1797 l'Hermione scamp\u00f2 per poco al naufragio grazie agli sforzi di uno dei suoi luogotenenti, Harris, ma una nave che navigava della squadra dell'Hermione si aren\u00f2. Pigot accus\u00f2 Harris, tuttavia, e insistette su un'inchiesta. Anche se Harris fu scagionato, lasci\u00f2 immediatamente la nave per servire su un'altra unit\u00e0. Pigot aveva ormai sviluppato una reputazione di eccessiva brutalit\u00e0. Il 6 settembre 1797, e in compagnia della HMS Diligence e della HMS Renommee, cattur\u00f2 una nave corsara spagnola da 6 cannoni.\nL'ammutinamento.\nIl guardiamarina David Casey era un marinaio esperto che aveva servito con onore sotto il capitano Pigot nei mesi precedenti, ma la sua caduta in disgrazia fu la causa principale dell'ammutinamento. Circa una settimana prima dell'ammutinamento, Casey era alla sua postazione sulla cima principale, quando il capitano not\u00f2 un nodo di barriera che non era stato legato da uno dei marinai sotto la sua supervisione. Casey fu portato davanti al capitano, e mentre lui si assumeva pienamente responsabilit\u00e0 di questo, Pigot pretese che Casey si inginocchiasse e implorasse perdono. Questo era un grave insulto per un gentiluomo, e Casey si rifiut\u00f2. Il capitano gli fece infliggere 12 frustate, e lo minacci\u00f2 che avrebbe messo fine alla sua carriera come ufficiale di marina.\nL'equipaggio ritenne che Casey fosse stato punito ingiustamente, e cominci\u00f2 a pianificare l'ammutinamento.\nPigot aveva preso l'abitudine di far fustigare l'ultimo marinaio che, finito di lavorare sui pennoni, fosse sceso sul ponte. Il 20 settembre 1797, Pigot ordin\u00f2 di aprire le vele dopo una bufera che aveva colpito la nave. Insoddisfatto della velocit\u00e0 dell'operazione diede l'ordine che gli ultimi uomini fuori dal cortile sarebbero stati frustati. Tre giovani marinai, in fretta di scendere, caddero a morte sul ponte. Pigot ordin\u00f2 di gettare i loro corpi in mare con le parole \"buttare i \"lubbers\" in mare\". \"Lubbers\" significa \"sciocchi imbarazzanti\" ed era un grave insulto nel vocabolario del marinaio. Poi diede ordine di fustigare il resto degli uomini qualora si fossero lamentati. Questa sentenza fu eseguita la mattina successiva.\nL'umiliazione di Casey, la morte dei tre topmen e la severa punizione del resto dei marinai innescarono l'ammutinamento. La sera del 21 settembre 1797, alcuni membri dell'equipaggio, ubriachi di rum contrabbandato, entrarono nella cabina di Pigot dopo aver sopraffatto il marinaio di guardia fuori.\nPigot fu minacciato con un coltello e gettato in mare, probabilmente ancora vivo. Gli ammutinati uccisero altri otto ufficiali dell'Hermione. Solo tre ufficiali si salvarono, forse perch\u00e9 presi in ostaggio. Southcott si salv\u00f2 e divenne poi il testimone chiave, insieme a Casey, che fu risparmiato. Tre sottufficiali si unirono all'ammutinamento, un guardiamarina, il Chirurgo Mate Cronin e il Master Mate Turner.\nTemendo la punizione per le loro azioni, gli ammutinati navigarono verso le acque spagnole. L'Hermione salp\u00f2 per La Guaira, dove consegn\u00f2 la nave alle autorit\u00e0 spagnole. Gli ammutinati raccontarono di aver lasciato gli ufficiali alla deriva su una piccola barca, come era accaduto nell'ammutinamento del Bounty circa otto anni prima. Gli spagnoli diedero agli ammutinati solo 25 dollari ciascuno in cambio, e prospettarono loro la possibilit\u00e0 di unirsi all'esercito spagnolo servendo sulla medesima nave o di essere condannati ai lavori pesanti. L'Hermione fu rimesso in servizio con gli spagnoli e rinominato Santa Cecilia. La nave era presidiata da 25 dei suoi ex marinai sotto la guardia spagnola.\nNel frattempo, la notizia dell'Hermione raggiunse Sir Hyde Parker quando la HMS Diligence cattur\u00f2 una goletta spagnola. Parker scrisse al governatore di La Guaira, chiedendo il ritorno della nave e la resa degli ammutinati. Invi\u00f2 anche la HMS Magicienne sotto il capitano Henry Ricketts per iniziare i negoziati.\nParker cre\u00f2 anche un sistema di informatori e promise ricompense, che alla fine portarono alla cattura di 33 ammutinati, alcuni dei quali furono processati a bordo della HMS York.\nDi questi, 24 furono impiccati e otto assolti o perdonati.\nPer contrastare la voglia di vendetta di Parker, l'ammiraglio Richard Rodney Bligh concesse dei condoni a diversi ex membri dell'equipaggio dell'Hermione; tra cui l'anziano servitore di Pigot e il figlio dodicenne di quest'ultimo, con la motivazione che non si poteva ragionevolmente pretendere si opponessero a degli ammutinati armati. Parker costrinse Bligh a dimettersi e a tornare in Gran Bretagna.\nL'HMS Hermione si trovava nel frattempo nel Puerto Cabello finch\u00e9 i 25 ottobre il capitano Edward Hamilton, un bordo della HMS Surprise la isol\u00f2 fuori dal porto. Gli spagnoli persero 119 uomini e 231 furono fatti prigionieri. Hamilton ebbe solo 11 feriti.\nParker fece rinominare la nave come HMS Retaliation, in seguito fu ancora rinominata HMS Retribution il 31 gennaio 1800."}
{"id": "8389589", "revid": "110157", "url": "https://it.wikipedia.org/wiki?curid=8389589", "title": "Kup Srbije 2008-2009", "text": "La Kup Srbije u fudbalu 2008-2009 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2008-2009\", Coppa di Serbia di calcio 2008-2009), conosciuta anche come Lav kup Srbije 2008-2009 per motivi di sponsorizzazione, fu la 3\u00aa edizione della coppa della Serbia di calcio. Per la terza volta sotto l'egida della Lav pivo (una birra serba prodotta dalla Carlsberg), che mantenne il montepremi a 250.000 euro. Al vincitore andarono 81.000 euro e furono assegnati premi anche al miglior giocatore, marcatore e arbitro.\nIl detentore era il . In questa edizione la coppa fu vinta ancora dal (al suo 2\u00ba titolo, 11\u00aa coppa nazionale in totale) che sconfisse in finale il (squadra di seconda divisione).\nFormula.\nLa formula \u00e8 quella dell'eliminazione diretta, in caso si parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Stella Rossa.\nSquadre partecipanti.\nPartecipano 35 squadre: le 12 della SuperLiga 2007-2008, le 18 della Prva liga 2007-2008 e le 5 vincitrici delle coppe regionali 2007-2008.\nLe vincitrici delle coppe regionali 2007-2008 sono: ' (Vojvodina), ' (Belgrado), ' (Ovest), ' (Est) e \"\" (Kosovo e Metochia).\nSuperLiga\nPrva liga\nSrpska liga\nZonska liga\nTurno preliminare.\nViene disputato dall'ultima classificata della Prva Liga Srbija 2007-2008 e dalle 5 vincitrici delle coppe regionali."}
{"id": "8389598", "revid": "767487", "url": "https://it.wikipedia.org/wiki?curid=8389598", "title": "Nunatak Kon-Tiki", "text": "Il nunatak Kon-Tiki \u00e8 un nunatak alto circa situato nella regione meridionale della Terra di Oates, nell'Antartide orientale. Il nunatak si trova in particolare nell'entroterra della costa di Shackleton, nel mezzo del flusso del ghiacciaio Nimrod, in corrispondenza delle cascate di ghiaccio Cooper.\nStoria.\nIl nunatak Kon-Tiki \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in onore del \"Kon-Tiki\", la zattera usata dall'esploratore e scrittore norvegese Thor Heyerdahl nella sua spedizione nel 1947 attraverso l'Oceano Pacifico dal Sud America alle isole della Polinesia, in virt\u00f9 dell'aspetto del nunatak, che sembra proprio una zattera in mezzo ai flutti, rappresentati dal flusso del ghiacciaio Nimrod."}
{"id": "8389603", "revid": "793215", "url": "https://it.wikipedia.org/wiki?curid=8389603", "title": "FireChat", "text": "FireChat \u00e8 stata un'app mobile proprietaria, sviluppata da Open Garden, che utilizzava wireless mesh network per consentire allo smartphone di connettersi ad altri dispositivi senza l'utilizzo di una connessione internet, ma collegandosi peer-to-peer tramite Bluetooth e Wi-Fi.\nFireChat \u00e8 stata utilizzata come strumento di comunicazione durante alcune proteste civili sebbene non sia stato progettato per questo scopo.\nStoria.\nL'applicazione \u00e8 stata introdotta inizialmente nel marzo 2014 per iPhone e il 3 aprile successivo \u00e8 stata rilasciata la versione per dispositivi Android.\nNel luglio 2015, FireChat ha introdotto la messaggistica privata. Fino ad allora, era possibile pubblicare messaggi solo nelle chat room pubbliche.\nNel maggio 2016, FireChat ha introdotto i FireChat Alerts per consentire agli utenti di inviare notifiche push in un determinato momento e luogo. La funzione \u00e8 rivolta agli operatori umanitari in caso di catastrofe ed \u00e8 nata da una partnership con Marikina, una citt\u00e0 delle Filippine.\nUtilizzo.\nFireChat \u00e8 diventato popolare nel 2014 in Iraq in seguito alle restrizioni del governo sull'uso di internet, e successivamente durante le proteste a Hong Kong del 2014. FireChat \u00e8 stato anche promosso dai manifestanti durante le proteste ecuadoriane del 2015. L'11 settembre 2015, durante la manifestazione pro-indipendenza catalana, FireChat \u00e8 stato utilizzato 131.000 volte.\nNel gennaio 2016, gli studenti hanno protestato all'Universit\u00e0 di Hyderabad, in India, in seguito al suicidio di uno studente di dottorato di nome Rohith Vemula. In quell'occasione alcuni studenti hanno usato Firechat dopo che l'universit\u00e0 ha chiuso il suo Wi-Fi.\nSicurezza.\nNel giugno 2014, gli sviluppatori di Firechat hanno dichiarato a \"Wired\" che \"le persone devono capire che questo non \u00e8 uno strumento per comunicare qualcosa che li potrebbe mettere in una situazione dannosa se venisse scoperto da qualcuno di ostile ... FireChat non \u00e8 stato pensato per comunicazioni sicure o private.\"\nA partire da luglio 2015, FireChat afferma di utilizzare la crittografia end-to-end per proteggere i messaggi privati one-to-one."}
{"id": "8389606", "revid": "290948", "url": "https://it.wikipedia.org/wiki?curid=8389606", "title": "Lana merino", "text": "La lana merino \u00e8 la fibra che si ottiene dalla pecora merino.\nQuesto tipo di lana \u00e8 particolarmente ricercata per via della sua finezza, dipendente dal fatto che il pelo di una pecora merino \u00e8 pi\u00f9 sottile del pelo di una pecora comune. Generalmente, un pelo con un diametro di 20 micron o inferiore proviene da una pecora merino. \nQuesta sua particolare caratteristica, sommata alle altre qualit\u00e0 della lana comune, ne fanno una fibra molto pregiata, ideale per determinate confezioni di abbigliamento, soprattutto abiti maschili. Un abito di lana merino infatti risulta resistente all'usura ed alla piega come un abito di lana comune, ma a differenza di questo, essendo pi\u00f9 leggero, pu\u00f2 essere indossato anche nelle stagioni pi\u00f9 calde. \nIl tessuto detto familiarmente fresco lana o anche \"lana quattro-stagioni\" \u00e8 generalmente realizzato con la lana merino.\nLa lana australiana viene assemblata in balle e venduta in tradizionali aste pubbliche, a cui partecipano compratori da tutto il mondo. Le balle migliori, ossia con la lana pi\u00f9 fine, vengono tradizionalmente acquistate da lanifici italiani.\nIl termine \"tasmania\".\nIn tempi recenti, in Italia, si \u00e8 diffuso il termine \"tasmania\" per indicare genericamente un tessuto pettinato di lana leggera. Ci\u00f2 \u00e8 dovuto ad uno specifico prodotto, realizzato con lana merino da una fabbrica italiana, che negli anni ha riscosso un notevole successo commerciale. Il nome fu scelto per evidenziare che questa lana proveniva da allevamenti della Tasmania. \nL'uso del termine \"tasmania\" sarebbe quindi improprio. Il termine corretto per indicare questo tipo di lana, quale che ne sia la provenienza o la marca, rimane \"merino\"."}
{"id": "8389611", "revid": "324090", "url": "https://it.wikipedia.org/wiki?curid=8389611", "title": "Museo Tuscolano", "text": "Il Museo Tuscolano \u00e8 una raccolta di reperti archeologici e ha sede presso le Scuderie Aldobrandini a Frascati.\nStoria.\nL'istituzione museale vede la nascita nel 1903 con il nome di Antiquarium Tuscolano e vede la raccolta dei reperti archeologici rinvenuti nell'area del comune. La sede originaria \u00e8 presso il palazzo Marconi, nella sala colonnata. Il patrimonio museale viene disperso durante la prima e la seconda guerra mondiale e, dal 1950 per mezzo dell'interessamento della Soprintendenza alle Antichit\u00e0 e belle Arti di Roma, i reperti vengono recuperati.\nIl museo.\nIl museo trova la propria sede al piano terra delle scuderie Aldobrandini. L'edificio \u00e8 stato costruito nel XVII secolo e ha avuto un intervento di restauro ad opera dell'architetto Massimiliano Fuksas.\nLa raccolta.\nIl Museo conserva una collezione di reperti archeologici risalenti all'epoca della Repubblica romana e del successivo Impero romano, molti dei quali rinvenuti durante le campagne di scavo sul Monte Tuscolo.\nIl nucleo pi\u00f9 consistente della raccolta \u00e8 caratterizzato da numerosi materiali rinvenuti a Tuscolo, compresi quelli recentemente individuati nell\u2019area del Foro e del Teatro dalla Scuola Spagnola di Storia e Archeologia. Nella sezione storico-artistica sono esposti dieci modelli lignei delle Ville Tuscolane e numerose incisioni e medaglie rare relative alle ville rinascimentali e a personaggi famosi come il Duca di York, vescovo della diocesi di Frascati."}
{"id": "8389630", "revid": "115946553", "url": "https://it.wikipedia.org/wiki?curid=8389630", "title": "Vangelo di Reims", "text": "Il Vangelo di Reims (in francese : \"Texte du Sacre\" che significa \"testo dell'incoronazione\", indicato anche in alcune fonti ceche come \"S\u00e1zava Gospel\" o \"Reme\u0161sk\u00fd kodex\") \u00e8 un manoscritto miniato di origine slava che divenne parte patrimonio culturale della Cattedrale di Reims.\nEnrico III di Francia e molti dei suoi successori, tra cui Luigi XIV, durante l'incoronazione giuravano utilizzando questo manoscritto. Ai tempi di Carlo IV, che lo diede all'appena fondato monastero di Emmaus a Praga, si credeva che il testo fosse stato scritto direttamente da San Procopio.\nDescrizione.\nSu un totale di 47 pagine fronte-retro, 16 sono scritte in cirillico mentre le restanti 31 utilizzano l'alfabeto glagolitico. Il libro venne pubblicato con una \"rilegatura a tesoro\", riccamente decorata e abbellita con oro, pietre preziose e cimeli, tra cui un frammento della Vera Croce. Le pietre preziose e le reliquie scomparvero dalla copertina del libro durante la Rivoluzione francese.\nContenuto.\nLa parte cirillica comprende una pericope, del periodo che va dal 27 ottobre al 1\u00ba marzo, secondo il rito cattolico greco. La parte glagolitica contiene le pericopi che vanno dalla domenica delle Palme fino alla festa dell'Annunciazione (25 marzo) del rito cattolico romano.\nIn un poscritto un monaco boemo annot\u00f2: \nStoria.\nNon \u00e8 certa l'origine del manoscritto. La parte pi\u00f9 antica fu probabilmente scritta sull'isola croata di Veglia, o in un monastero in Serbia, Bulgaria, Boemia, Ucraina o Russia.\nLe prime informazioni storiche del manoscritto datano all'ultima met\u00e0 del XIV secolo, al tempo di Carlo IV, che lo don\u00f2 all'appena fondato monastero di Emmaus a Praga, dove per i riti si utilizzava la lingua slava ecclesiastica (la chiesa del monastero era dedicata ai santi Cirillo e Metodio, ad San Vojt\u011bch, a San Procopio e a San Girolamo, che si riteneva avesse tradotto i Vangeli dal greco all'antica lingua slava). In questo periodo si credeva che il testo fosse stato scritto da San Procopio, abate del monastero di S\u00e1zava.\nIl testo lasci\u00f2 Praga durante il periodo delle crociate hussite; nel 1451 lo si ritrova a Costantinopoli, dove si diceva che fossero conservati anche i libri di San Girolamo. Nel 1574 fu acquistato dal cardinale Carlo di Lorena (dal patriarca di Costantinopoli, conosciuto al Concilio di Trento) che lo don\u00f2 alla Cattedrale di Reims in Francia. Poich\u00e9 il libro era riccamente decorato, inizi\u00f2 ad essere utilizzato nella cerimonia di incoronazione dei re francesi che prestavano giuramento all'Ordine dello Spirito Santo toccando il libro stesso.\nNel 1717, lo zar Pietro il Grande visit\u00f2 Reims e, vedendo il manoscritto, not\u00f2 l'alfabeto cirillico.\nDurante la Rivoluzione francese il manoscritto scomparve e non venne rinvenuto fino al 1830, quando fu scoperto nella biblioteca di Reims dal bibliotecario della citt\u00e0 Louis Paris, sollecitato alla ricerca da una richiesta del filologo sloveno Jernej Bartol Kopitar, amministratore della Biblioteca del tribunale di Vienna. Louis Paris chiese aiuto al consigliere e archeologo russo Sergey Stroieff per riconoscere il testo tra i molti presenti in biblioteca. Ritrovato il manoscritto, questo era privo dell'oro e delle pietre preziose che prima abbellivano la copertina.\nIl primo facsimile venne creato dallo stesso Louis Paris per essere analizzato in dettaglio dal paleografo polacco Korwin Jan Jastrz\u0119bski (1805\u20131852). Ustazade Silvestre de Sacy fece una copia litografica del manoscritto e la don\u00f2 allo zar russo Nicola I. Nicola finanzi\u00f2 un'altra copia, questa volta utilizzando la stampa calcografica (1843), e lasci\u00f2 che Jernej Kopitar scrivesse il suo commento sostenendo che tutto il manoscritto proveniva dal XIV secolo. Nel 1846 il filologo ceco V\u00e1clav Hanka realizz\u00f2 la sua edizione, la prima disponibile al grande pubblico, e ricevette per quell'atto meritorio la croce dell'Ordine di Sant'Anna dallo Zar e un anello prezioso dell'imperatore austriaco Ferdinando I."}
{"id": "8389634", "revid": "106908", "url": "https://it.wikipedia.org/wiki?curid=8389634", "title": "O'Flaherty", "text": "Gli O'Flaherty (Medio irlandese: \"\u00d3 Flaithbheartaigh\"; Irlandese moderno: \"\u00d3 Flaithearta\"), sono un clan gaelico irlandese localizzato soprattutto nell'attuale Contea di Galway. Il nome del clan \u00e8 nato nel X secolo come un derivato del suo fondatore Flaithbheartach mac Eimhin. Discendono in linea paterna dagli U\u00ed Bri\u00fain Se\u00f3la del Connacht. Originariamente erano re di Maigh Se\u00f3la e Muintir Murchada e come membri dell'U\u00ed Bri\u00fain erano parenti degli \u00d3 Conchubhair e Mac Diarmada, tra gli altri. Dopo che il loro re Cathal mac Tigern\u00e1n perse il regno a spese di \u00c1ed in Gai Bernaig nell'XI secolo, la famiglia fu spinta pi\u00f9 a ovest verso Iar Connacht, un territorio associato oggi al Connemara. Il clan ha continuato a governare questa terra fino al XVI secolo.\nStoria.\nOrigini mitiche.\nU\u00ed Bri\u00fain Se\u00f3la fu uno dei rami principali della potente dinastia U\u00ed Bri\u00fain, che era diventata la forza dominante nel Connacht dall'VIII secolo. Le genealogie elencano due figli di Murchadh mac Maenach: Urchadh e Urumhain. Urchadh mac Murchadh, re di Maigh Se\u00f3la (elencato anche come re di Iar Connacht) era padre di B\u00e9binn inion Urchadh, principessa di U\u00ed Bri\u00fain Se\u00f3la e regina di Thomond. B\u00e9binn spos\u00f2 Cenn\u00e9tig mac Lorc\u00e1in di Thomond ed ebbe un figlio che sarebbe diventato il re supremo d'Irlanda: Brian B\u00f3ruma mac Cenn\u00e9tig, pi\u00f9 noto come Brian Boru (941\u20131014 ca.) . Brian ruppe il monopolio degli U\u00ed N\u00e9ill sull'Alta Regalit\u00e0 d'Irlanda e lott\u00f2 per unire l'Irlanda come popolo sotto lo stesso re. Suo padre, Cenn\u00e9tig mac Lorc\u00e1in di Thomond, era uno dei principali leader della resistenza alle incursioni danesi dei vichinghi. Cenn\u00e9tig aveva diverse mogli e figli, ma assegn\u00f2 a B\u00e9binn il ruolo di madre di Brian B\u00f3ruma.\nSua sorella Creassa inion Urchadh era una moglie del re Tadg mac Cathail di Connacht, mentre un'altra sorella, Caineach inion Urchadh, spos\u00f2 l'antenato del Clann Coscraig degli U\u00ed Bri\u00fain Se\u00f3la. Suo fratello, Donnchadh mac Urchadh, succedette al padre come re di Maigh Se\u00f3la (943-999).\nCome gli U\u00ed Bri\u00fain Se\u00f3la, gli U\u00ed Bri\u00fain Ai erano un ramo importante della dinastia U\u00ed Bri\u00fain, da cui discendevano i sovrani medievali Ua Conchobair (O'Conor) di Connacht, incluso l'ultimo alto re d'Irlanda, Ruaidr\u00ed Ua Conchobair.\nLa stirpe e la regalit\u00e0 della famiglia \u00d3 Flaithbertaigh risalgono a Bri\u00f3n mac Echach Muigmed\u00f3in, re di Connacht, fratellastro di Niall dei Nove Ostaggi. Il loro padre, Eochaid Mugmedon mac Muiredach, era, secondo la leggenda, anche 122\u00ba sommo re d'Irlanda ed era un discendente diretto di M\u00edl Esp\u00e1ine (c. 1763 a.C. - c. 1699 a.C.). La linea di sangue di M\u00edl Esp\u00e1ine produsse re in successione per oltre 3000 anni. La regalit\u00e0 fu tramandata ai discendenti diretti solo a partire da \u00c9rim\u00f3n mac M\u00edl Esp\u00e1ine, 2\u00b0 sommo re d'Irlanda figlio di M\u00edl Esp\u00e1ine.\nRe di Iar Connacht.\nIl primo a portare il nome di famiglia fu Muireadhach ua Flaithbheartach, re di Maigh Se\u00f3la, morto nel 1034. Ebbe tre figli: Ruaidhr\u00ed di Lough Cimbe, Donagh Aluinn e Aedh. Da Ruaidhr\u00ed e Donagh discesero gli O'Flaherty dell'Est e dell'Ovest Connemara.\nNegli Annali dei Quattro Maestri si dice che R\u00faaidhri Ua Flaithbheartaigh, re di Iar Connacht, mor\u00ec nella battaglia di Glen Patrick nel 1061.\nL'anno seguente gli annali registrano che Tadhg, figlio di Aedh Ua Conchobhair (O'Connor), fu \"ucciso dal figlio di Aedh, figlio di Ruaidhri (O'Flaherty) dal popolo di Iar Connacht\". Da questo punto in poi, la famiglia fu costretta ad entrare nello Iar Connacht, poich\u00e9 i re di Connacht della dinastia O'Conor presero per s\u00e9 la patria originale degli O'Flaherty.\nAedh Ua Flaithbheartaigh, (re di Iar Connacht, morto nel 1079) fu il terzo portatore del cognome Ua Flaithbheartaigh a governare sul Muintir Murchada. Aedh fu ucciso nel 1079 da Ruaidr\u00ed na Saide Buide (Ruaidr\u00ed Ua Conchobair, anglicizzato Roderic O'Connor, morto nel 1118), che a sua volta fu accecato da Flaithbertaigh Ua Flaithbertaigh (Flaherty O'Flaherty), re di Iar Connacht, nel 1092.\nIl successivo re di Iar Connacht, Muireadhach Ua Flaithbheartaigh (morto nel 1121), e i suoi discendenti, rimasero fedeli a agli \u00d3 Conchobair.\nPrima della fine del XIII secolo, il clan \u00d3 Flaithbertaigh divenne padrone dell'intero territorio di Iar Connacht, estendendosi dalle sponde occidentali del Lough Corrib fino alle coste dell'Atlantico. Nel 1230, i Normanni invasero l'Irlanda e presero Galway. Ai nativi irlandesi era proibito entrare liberamente in citt\u00e0. Nel XVI secolo, \u00d3 Flaithbertaigh costru\u00ec una casa a torre chiamata Castello di Aughnanure, che era presente su un francobollo irlandese ed \u00e8 ora un monumento nazionale e una destinazione turistica, gestita dall'Ufficio dei lavori pubblici.\nArmi e motto.\nl motto del clan \u00e8 \"Fortuna Favet Fortibus\", o \"La fortuna aiuta gli audaci\" che potrebbe essere stato ispirato dalla stessa linea nell'Eneide di Virgilio. Lo stemma raffigura \"due lucertole rosse o draghi combattenti rampanti, che sostengono una mano rossa, accoppiata ai polsi, in base una barca nera con otto remi\". Le due lucertole rosse o draghi sono spesso confuse con i leoni della tradizione araldica inglese. Spesso una salamandra grigia o verde \u00e8 raffigurata su un elmo nero o grigio sopra lo stemma."}
{"id": "8389637", "revid": "1573940", "url": "https://it.wikipedia.org/wiki?curid=8389637", "title": "Neozoanthus", "text": "Neozoanthus \u00e8 un genere di esacoralli dell'ordine Zoantharia. \u00c8 l'unico genere della famiglia Neozoanthidae.\nDescrizione.\nLe specie di questo genere presentano incrostazioni di sabbia o altri detriti che interessano l'ectoderma e pi\u00f9 raramente la mesoglea; tali incrostazioni non sono presenti sulla estremit\u00e0 orale dei polipi. Al pari degli altri zoantari del sottordine Brachycnemina, il quinto paio di mesenteri \u00e8 incompleto.\nBiologia.\nLe specie di questo genere ospitano nel loro endoderma alghe unicellulari del genere \"Symbiodinium\", con le quali hanno un rapporto di simbiosi mutualistica.\nDistribuzione e habitat.\nIl genere \"Neozoanthus\" ha un areale Indo-Pacifico: una specie (\"Neozoanthus tulearensis\") \u00e8 presente nelle barriere coralline del Madagascar, mentre le altre due specie sono state scoperte recentemente nelle acque del Giappone e dell'Australia.\nTassonomia.\nLa famiglia comprende le seguenti specie:"}
{"id": "8389643", "revid": "21880", "url": "https://it.wikipedia.org/wiki?curid=8389643", "title": "Neozoanthidae", "text": ""}
{"id": "8389647", "revid": "1702319", "url": "https://it.wikipedia.org/wiki?curid=8389647", "title": "Oratorio di Sant'Anna (Cavriana)", "text": "L'oratorio di Sant'Anna \u00e8 un edificio religioso situato nella frazione Campagnolo del comune di Cavriana, in provincia e diocesi di Mantova. \nStoria.\nSorge al centro di una collina, a poca distanza da un piccolo monastero, trasformato in corte agricola, abitato dalle monache di Santa Giulia di Brescia.\nLa chiesa venne ricostruita agli inizi del Seicento su un edificio medievale. L'interno, con volta a botte, presenta un altare con marmi policromi e una pala d'altare dedicata alla \"Madonna, sant'Anna e altri santi\"."}
{"id": "8389655", "revid": "111779590", "url": "https://it.wikipedia.org/wiki?curid=8389655", "title": "Jefe del Estado Mayor Conjunto de las Fuerzas Armadas Argentinas", "text": ""}
{"id": "8389658", "revid": "1959755", "url": "https://it.wikipedia.org/wiki?curid=8389658", "title": "Porto di Pisa", "text": ""}
{"id": "8389660", "revid": "1573940", "url": "https://it.wikipedia.org/wiki?curid=8389660", "title": "Neozoanthus uchina", "text": "Neozoanthus uchina \u00e8 un esacorallo della famiglia Neozoanthidae.\nDistribuzione e habitat.\nLa specie \u00e8 diffusa nelle barriere coralline delle isole Ryukyu (Giappone)."}
{"id": "8389661", "revid": "1921140", "url": "https://it.wikipedia.org/wiki?curid=8389661", "title": "Tracy Borman", "text": " \n\u00c8 molto conosciuta come l'autrice di \"Elizabeth's Women\", una galleria di ritratti delle donne che hanno influenzato la regina Elisabetta I. \nBiografia.\nBorman \u00e8 nata e cresciuta nel villaggio di Scothern, vicino a Lincoln. Ha studiato alla Scothern Primary School (ora Ellison Boulters Academy), William Farr School, Welton e Yarborough School (ora Lincoln Castle Academy), Lincoln. Ha insegnato storia all'Universit\u00e0 di Hull, dove ha conseguito un dottorato nel 1997.\n\"Elizabeth's Women\" \u00e8 stata serializzata ed \u00e8 diventata un \"BBC Radio 4 Book of the Week\" nel settembre del 2009. Borman \u00e8 apparso su \"Woman's Hour di\" BBC Radio 4, anche a settembre 2009. \nNel 2013 \u00e8 stata nominata curatrice principale congiunta dei palazzi reali storici insieme a Lucy Worsley . \nLei e suo marito, che ha sposato alla Torre di Londra, vivono a New Malden, nella parte sud-ovest di Londra. "}
{"id": "8389664", "revid": "122012931", "url": "https://it.wikipedia.org/wiki?curid=8389664", "title": "Codogno (disambigua)", "text": ""}
{"id": "8389666", "revid": "1543377", "url": "https://it.wikipedia.org/wiki?curid=8389666", "title": "Scothern", "text": "Scothern \u00e8 un piccolo villaggio nonch\u00e9 una parrocchia civile nel distretto di West Lindsey, nel Lincolnshire, in Inghilterra. Situata a nord-est dalla citt\u00e0 della contea di Lincoln, e conta circa 900 abitanti (892 secondo il censimento del 2001). Al censimento del 2011 la popolazione si era ridotta a 860. "}
{"id": "8389668", "revid": "1959755", "url": "https://it.wikipedia.org/wiki?curid=8389668", "title": "Masceldelo", "text": ""}
{"id": "8389671", "revid": "599013", "url": "https://it.wikipedia.org/wiki?curid=8389671", "title": "Yosuke Watanuki", "text": "Carriera.\nHa esordito in Coppa Davis nel 2018 negli spareggi del gruppo mondiale contro la Bosnia-Erzegovina, battendo Darko Bojanovi\u0107 in due set.\nDopo cinque titoli ITF, ottenuti tra il 2016 e il 2018, e una finale Challenger persa a K\u014dbe nel 2018, l'anno seguente ottiene la prima vittoria, sempre a K\u014dbe, contro Y\u016bichi Sugita.\nNel 2019 sfiora per due volte l'accesso al tabellone principale di un Grande Slam, uscendo sia agli Australian Open sia a Wimbledon all'ultimo turno delle qualificazioni."}
{"id": "8389672", "revid": "562499", "url": "https://it.wikipedia.org/wiki?curid=8389672", "title": "ING Direct", "text": ""}
{"id": "8389673", "revid": "1372005", "url": "https://it.wikipedia.org/wiki?curid=8389673", "title": "Ugo l'abate", "text": ""}
{"id": "8389676", "revid": "86599", "url": "https://it.wikipedia.org/wiki?curid=8389676", "title": "Pliva Vallis", "text": "La Pliva Vallis \u00e8 una struttura geologica della superficie di Marte."}
{"id": "8389677", "revid": "86599", "url": "https://it.wikipedia.org/wiki?curid=8389677", "title": "Sava Vallis", "text": "La Sava Vallis \u00e8 una struttura geologica della superficie di Marte."}
{"id": "8389679", "revid": "1573940", "url": "https://it.wikipedia.org/wiki?curid=8389679", "title": "Neozoanthus caleyi", "text": "Neozoanthus caleyi \u00e8 un esacorallo della famiglia Neozoanthidae.\nDistribuzione e habitat.\nLa specie \u00e8 un endemismo della parte meridionale della Grande barriera corallina australiana."}
{"id": "8389682", "revid": "1031941", "url": "https://it.wikipedia.org/wiki?curid=8389682", "title": "Wingpack", "text": "Il Wingpack \u00e8 una particolare tuta alare da lancio che riesce ad aumentare la superficie del corpo umano conferendovi un profilo alare, trasformando la velocit\u00e0 data dalla forza di gravit\u00e0 in planata orizzontale. \nDa tempo presenti nei racconti di fantascienza, i wingpack sono ali rigide indossate a mo' di zaino. Il primo prototipo di wingpack risale al 1999, quando l'ingegnere tedesco Alban Geissler ha testato \"SkyRay\".\nA met\u00e0 strada tra un deltaplano e una wingsuit, un wingpack pu\u00f2 attualmente arrivare ad un'efficienza 6 (ovvero, percorrere 6 metri in orizzontale per ogni metro di quota perso) e consentire il trasporto di bombole e altri materiali.\nIl 31 luglio 2003 l'austriaco Felix Baumgartner, lanciandosi da \u00e8 riuscito ad attraversare in 14 minuti il canale della Manica avanzando di .\nNel 2006, le imprese tedesche \"ESG\" e \"Freesky\" (diretta e fondata da Alban Geissler) hanno presentato \"Gryphon\", un wingpack specificatamente destinato alle incursioni segrete delle forze speciali.\nAltro pioniere \u00e8 il pilota svizzero Yves Rossy, che il 26 settembre 2008 si \u00e8 lanciato con il suo wingpack a motore da e ha attraversato il canale della Manica, percorrendo 35,4\u00a0km in 9 minuti e 7 secondi.\nRossy, che ha iniziato a sperimentare la sua ala nel 2004, il 25 novembre 2009 ha fallito il primo tentativo di volo intercontinentale con un wingpack.\nWingsuit a reazione.\nA un livello ancora sperimentale si segnala l'utilizzo di wingsuit con sistemi propulsivi, ma il vero scoglio \u00e8 rappresentato dai consumi elevati uniti all'impossibilit\u00e0 di avere serbatoi capienti.\nIl finlandese Visa Parviainen, applicandosi alle caviglie due piccoli motori a reazione, il 25 ottobre 2005 \u00e8 riuscito a mantenere con una wingsuit una traiettoria orizzontale per 30 secondi.\nNel 2007, il tedesco Christian Stadler, istruttore della \"BirdMan\", ha presentato il sistema \"VegaV3\", ovvero una wingsuit potenziata con un razzo a perossido d'idrogeno, ma sulle cui effettive prestazioni mancano dati attendibili."}
{"id": "8389686", "revid": "287204", "url": "https://it.wikipedia.org/wiki?curid=8389686", "title": "Liga Leumit 1972-1973 (pallacanestro)", "text": "La Liga Leumit 1972-1973 \u00e8 stata la 19\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del Maccabi Tel Aviv."}
{"id": "8389691", "revid": "228587", "url": "https://it.wikipedia.org/wiki?curid=8389691", "title": "Suzannah Lipscomb", "text": " \nHa scritto diversi libri ed \u00e8 apparsa in vari programmi televisivi e radiofonici sul tema della storia britannica"}
{"id": "8389693", "revid": "767487", "url": "https://it.wikipedia.org/wiki?curid=8389693", "title": "Guido Somar\u00e9", "text": "Somar\u00e8 era figlio dello storico e critico della Pittura Italiana dell\u2019Ottocento Enrico Somar\u00e9, e nipote per parte di madre di Cesare e Guido Tallone, protagonisti della Scapigliatura e della Ritrattistica lombarda a cavallo fra Ottocento e Novecento. Dopo il diploma all'Accademia di Belle Arti di Brera, con i compagni Carlo Carr\u00e0 e Achille Funi, ha frequentato i corsi di Architettura al Politecnico di Milano. Guido e il fratello Sandro, anche lui pittore, appartenevano a un ambiente familiare che ha stimolato la loro fantasia e creativit\u00e0. Soprattutto i continui traslochi e spostamenti familiari hanno influenzato molto la loro poetica che si concentrava in particolare sui temi della luce, dello spazio e del tempo. I due fratelli sono stati testimoni di un\u2019epoca culturale milanese estremamente vivace che ruotava attorno al Bar Jamaica, di cui sono stati assidui frequentatori e dove negli anni Cinquanta del Novecento, si riunivano tutti gli artisti e intellettuali. All'inizio della sua produzione, Guido Somar\u00e9 si \u00e8 avvicinato al movimento dello Spazialismo e soprattutto agli amici e colleghi Gianni Dova e Cesare Peverelli. Nel 1957 alla Galleria del Naviglio a Milano inaugura la sua prima personale. Guido Somar\u00e9 vive il riconoscimento artistico europeo e internazionale. Viene, infatti, invitato a esporre nel 1960 nella Galleria Betty Parsons di New York. \u00c8 ritornato nel 1963 di nuovo a Milano, con una sua personale alla Galleria Galatea. Questi sono stati gli anni dei primi riconoscimenti come il Premio della Fondazione Michetti a Francavilla, l'invito alla Parsons di New York e la mostra del 1968 alla Galleria Milano, fondata dal padre. Di fatti, Enrico Somar\u00e8 fonda la galleria nel 1928, chiusa poi per l'avvento della seconda guerra mondiale. Nel 1964, Guido e Sandro Somar\u00e9 assieme a Gianni Dova Aldo Bergolli e Mario Rossello riaprirono la Galleria Milano in Via della Spiga, con la presentazione della loro prima mostra di Emilio Tadini. La Galleria, presa in gestione dai due fratelli sar\u00e0 un contributo importante per la scena artistica-culturale milanese e nazionale. Nel 1971 ha realizzato la pittura murale commissionata dall'Unione dei Commercianti di Milano, che viene poi restaurata dall'architetto Eugenio Gerli. Nel 1974 ha decorato le pareti dell'ospedale di Teheran. Questo intervento, ha richiamato l'attenzione dal principe Turky Abdul Aziz che, tra il 1981 e il 1984, lo invita a decorare su vetro e metallo numerosi interni di abitazioni a Gedda e Riyadh.\nSuccessivamente l'artista si \u00e8 dedicato alternativamente alla pittura e all'attivit\u00e0 di incisione e illustrazione. Di fatti, ha illustrato numerosi testi letterari fra i quali, \"Memorie\" di Casanova. Ritornando poi alla pittura con una personale alla Galleria Daverio, riscuote grande successo. Nel 1996 segue la mostra alla Compagnia del Disegno, che espone le sue opere risalenti agli anni Settanta sino all'anno corrente della stessa mostra, che viene presentata da Osvaldo Patani.\nI dipinti di Guido Somar\u00e9 ritraggono le case borghesi abitate da giovani ragazze. Il tema della donna, analizzato da un punto di vista psicologico, sar\u00e0 una costante della sua produzione artistica dagli anni Settanta fino alla sua morte, alternato a quello della natura, del paesaggio e della citt\u00e0 di Milano.\nGuido Somar\u00e9 muore nel 2003.\nNel 2006, alla Rotonda della Besana, Milano dedica a lui e al fratello, una grande mostra antologica con pi\u00f9 di cinquanta loro opere dal titolo \u201cGuido e Sandro Somar\u00e8. Distanza e prossimit\u00e0\u201d."}
{"id": "8389696", "revid": "116436996", "url": "https://it.wikipedia.org/wiki?curid=8389696", "title": "Tonalit\u00e0 di rosso", "text": ""}
{"id": "8389697", "revid": "15756", "url": "https://it.wikipedia.org/wiki?curid=8389697", "title": "Nokia N950", "text": "Il Nokia N950 \u00e8 uno smartphone della Nokia, uscito a giugno del 2011, mai offerto in vendita al pubblico ma destinato solo agli sviluppatori MeeGo e del quale sono state prodotte 5000 unit\u00e0.\nIl telefono esiste in due varianti: uno, iniziale, noto con il nome N9-00 (da non confondersi con il Nokia N9), che aveva una scocca in argento, 512 MB di memoria principale e 64 GB di memoria interna; e una versione finale (rilasciata agli sviluppatori) con scocca nera, 1 GB di memoria principale e 16 GB di memoria interna.\nIl Nokia N950, molto simile al Nokia N9, e successore del Nokia N900, \u00e8 il secondo dispositivo Nokia con sistema operativo MeeGo. Si differenzia dal N9 per la scocca in alluminio, al contrario, il Nokia N9 ha una scocca in policarbonato; per la presenza di una tastiera QWERTY a scorrimento fisica (simile a quella del Nokia N97); per un display TFT LCD da 4 pollici (il Nokia N9 ha un display AMOLED da 3,9 pollici); per la fotocamera da 12 MPX (contro gli 8 MPX del Nokia N9); per la posizione della fotocamera frontale e per la batteria leggermente pi\u00f9 piccola (1320 mAh vs 1450 mAh)."}
{"id": "8389698", "revid": "26630", "url": "https://it.wikipedia.org/wiki?curid=8389698", "title": "Mei Xiwen", "text": "Carriera.\nMei Xiwen debutta in un torneo professionistico durante il China Open 2011, in cui il cinese perde subito nel turno delle wildcard contro Marcus Campbell. Vince il suo primo match all'English Open 2016, battendo Darryl Hill per 4-1, venendo poi eliminato dal connazionale Ding Junhui 4-0. Al Welsh Open 2017 si fa largo sconfiggendo alcuni dei pi\u00f9 forti del Main Tour come Matthew Selt, Peter Ebdon e Mark Allen uscendo agli ottavi contro Robert Milkins. Mei raggiunge i quarti di finali in due edizioni dell'Haining Open (2017 e 2018) poi conquista il medesimo risultato per due volte nella stagione 2019-2020 (English Open e Shoot-Out). Nel primo di questi due, riesce a battere anche Yan Bingtao e Ronnie O'Sullivan al frame decisivo per 4-3, negli ottavi."}
{"id": "8389719", "revid": "628767", "url": "https://it.wikipedia.org/wiki?curid=8389719", "title": "Occupazione sovietica della Lettonia nel 1940", "text": "Con occupazione sovietica della Lettonia nel 1940 si intende l'occupazione militare della Repubblica della Lettonia da parte dell'Unione Sovietica in armonia con quanto previsto dal patto Molotov-Ribbentrop del 1939 stipulato con la Germania nazista e del suo Protocollo segreto aggiuntivo firmato nell'agosto del 1939. A sostenere che via stato un vero e proprio insediamento sono la Corte europea dei diritti dell'uomo, il governo della Lettonia, il Dipartimento di Stato degli Stati Uniti d'America, e l'Unione europea. Nel 1989, l'URSS ha pubblicamente condannato il protocollo segreto del 1939 tra la Germania nazista e se stessa in virt\u00f9 del quale erano stati assoggettati i tre paesi baltici, compresa ovviamente la Lettonia.\nNel luglio 1989, il paese inizi\u00f2 a tracciare il sentiero che avrebbe condotto al ripristino della sua indipendenza e, dopo lo scioglimento dell'Unione Sovietica, la sovranit\u00e0 della Lettonia riebbe luogo nel 1991. Il 22 agosto 1996, il parlamento lettone adott\u00f2 una dichiarazione in cui si affermava che l'occupazione sovietica della Lettonia nel 1940 fu di natura militare e un'incorporazione illegittima.\nContesto storico.\n1918-1939: tra le due guerre mondiali.\nAll'indomani della rivoluzione russa del 1917, la Lettonia dichiar\u00f2 la propria indipendenza il 18 novembre 1918. Dopo una lunga guerra di indipendenza, la Lettonia e la RSFS Russa (il predecessore dell'Unione Sovietica) firmarono un trattato di pace l'11 agosto 1920. Nell'articolo 2 la Russia sovietica \"riconosce senza riserve l'indipendenza e la sovranit\u00e0 dello Stato lettone e rinuncia volontariamente e per sempre ad ogni rivendicazione (...) sul popolo e sul territorio lettone\". L'indipendenza della Lettonia fu riconosciuta diplomaticamente dal Consiglio supremo delle potenze alleate (Francia, Gran Bretagna, Italia, Giappone, Belgio) il 26 gennaio 1921. Altri stati seguirono l'esempio. Il 22 settembre 1921 la Lettonia fu ammessa a far parte della Societ\u00e0 delle Nazioni e ne rimase membro fino allo scioglimento formale della Lega nel 1946. Il 5 febbraio 1932 fu firmato un Trattato di non aggressione con l'Unione Sovietica, il quale si limitava a ribadire i contenuti del Trattato dell'11 agosto 1920.\nTrattati principali stipulati tra URSS e Lettonia.\nPrima della seconda guerra mondiale, la Repubblica di Lettonia e l'URSS avevano entrambi firmato e ratificato i seguenti trattati:\nParagrafo 2: \"invasione da parte delle forze armate del territorio di un altro Stato anche senza una previa dichiarazione di guerra.\"\nQuarto: \"un blocco navale posto presso le coste o i porti di un altro Stato\".\n1939-1940: la strada verso la perdita di indipendenza.\nPatto di non aggressione tedesco-lettone.\nAlla luce dell'avanzata tedesca verso est, il governo sovietico chiese garanzie agli inglesi e i francesi relative all'indipendenza degli stati baltici. I governi lettone ed estone, sempre sospettosi delle intenzioni sovietiche, decisero di accettare il patto di non aggressione reciproca con la Germania. I patti di non aggressione tedesco-estone e tedesco-lettone furono firmati a Berlino il 7 giugno 1939 dal ministro degli esteri lettone Vilhelms Munters e Joachim von Ribbentrop. Il giorno successivo Adolf Hitler in persona ricevette i delegati estoni e lettoni: nel corso di questi incontri ci tenne a ribadire che i teutonici intendevano mantenere e rafforzare i collegamenti commerciali con gli Stati baltici. Le ratifiche del patto tedesco-lettone furono scambiate a Berlino il 24 luglio 1939 e questo entr\u00f2 in vigore lo stesso giorno. Il documento fu registrato nella Serie dei trattati della Societ\u00e0 delle Nazioni il 24 agosto 1939.\nPatto di non aggressione tedesco-sovietico.\nIl patto Molotov-Ribbentrop, firmato il 23 agosto 1939, conteneva protocolli segreti per dividere i territori tra la Germania e l'Unione Sovietica. Secondo questi protocolli, Finlandia, Estonia, Lettonia e Bessarabia sarebbero rimaste all'interno della sfera di interesse sovietica e Polonia e Lituania sarebbero rientrate nell'areale tedesco. L'Unione Sovietica non ammise ufficialmente l'esistenza di questi protocolli fino a quando, su pressione dalle RSS baltiche, il 24 dicembre 1989, il Congresso dei deputati dell'URSS ha riconosciuto ufficialmente gli accordi segreti e li ha condannati come illegittimi e non validi sin dal loro inizio.\nInvasione della Polonia.\nLa Germania nazista invase la Polonia il 1\u00ba settembre 1939. La Francia e la Gran Bretagna, obbligate da trattato a proteggere la Polonia, inoltrarono note di protesta chiedendo il ritiro dei tedeschi. A seguito dell'indecisione dei francesi, la Gran Bretagna decise di agire da sola inviando un ultimatum di due ore alle 9:00 del 3 settembre, cui la Francia ader\u00ec in seguito per non creare rotture diplomatiche con Londra. Nonostante le dichiarazioni che portarono allo scoppio della Seconda guerra mondiale, gli incontri militari degli Alleati tenutisi dal 4 al 6 settembre sancirono che non vi fosse alcuna possibilit\u00e0 di sostenere un fronte orientale in Polonia. La Francia chiese successivamente alla Gran Bretagna di non bombardare la Germania, temendo ritorsioni militari contro la popolazione francese. Parigi stava tendendo ad una politica pi\u00f9 morbida per il timore che si costituisse un fronte occidentale. Chamberlain dichiar\u00f2 il 12 settembre \"Non c'\u00e8 fretta dato che il tempo \u00e8 dalla nostra parte\". La Polonia fu dunque lasciata al proprio destino.\nStalin mise in moto i suoi uomini per raggiungere le destinazioni accordate nel patto: la frontiera sovietico-polacca fu oltrepassata il 17 settembre con la pretesa necessit\u00e0 di proteggere i bielorussi e gli ucraini nel territorio della Polonia, in cui i sovietici sostenevano che fossero \"prossimi all'estinzione\" se li avessero aggrediti i tedeschi. Stalin decise poi di rinegoziare la \"questione baltica\". Il 28 settembre 1939, la Germania e l'Unione Sovietica dopo aver diviso la Polonia firmarono un accordo di confine, incluso un secondo protocollo segreto, consegnando la Lituania a Stalin in cambio di due province polacche. Poco dopo, il 3 ottobre 1939, l'ambasciatore tedesco in Unione Sovietica, Friedrich Werner von der Schulenburg, disse a Molotov che i vari cambiamenti sui confini del territorio lituano avrebbero dovuto attendere fino a quando \"l'Unione Sovietica incorpora la Lituania, un progetto su cui, a mio avviso, l'intesa relativa alla Lituania lo aveva stabilito sin dal principio\". In seguito, l'Unione Sovietica accett\u00f2 di risarcire la Germania nazista con 7.500.000 dollari d'oro (o 31.500.000 Reichsmarks) per il Reich rinunciando alle sue \"rivendicazioni\" sul territorio lituano cos\u00ec come configurato dall'accordo del 28 settembre.\nL'Unione Sovietica ora si estendeva per poco pi\u00f9 della met\u00e0 di tutto il territorio polacco e le potenze alleate si erano dimostrate incapaci di un intervento militare sul fronte orientale. Non rimanevano impedimenti a Stalin, di concerto con Hitler, per raggiungere gli agognati Paesi baltici.\nRelazioni balto-sovietiche nell'autunno del 1939.\nIl 24 settembre 1939, navi da guerra della Marina Rossa apparvero al largo dei porti estoni: i bombardieri sovietici si spinsero verso Tallinn in maniera minacciosa e sulle campagne circostanti. L'URSS esegu\u00ec la stessa procedura anche per i due Stati pi\u00f9 meridionali della zona, violando quindi lo spazio aereo ed effettuando operazioni di ricognizione e spionaggio il 25 settembre. Mosca chiese ai paesi baltici di consentire all'URSS di stabilire basi militari e di posizionare truppe sul loro territorio fino a quando non fosse terminato il conflitto in Europa.\nDurante i colloqui a Mosca, il 2 ottobre 1939, Stalin disse a Vilhelms Munters, il ministro degli Esteri lettone: \"Le dico sinceramente che \u00e8 gi\u00e0 avvenuta una divisione di sfere di influenza. Per quel che ne pensa la Germania, potremmo benissimo occuparvi\".\nIl governo estone accett\u00f2 l'ultimatum posto dalla Russia firmando l'accordo corrispondente il 28 settembre 1939, la Lettonia il 5 ottobre 1939 e la Lituania poco dopo, il 10 ottobre 1939. Nel caso della Lettonia, fu firmata dal sopraccitato ministro degli affari esteri lettone Vilhelms Munters e dal commissario sovietico degli affari esteri Vya\u010deslav Molotov. Le ratifiche furono scambiate a Riga l'11 ottobre 1939 e il trattato entr\u00f2 in vigore lo stesso giorno. Il documento fu registrato nella Serie dei trattati della Societ\u00e0 delle Nazioni il 6 novembre 1939. Qui di seguito \u00e8 riportata un'analisi degli articoli:\nCome afferma la Fondazione nazionale lettone, l'accordo comport\u00f2 per la Lettonia l'obbligo di:\nA prima vista, questo patto non sembrava influire sulla sovranit\u00e0 lettone. La sezione 5 del Patto recitava quanto segue: \"L'attuazione del presente patto non deve in alcun modo influenzare i diritti sovrani delle parti contraenti, in particolare la loro struttura politica, il loro sistema economico e sociale e le loro misure militari. Le basi e gli aeroporti utilizzati dalla Russia rimangono territorio della Repubblica lettone\".\nSembrando imminente la sovietizzazione baltica, Hitler invit\u00f2 i tedeschi del Baltico a far ritorno in patria. La Lettonia sottoscrisse un accordo con i nazisti sul rimpatrio di cittadini di nazionalit\u00e0 tedesca il 30 ottobre 1939. Nella primavera del 1940, 51.000 uomini lasciarono la Lettonia per un reinsediamento in Polonia. Un secondo richiamo un anno dopo caus\u00f2 la partenza di altri 10.500 cittadini.\nA livello di comunicazioni ufficiali, il 31 ottobre 1939, il Consiglio supremo sovietico defin\u00ec le paure su una russificazione del baltico \"del tutto infondate\". A livello meno ufficiale, questo stazionamento delle truppe sovietiche in Lettonia ai sensi del patto di mutua assistenza segn\u00f2 l'inizio dell'insediamento sovietico nei tre Paesi Baltici.\nInvasione sovietica della Finlandia.\nRichieste simili a quelle descritte prima furono inoltrate anche alla Finlandia. Il 5 ottobre 1939, i finlandesi erano stati invitati a Mosca per \"discutere dei problemi reciproci\". I finlandesi si rifiutarono di firmare un patto di mutua assistenza e il 30 novembre l'Unione Sovietica attacc\u00f2 la Finlandia, dando il via alla guerra d'inverno. Poich\u00e9 l'attacco sovietico fu giudicato contrario alle norme di diritto internazionale, l'Unione Sovietica venne espulsa dalla Societ\u00e0 delle Nazioni il 14 dicembre. La Finlandia mise in atto una serie di misure difensive e riusc\u00ec a bloccare l'avanzata sovietica fino al febbraio 1940, quando la linea difensiva primaria croll\u00f2. Il 12 marzo 1940, di fronte alla prospettiva di una completa acquisizione russa, la Finlandia firm\u00f2 il trattato di pace proposto da Mosca. La Finlandia conserv\u00f2 la sua indipendenza, ma dovette cedere l'11% del suo territorio e consegnare in affitto la penisola di Hanko all'URSS come base navale per 30 anni. Nel giugno del 1941, le ostilit\u00e0 tra Finlandia e URSS riemersero nella guerra di continuazione.\n1940\u20131941: la prima occupazione sovietica.\nContesto politico.\nIl destino pi\u00f9 amaro riservato alla Finlandia port\u00f2 in Lettonia un ingannevole senso di sicurezza e la consapevolezza di aver fatto una scelta pi\u00f9 saggia. Quattro mesi prima dell'arrivo delle truppe sovietiche in Lettonia, Vilhelms Munters, rivolgendosi al pubblico presso l'Universit\u00e0 della Lettonia il 12 febbraio 1940, dichiar\u00f2: \"Abbiamo tutte le ragioni per descrivere le relazioni esistenti tra Lettonia e Unione Sovietica come molto soddisfacenti. Ci sono persone che diranno che queste condizioni favorevoli sono solo di natura temporanea e che prima o poi dovremo fare i conti con la pressione politica interna e politica estera da parte dell'Unione Sovietica. Le basi su cui si fondano queste profezie sono oscure ai profeti stessi. L'esperienza del nostro governo certamente non giustifica tali presagi\".\nPrima che la guerra di continuazione si aprisse di l\u00ec a poco tra Russia e Finlandia, fu circa un mese dopo le dichiarazioni positive di Munters che Molotov, esprimendosi il 25 marzo 1940, annunci\u00f2 apertamente le intenzioni sovietiche di annettere gli Stati baltici, affermando: \"l'esecuzione dei patti \u00e8 progredita in maniera soddisfacente e ha creato condizioni favorevoli per un ulteriore rafforzamento delle relazioni tra la Russia sovietica e questi Stati\". Leggendo tra le righe, gli storici concordano nel ritenere che il progetto di acquisizione sovietico definitivo era gi\u00e0 partito.\nNel marzo e nell'aprile 1940, subito dopo il discorso di Molotov, la stampa sovietica inizi\u00f2 ad attaccare il governo lettone. Successivamente, l'NKVD orchestr\u00f2 una serie di scioperi a Riga e Liep\u0101ja. Fallendo nel tentativo di organizzare uno sciopero generale, i sovietici asserirono che tali eventi sociali fossero \"irresponsabili e rovinano le relazioni di buon vicinato\".\nTemendo l'azione sovietica, il 17 maggio 1940, il governo lettone assegn\u00f2 in segreto poteri straordinari al ministro lettone a Londra, K\u0101rlis Reinholds Zari\u0146\u0161. Questi design\u00f2 Alfreds Bilmanis, ministro lettone a Washington, come suo sostituto.\nInvasione sovietica.\nIl 28 maggio 1940, il presidente lituano che si trovava a Mosca ricevette una nota da Molotov che trattava del presunto rapimento di due soldati sovietici a Vilna. Il governo lituano propose di chiarire la questione con una commissione sovietico-lituana in virt\u00f9 del patto di assistenza reciproca. Mosca respinse questa ipotesi e blocc\u00f2 ulteriori proposte, dando il via al piano di insediamento:\nPerdita dell'indipendenza.\nI russi continuarono ad eseguire i loro piani a seguito dell'invasione, con tanto di manifestanti che erano giunti assieme alle truppe dell'Armata Rossa per organizzare marce e disordini di massa per minare l'ordine pubblico:\nNon sono disponibili numeri precisi delle perdite subite dai lettoni per mano russa. Si stimano 35.000 morti tra battaglie, esecuzioni ed espulsioni. Molti altri cittadini hanno trovato rifugio all'estero. Tutte queste perdite iniziarono durante la prima occupazione sovietica. Questo periodo \u00e8 stato anche definito, in lingua lettone, \"Baigais Gads\" (Anno del terrore). Questo termine \u00e8 stato usato anche nella propaganda antisovietica del periodo: non vanno per\u00f2 confusi i due utilizzi che se ne fecero. \"Baigais Gads\" \u00e8 anche un titolo di un falso resoconto apertamente antisemita degli eventi dell'anno scritto da Pauls Kovalevskis (pseudonimo di P\u0101vils Kl\u0101ns), un simpatizzante nazista, nel 1942. Furono pianificate ulteriori deportazioni di massa e uccisioni, tuttavia l'invasione tedesca del territorio sovietico, pose un freno. Un funzionario del governo lituano afferma di aver letto un documento che prevedeva l'allontanamento di 700.000 uomini dalla Lituania.\nTerrore sovietico.\nDopo aver assunto il controllo della Lettonia, le autorit\u00e0 sovietiche imposero immediatamente un regime di terrore. Vi furono centinaia di arresti, tra cui molti personaggi influenti lettoni, anche politici. Furono istituiti tribunali per punire \"i traditori del popolo\".\nA finire in arresto furono anche il presidente lettone K\u0101rlis Ulmanis e il ministro degli Esteri Vilhelms Munters. Si decret\u00f2 la confisca immediata della propriet\u00e0 e l'esecuzione entro 24 ore per i diplomatici all'estero che rifiutarono di riconoscere il nuovo status e di tornare in Lettonia. Gli ordini successivi ampliarono l'elenco delle repressioni, essendo rivolte a chiunque fosse legato a qualcuno che si nascondeva dal governo o che fosse fuggito all'estero, azione che rendeva queste persone traditori dello stato.\nIl 22 giugno 1940, tutti e tre i parlamenti baltici approvarono le prime risoluzioni sulla nazionalizzazione del commercio, delle banche e delle terre, seguite in Lettonia da una riforma della cosiddetta Carta delle terre una settimana dopo. Inizialmente, fu stabilito che una famiglia potesse utilizzare un massimo di 30 ettari, ridotti durante la seconda occupazione sovietica a 15-20 ettari.\nLa deportazione di giugno ebbe luogo il 13 giugno e il 14 giugno 1941, per cui si stimano 15.600 tra uomini, donne e bambini e il 20% dell'ultimo governo legale lettone. Tra le 30.000 e le 35.000 persone (1,8% della popolazione lettone) furono deportate durante la prima occupazione sovietica. Le deportazioni di Stalin inclusero anche migliaia di ebrei lettoni: i trasferimenti raggiunsero quota 131.500 se si considerano anche la Lituania e l'Estonia.\nCome disposto dal generale Serov, le deportazioni furono rapide e mirate e vennero eseguite nel cuore della notte. Ai deputati fu data un'ora o meno per prepararsi a partire, venendo permesso di portare con s\u00e9 i propri averi di peso non superiore a 100\u00a0kg (denaro, cibo per un mese, elettrodomestici da cucina, abbigliamento). Le famiglie avrebbero poi seguito il familiare fino alla stazione ferroviaria, il pi\u00f9 delle volte scoprendo allora la separazione a cui si andava incontro: \"In considerazione del fatto che un gran numero di deportati deve essere arrestato e distribuito in campi speciali e che le loro famiglie devono procedere a insediamenti speciali in regioni lontane, \u00e8 essenziale che l'operazione di allontanamento dai membri della famiglia del deportato e dai suoi ascendenti sia effettuata simultaneamente, senza notificare loro la separazione che li affronta... \u00c8 possibile accompagnare colui che deve partire alla stazione, ma il gruppo familiare a quel punto deve essere separato.\"\nI treni erano scortati da un ufficiale dell'NKVD e da un convoglio militare. Stipati in carri bestiame sbarrati, con buchi nel pavimento per i servizi igienico-sanitari, i deportati furono portati in Siberia. Molti morirono ancor prima di raggiungere la destinazione finale a causa delle dure condizioni. Altri ancora persero la vita durante il loro primo inverno. I lettoni che riuscirono a evitare le deportazioni decisero di nascondersi nelle foreste, dove sI costituirono in gruppi di guerriglia antisovietici. Quando Hitler colp\u00ec l'Unione Sovietica, i ribelli entrarono immediatamente in collaborazione con i tedeschi.\nConseguenze.\nOccupazione della Lettonia da parte della Germania (1941-1945).\nLa guerra sovietico-tedesca pose fine al primo anno di occupazione sovietica. L'esercito nazista, mossosi il 22 giugno 1941, poco pi\u00f9 di una settimana dopo l'esecuzione delle deportazioni di massa, entr\u00f2 a Riga il 1\u00ba luglio 1941. Ci\u00f2 interruppe i piani documentati della NKVD di espellere altre centinaia di migliaia di persone dagli Stati baltici il 27 e 28 giugno, 1941.\nEssendo ancora vivide le deportazioni di massa di una settimana prima, le truppe tedesche furono ampiamente accolte al loro arrivo dai lettoni come liberatori. L'inno nazionale lettone suon\u00f2 alla radio e, come riporta Chris Bellamy: \"la ribellione [antisovietica] scoppi\u00f2 immediatamente dopo aver saputo dell'operazione Barbarossa\". La maggioranza dei lettoni costretti a prestare servizio nell'Armata Rossa abbandon\u00f2 le proprie unit\u00e0 e si mosse per attaccare l'NKVD. Il 2 luglio 1941, un'unit\u00e0 di disertori lettoni conquist\u00f2 la citt\u00e0 di Sigulda e tre giorni dopo i ribelli lettoni assunsero il controllo di un'altra citt\u00e0, Smiltene, bloccando anche la strada strategica per Pskov. I lettoni non solo disertarono in massa le normali unit\u00e0 dell'Armata Rossa, ma fuggirono anche dai campi di addestramento militare, che facevano parte del piano di mobilitazione sovietico. Tra le battaglie scatenatesi con le unit\u00e0 sovietiche in ritirata, lo studioso statunitense Chris Bellamy menziona Limba\u017ei (4 luglio), Olaine (5 luglio) e Al\u016bksne (9 luglio). Tutte queste localit\u00e0 furono espugnate dai ribelli lettoni pi\u00f9 prima che le unit\u00e0 della Wehrmacht raggiungessero l'area.\nLa Germania nazista, tuttavia, non aveva alcun piano o desiderio di ripristinare l'autonomia in Lettonia, anche se fu ordinato al colonnello Alexander Plesners di supervisionare la formazione delle Forze di Difesa Lettoni. L'8 luglio i tedeschi promulgarono il divieto di indossare uniformi non tedesche. Inoltre, alle unit\u00e0 ribelli fu ordinato di deporre le armi. I timori delle comunit\u00e0 ebraiche locali sui piani teutonici - che avevano portato alcuni a considerare l'occupazione sovietica come una misura di sicurezza - si sarebbero dimostrate tragicamente fondate.\nIl 10 luglio 1941, le forze armate tedesche avevano occupato tutto il territorio lettone. La regione divenne parte del Reichskommissariat Ostland come Provincia Generale della Lettonia (\"Generalbezirk Lettland\"). Qualunque manifestazione contraria al regime tedesco o simpatia comunista fu punita con la morte o con lo spostamento forzato verso campi di concentramento.\nNel 1939, la Germania aveva programmato il \"Generalplan Ost\", un piano di conquista dei paesi orientali europei. Per quanto riguardava la Lettonia, si stabil\u00ec che la popolazione di circa 2.000.000 di abitanti avrebbe dovuto essere ridotta del 50%: i rimanenti sarebbero stati considerati degni di essere \"germanizzati\". La popolazione sarebbe stata ridotta eliminando ebrei, rom, comunisti, ufficiali dell'esercito, politici e altri intellettuali. Ulteriori riduzioni della popolazione civile sarebbero state ottenute riducendo l'afflusso del cibo e causando morti per inedia.\nSeconda occupazione sovietica 1944-1991.\nL'offensiva di Riga rientrava nella pi\u00f9 generale offensiva del Baltico sul fronte orientale durante la seconda guerra mondiale. Ebbe luogo alla fine del 1944 e scacci\u00f2 le forze tedesche dalla citt\u00e0 di Riga. La Lettonia fu nuovamente occupata dall'URSS dal 1944 al 1991. Sotto l'occupazione sovietica migliaia di lettoni furono deportati nei campi siberiani, giustiziati o costretti all'esilio.\nMolti lettoni fuggirono su barche e pescherecci in Svezia e Germania Ovest, dove fino al 1951 si insediarono definitivamente o si spostarono verso varie parti del mondo occidentale (principalmente Australia e Nord America). Si stima la migrazione di circa 150.000 lettoni verso Occidente.\nSecondo ricostruzioni approssimative, a seguito della seconda guerra mondiale la popolazione della Lettonia diminu\u00ec di mezzo milione (il 25% in meno rispetto al 1939). Rispetto al 1939 la popolazione lettone era diminuita di circa 300.000 persone. La guerra caus\u00f2 altres\u00ec gravi perdite per l'economia: molte citt\u00e0 storiche furono rase al suolo, l'industria era stata azzerata e le infrastrutture erano divenute precarie.\nNel luglio 1989, in seguito agli eventi accaduti nella Germania Est, il Soviet supremo lettone adott\u00f2 una \"Dichiarazione di sovranit\u00e0\" e modific\u00f2 la Costituzione per far valere la supremazia delle sue leggi su quelle dell'URSS.\nIl 23 agosto 1989 ebbe luogo una dimostrazione politica passata alla storia col nome di catena baltica. Circa due milioni di persone si unirono per formare una catena umana lunga oltre 600 chilometri attraverso i tre stati baltici (Estonia, Lettonia, Lituania). Questa manifestazione fu organizzata per attirare l'attenzione del mondo sul destino storico comune che questi tre paesi avevano sofferto.\nNel marzo 1990 i candidati del filo-indipendentista Fronte Popolare Lettone hanno ottenuto la maggioranza dei due terzi in seno al Consiglio supremo a seguito di elezioni democratiche. Il 4 maggio 1990, il Consiglio lettone dichiar\u00f2 la sua intenzione di ripristinare la piena indipendenza lettone. Le forze politiche e militari sovietiche tentarono senza successo di rovesciare il governo lettone. Il 21 agosto 1991 la Lettonia rivendic\u00f2 di fatto l'indipendenza. Segu\u00ec il riconoscimento internazionale, compreso quello dell'URSS. Gli USA, che non avevano mai riconosciuto l'annessione forzata della Lettonia da parte dell'URSS, ripresero le relazioni diplomatiche complete con la Lettonia il 2 settembre 1991.\nNel febbraio 1992, la Russia accett\u00f2 di avviare il processo di ritiro delle sue truppe dalla Lettonia. Nell'agosto 1994 le ultime guarnigioni russe ancora rimaste lasciarono la Repubblica di Lettonia.\nLa Russia ha ufficialmente concluso la sua presenza militare in Lettonia nell'agosto 1998 in seguito alla disattivazione della stazione radar Skrunda-1, l'ultimo ricevitore militare russo attivo nei Paesi Baltici. Le truppe russe di guardia si ritirarono dalla stazione l'anno successivo.\nVersione storiografica sovietica degli eventi.\nFino alla rivalutazione della storia sovietica iniziata durante la Perestrojka, che port\u00f2 alla condanna ufficiale del protocollo segreto del 1939 da parte del governo sovietico, la posizione sovietica sugli eventi del 1939-1940 \u00e8 riassunta come segue:\nIl governo dell'Unione Sovietica ha suggerito al governo della Repubblica di Lettonia di concludere un trattato di mutua assistenza tra i due paesi. Le pressioni dei lavoratori lettoni hanno costretto il governo lettone ad accettare questa offerta. \u00c8 stato firmato un Patto di mutua assistenza che consente all'URSS di stazionare un numero limitato di unit\u00e0 dell'Armata Rossa in Lettonia. Difficolt\u00e0 economiche, insoddisfazione delle politiche del governo lettone \"che avevano sabotato l'adempimento del Patto e del governo lettone\" e l'orientamento politico filo-nazista hanno portato allo scoppio di una rivoluzione culminata nel giugno del 1940. Per garantire l'adempimento del Patto, hanno fatto il loro ingresso ulteriori unit\u00e0 militari sovietiche Lettonia, accolte dai lavoratori lettoni che hanno chiesto a gran voce le dimissioni del governo lettone capitalista e del suo leader fascista, K\u0101rlis Ulmanis. Lo stesso giugno, sotto la guida del Partito comunista lettone, i lavoratori lettoni hanno tenuto manifestazioni e quel giorno \u00e8 stato rovesciato il governo fascista e si \u00e8 formato un governo popolare. Poco dopo, nel luglio del 1940, si sono svolte le elezioni per il parlamento lettone. L'\"Unione dei lavoratori\", creata su iniziativa del Partito comunista lettone, ricevette la stragrande maggioranza dei voti. Il Parlamento si \u00e8 espresso a favore del ripristino del potere sovietico in Lettonia e ha proclamato la Repubblica Socialista Sovietica Lettone. Il parlamento ha in seguito esplicato il desiderio della Lettonia di aderire liberamente e volentieri all'URSS, adottando una risoluzione in tal senso. Tale richiesta fu approvata dal Soviet Supremo dell'URSS e la Lettonia divenne una repubblica costituente dell'URSS.\nAspetti storici controversi.\nLo studio sull'occupazione sovietica, i suoi motivi e le sue conseguenze, restano oggetto di disputa storiografica tra gli stati baltici e la Russia. Essa, in particolare, verte sulle diverse versioni degli eventi storici accaduti durante la seconda guerra mondiale e dopo. I due filoni da considerare sono, come detto, la ricostruzione storiografica lettone (condivisa anche da quella estone e lituana, oltre che dalla gran parte di quella occidentale) e quella sovietica, che continua ad essere sostenuta e difesa dal governo della Russia (oltre che di qualche altro Paese come la Bielorussia).\nSecondo la Corte europea dei diritti dell'uomo, il governo lettone, gli Stati Uniti, e l'Unione europea, l'occupazione della Lettonia da parte dell'URSS nel 1940, e la sua successiva reincorporazione nell'URSS nel 1944, furono illegittime. Stando a questo resoconto, il governo regolare della Lettonia fu rovesciato nel 1940 e il dominio sovietico fu imposto con la forza. Successivamente, l'Unione Sovietica ha condotto azioni sistematiche su larga scala, tra cui omicidi e deportazioni di massa contro la popolazione lettone. Furono organizzate elezioni truccate in cui solo i candidati sostenuti dall'Unione Sovietica potevano concorrere; i risultati furono per sbaglio resi noti alla stampa occidentale a Londra prima ancora che le elezioni fossero complete. Come riporta il \"Time\" nel 1940, coloro che non avevano ottenuto il passaporto votando a favore dell'annessione della Lettonia nell'URSS rischiavano la fucilazione alla nuca dal Soviet NKVD. Il paese rimase occupato dall'Unione Sovietica fino al ripristino della sua indipendenza nel 1991. I 48 anni di occupazione sovietica e l'annessione degli Stati baltici non furono mai riconosciuti come legittimi dalle democrazie occidentali. Gli Stati Uniti hanno applicato la dottrina Stimson agli Stati baltici, in virt\u00f9 della quale Washington non avrebbe riconosciuto diplomaticamente alcuna annessione territoriale effettuata con l'impiego della forza militare.\nMentre il Congresso dei deputati popolari dell'Unione Sovietica ha condannato l'annessione della Lettonia e degli altri stati baltici prima della dissoluzione dell'URSS, la Federazione Russa, lo stato legale successore dell'URSS, non riconosce l'occupazione forzata di Lettonia dall'Unione Sovietica. In particolare in riferimento alla Lettonia, la Duma russa ha approvato una risoluzione per \"ricordare ai deputati del Saeima lettone che il fatto che la Lettonia facesse parte dell'Unione Sovietica fosse legittimato dai fatti e dal diritto internazionale del tempo\". Il governo russo sostiene inoltre che l'Unione Sovietica liber\u00f2 la Lettonia dai tedeschi nel 1944.\nLascito.\nNel 2000, la Giornata dell'Occupazione Sovietica - ricordata il 17 giugno - \u00e8 diventata un giorno della memoria in Lettonia. Il Museo dell'occupazione della Lettonia, aperto a Riga nel 1993, \u00e8 stato dedicato al ricordo e alle testimonianze dell'era sovietica."}
{"id": "8389720", "revid": "2149966", "url": "https://it.wikipedia.org/wiki?curid=8389720", "title": "Anne Fausto-Sterling", "text": "Partecipa attivamente nel campo della sessuologia e ha scritto molte pubblicazioni riguardanti biologia di genere, identit\u00e0 sessuale, identit\u00e0 di genere, ruoli di genere e intersessualit\u00e0.\nBiografia.\nFausto-Sterling si \u00e8 laureata in zoologia presso l'Universit\u00e0 del Wisconsin nel 1965 e ha conseguito un dottorato di ricerca in genetica dello sviluppo alla Brown University nel 1970. Attualmente \u00e8 docente di biologia e studi di genere alla Nancy Duke Lewis presso il Dipartimento di biologia molecolare e biochimica.\nHa scritto due libri destinati al pubblico generale. La seconda edizione del primo di quei libri, \"Myths of Gender\", \u00e8 stata pubblicata nel 1992.\nIl suo secondo libro per il grande pubblico \u00e8 \"Sexing the Body: Gender Politics and the Construction of Sexuality\", pubblicato nel 2000. Ha affermato che in esso si propone di \"convincere i lettori della necessit\u00e0 di teorie che consentano una buona dose di variazione umana e che integrino i poteri analitici del biologico e del sociale nell'analisi sistematica dello sviluppo umano\".\nIn un articolo intitolato \"The Five Sexes\", in cui, secondo lei, \"aveva intenzione di essere provocatoria, ma con uno stile chiaramente ironico,\" Fausto-Sterling fece un esperimento mentale considerando un modello alternativo di genere contenente cinque sessi: maschio, femmina, merma, ferm e herm. Questo esperimento mentale \u00e8 stato interpretato da alcuni come una proposta seria o addirittura una teoria; i sostenitori delle persone intersessuali hanno affermato che questa teoria era sbagliata, confusa e inutile per gli interessi delle persone intersessuali. In un articolo successivo intitolato \"The Five Sexes, Revisited\" ha riconosciuto queste obiezioni.\nFausto-Sterling fa parte del comitato editoriale della rivista \"Perspectives in Biology and Medicine\" e del comitato consultivo della rivista accademica femminista \"Signs\".\nFausto-Sterling \u00e8 sposata con Paula Vogel, professoressa dell'Univerist\u00e0 Yale e vincitrice del premio Pulitzer per la drammaturgia.\nCasi studiati.\nNaturalismo.\n\"Of Gender and Genitals\" \u00e8 il terzo capitolo di \"Sexing the Body\" di Fausto-Sterling. Il capitolo inizia con una descrizione di un caso studio di anemia falciforme, compresa l'emoglobina e il rischio di far cristallizzare l'emoglobina-S, che porta a dolore intenso e potenziale paralisi in periodi di stress. La lezione sull'anemia falciforme si conclude con due semplici conclusioni: la prima \u00e8 che una leggera alterazione di una sequenza di DNA lascer\u00e0 grandi cambiamenti al DNA nel suo insieme; il secondo \u00e8 che tratti e difetti non possono essere facilmente previsti. I dati di Fausto-Sterling proseguono affermando che i soli geni non decidono i fenotipi; i fenotipi sono invece decisi dalla storia ambientale e dello sviluppo della persona, oltre alla loro dotazione genetica totale. Allo stesso modo, il comportamento non \u00e8 deciso esclusivamente dalla sola genetica. I dati proseguono inoltre affermando che mentre il numero di nervi viene deciso nella prima met\u00e0 della gravidanza, l'interconnessione cellulare continua a moltiplicarsi e crescere durante i primi quattro anni di vita. Inoltre, la mente e il temperamento di un adulto sono modellati dall'ambiente in cui \u00e8 cresciuto. Fattori inclusi, idoneit\u00e0 fisica, alimentazione e relazioni interpersonali con altre persone. Attraverso questi studi e il lavoro analitico, sono state ideate le seguenti quattro teorie sullo sviluppo di genere di determinismo biologico, psicoanalitico, apprendimento sociale e sviluppo cognitivo.\nTeoria dello sviluppo di genere.\nFausto-Sterling mostra i suoi punti di vista sulle teorie sullo sviluppo del genere rilevando come i cromosomi XY e XX rimangano identici fino alla sesta settimana di sviluppo nell'utero. Durante queste sei settimane, gli embrioni XY / XX sviluppano una gonade indifferente, uno strato extra che non \u00e8 influenzato dall'embrione cromosomico a causa della loro indistinguibile somiglianza al momento. Questo processo esterno si sviluppa in modo simile ai vari organi riproduttivi maschili e femminili che successivamente si sviluppano all'interno del corpo. Entro la fine del primo mese e mezzo, tutti gli embrioni si sarebbero sviluppati, indipendentemente dal genere. Inoltre, i cromosomi all'interno delle cellule avranno sviluppato diversi insiemi di dotti mesonefrici che sono indifferenti al genere. Una serie di condotti alla fine sviluppa gli organi riproduttivi sopra menzionati in base al sesso del feto. Una volta che il cromosoma Y nell'embrione XY si innesca, viene sviluppato un lungo processo sullo sviluppo dei feti maschi. Al contrario, si sa molto meno sullo sviluppo dei feti XX. Ci\u00f2 che si sa della femmina XX \u00e8 che i feti producono approssimativamente la stessa quantit\u00e0 di estrogeni rispetto alla produzione di testosterone nell'XY maschio. Pi\u00f9 avanti lungo la linea della crescita del feto, i genitali originariamente identici dei due tipi di feto si differenziano nell'ottava settimana. In alcuni casi il feto XY inizier\u00e0 a sviluppare genitali femminili invece del pene e dello scroto maschili a causa di una carenza di diidrotestosterone. Dopo aver dettagliato le opinioni di John Money e Julianne Imperato-McGuinamente sull'identit\u00e0 di genere, Fausto-Sterling conclude con le tre influenze che definiscono il genere - informazioni sulla regolamentazione genetica, intrusioni dall'esterno dell'utero e \"variazione casuale\" nello sviluppo - e due punti sullo sviluppo sessuale \".\nIl modello standard.\nNel capitolo \"Of Gender and Genitals\", Fausto-Sterling critica il modello standard e il modo in cui influisce su entrambi n\u00e9 maschi n\u00e9 femmine. Spiega che i medici assegnano chirurgicamente neonati o maschi quando non sono nati con genitali \"normali\". Fausto-Sterling crede che man mano che i bambini crescono e diventano pi\u00f9 maschili o femminili \u201cla cura conta molto di pi\u00f9 della natura\u201d perch\u00e9 influenza le inclinazioni del bambino a diventare etero o omosessuale. Quando i medici hanno studiato lo spettro dei sessi, Fausto-Sterling ha criticato il fatto che \"non hanno mai messo in dubbio le ipotesi fondamentali secondo cui ci sono solo due sessi, perch\u00e9 il loro obiettivo nello studio intersessuale era scoprire di pi\u00f9 sul normale sviluppo\". Le motivazioni dei medici per la ricerca sull'intersessuale mostrano che promuovono il modello standard per il sesso e non sono disposti ad accettare il fatto che ci sono diverse varianti del sesso. Fausto-Sterling crede fermamente che i medici non siano etici in quanto non consentono variazioni del sesso e assegnano immediatamente un sesso entro poche ore dalla nascita perch\u00e9 non esiste un modo per dire se il bambino si accontenter\u00e0 del sesso assegnato. Inoltre, \"qualunque sia il trattamento che scelgono... i medici... decidono come gestire l'intersessualit\u00e0 atta da... convinzioni profondamente radicate sulla sessualit\u00e0 maschile e femminile [e] sui ruoli di genere\". Fausto-Sterling sostiene che la conseguenza di eseguire un intervento di riassegnazione sessuale su neonati intersessuali \"[sviluppa] un linguaggio che rafforza l'idea che in agguato nel bambino di sesso misto vi sia un vero corpo maschile o femminile\". Afferma che ci\u00f2 \u00e8 inaccettabile perch\u00e9 ora che la societ\u00e0 crede con veemenza che dovrebbero esistere solo maschi o femmine, chiude una finestra su uno spettro di generi. Ancora di pi\u00f9, coloro che sono nati intersessuali sono costretti a vivere una vita infelice piena di chirurgia e controllo perch\u00e9 non si adattavano al modello standard. Per cambiare il modello standard, Sterling suggerisce che dovremmo chiederci: \"dovrebbero esserci solo due sessi?\"\n\"Sexing the Body\".\nNel capitolo intitolato \"Of Gender and Genitals\", Fausto-Sterling descrive in dettaglio il sesso del corpo umano. Quando un bambino intersessuale nasce per la prima volta, viene chiamata una \"emergenza medica\". Per \"risolvere il problema\" si fa affidamento sull'intervento di riassegnazione di genere perch\u00e9 il corpo deve avere un sesso specifico. Decidere se chiamare un bambino un maschio o una femmina, quindi, impiega definizioni sociali delle componenti essenziali del genere. Fausto-Sterling descrive la \"Phall-o-metrics\", la tecnica di misurazione utilizzata per determinare il pene o il clitoride accettabili dal punto di vista medico. Fausto-Sterling implica che il corpo \u00e8 sessuato e questo sesso deriva dagli standard che la societ\u00e0 ha posto su come dovrebbero essere e come dovrebbero essere un maschio e una femmina. Queste definizioni sono principalmente culturali, non biologiche.\nOpere.\nLibri\nCapitoli di libri"}
{"id": "8389721", "revid": "339392", "url": "https://it.wikipedia.org/wiki?curid=8389721", "title": "Monastero di Santa Maria del Canneto", "text": ""}
{"id": "8389722", "revid": "599013", "url": "https://it.wikipedia.org/wiki?curid=8389722", "title": "Lorenzo Nocelli", "text": "Carriera.\nClub.\nPolisportiva Cingoli.\nFiglio del Direttore Tecnico e Allenatore del settore giovanile della Pallamano Chiaravalle , Nando Nocelli, e dell\u2019ex azzurra di pallamano femminile Giorgia Gianlorenzi, Nocelli \u00e8 nato e cresciuto nel settore giovanile della Polisportiva Cingoli. In ambito giovanile, nel 2013 ha vinto il premio di miglior giocatore U14. Ha debuttato in prima squadra nel girone B di Serie A maschile nella stagione 2015-2016, con 81 gol in 20 presenze.\nTerraquilia Carpi.\nNella stagione successiva, 2016-2017, \u00e8 stato ceduto in prestito alla Terraquilia Carpi. \u00c8 tornato a Cingoli per la prima volta da avversario il 1\u00ba ottobre 2016, nella partita vinta dagli emiliani per 20-24. Durante una stagione travagliata per via degli infortuni, riesce a portare a casa un magro bottino di 27 gol in 18 presenze, risultando comunque d\u2019aiuto alla squadra emiliana giunta alle semifinali scudetto e al 3\u00ba posto in Coppa Italia.\nIl ritorno a Cingoli.\nDopo una stagione, torna a Cingoli nella stagione 2017-2018. \u00c8 uno dei protagonisti della cavalcata verso i play-off scudetto: la squadra arriva seconda nel girone B di Serie A Maschile, qualificandosi cos\u00ec per la Serie A a girone unico 2018-2019 e per le Final Eight di Coppa Italia a Conversano a fine febbraio 2018. Nonostante il 6\u00ba posto ai play-off, Nocelli segna 138 reti in 29 presenze, secondo marcatore cingolano dietro a Stefano Arcieri. Nelle 3 partite di Coppa Italia giocate, ha segnato 16 reti.\nNella prima stagione assoluta della Santarelli Cingoli a girone unico, conclusa con la retrocessione in A2, Lorenzo segna 143 reti in 26 presenze, miglior cannoniere dei cingolani e secondo miglior realizzatore italiano dell\u2019intero girone. Con la maglia della Polisportiva Cingoli ha disputato 97 partite, segnando 462 gol.\nAlperia Meran.\nIl 15 maggio 2020 viene ufficializzato il suo passaggio al Meran tramite i profili social del club altoatesino. Al termine della stagione non gli viene rinnovato il contratto e rimane svincolato.\nTrieste.\nIl 27 giugno 2021 viene comunicato il suo passaggio alla Pallamano Trieste, dove firma un contratto di un anno con opzione per il secondo. Il 16 ottobre 2021 durante i primi minuti del match contro Brixen, rimedia un infortunio che lo tiene lontano dal parquet per quasi due mesi.\nNazionale.\nIn nazionale italiana, Nocelli ha disputato con l\u2019Under 18 il Campionato MHC a Pescara nel 2015, il Campionato Europeo Gruop B a Vilnius (Lituania) nel 2016, con l\u2019Under 20 le Qualificazioni agli Europei a Kielce (Polonia) nel 2016 e il Campionato Europeo Group B a Skopje (Macedonia) nel 2018.\nStatistiche.\nPresenze e reti nei club.\n\"Statistiche aggiornate al 16 ottobre 2021.\""}
{"id": "8389723", "revid": "1889177", "url": "https://it.wikipedia.org/wiki?curid=8389723", "title": "Ghiacciaio della Principessa Anna", "text": "Il ghiacciaio della Principessa Anna \u00e8 un ghiacciaio tributario lungo circa 30\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, dove nasce dal versante meridionale del monte Bonaparte per poi scorrere verso ovest, virare verso nord costeggiando il versante orientale dell'altopiano di Bartrum, virare ancora verso ovest scorrendo tra l'altopiano Bartrum, a sud, e l'altopiano di Cotton, a nord, e quindi unire il proprio flusso a quello del ghiacciaio Marsh.\nStoria.\nIl ghiacciaio della Principessa Anna \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in onore della principessa Anna, secondogenita della regina Elisabetta II e di Filippo di Edimburgo."}
{"id": "8389744", "revid": "6923", "url": "https://it.wikipedia.org/wiki?curid=8389744", "title": "Francesco Leprino", "text": " l'apporto alla divulgazione musicale attraverso il suo cinema che mette al centro proprio la musica classica.\nBiografia.\nStudi (1970 - 1987).\nSuona nei gruppi rock dal 1968 al 1976; nel 1977 pubblica un Long playing di musica sperimentale (\"Integrati, disintegrati\u2026),\" che verr\u00e0 ripubblicato in CD nel 1991, 2010, 2015.\nStudia chitarra al Conservatorio di Messina, armonia e contrappunto a Milano e segue i corsi di composizione all\u2019Accademia Musicale Chigiana di Siena. Contemporaneamente si laurea in Scienze Politiche internazionali all\u2019Universit\u00e0 degli Studi di Messina e in Musicologia al DAMS presso l'Universit\u00e0 di Bologna con il massimo dei voti.\nMusicologia e divulgazione (1980 - 2000 ca).\nDagli anni \u201980 collabora con parecchie riviste musicali e alcuni quotidiani: Musica &amp; Dossier, Musica/Realt\u00e0, La Rivista Illustrata del Museo Teatrale alla Scala, Civilt\u00e0 Musicale, Nuova Consonanza, L\u2019Erba Musica, Musica Domani, Rivista italiana di musicologia, Analisi, Musica e Arte, Il Giornale della Musica, Cinema e Psicanalisi, Materiali di Estetica, Il Manifesto, Corriere della Sera ecc. Scrive programmi di sala per Angelicum, Milano Musica, Pomeriggi Musicali, Piccolo Teatro Studio, Barbican Hall e Purcell Room di Londra, Amici della Musica di Cagliari e varie stagioni musicali. Pubblica saggi in volumi musicologici, partecipa a convegni vari come relatore e coordinatore.\nNegli anni \u201980 fonda l\u2019Associazione Al Gran Sole, organizzando numerose rassegne musicali e cicli di conferenze divulgative sulla percezione della musica, con particolare riguardo alla musica del Novecento e contemporanea.\nPubblica un volume nei Quaderni di Musica/Realt\u00e0: \u201c\"La musica dal vivo nel territorio regionale lombardo\" \u201d, quindi il volume \"\"L\u2019orecchio del Mercante\"\u201d per l\u2019editore Eurarte.\nDal 1991 al 2001 cura la rivista Ricordi Oggi, redigendo articoli e curando interviste con i maggiori compositori. In qualit\u00e0 di redattore segue cataloghi di compositori contemporanei e collane di divulgazione musicale. Svolge la medesima attivit\u00e0 negli anni a venire per l\u2019editore Rai Trade.\nRegia e produzione (1995 - 2020).\nDal 1995 si occupa di audiovisione, tenendo corsi universitari, seminari, conferenze, Master Class (nei Conservatori di Milano, Roma, Bologna, Brescia, Genova, Torino ecc) e soprattutto realizzando video antologici e sperimentali, documentari e film, in qualit\u00e0 di regista e produttore.\nQueste opere hanno lusinghieri riscontri di critica su tutte le maggiori testate di quotidiani, nonch\u00e9 su tutte le maggiori riviste musicali italiane, sono pubblicate in DVD, sono selezionate e premiate in autorevoli festival, trasmesse da Rai 1, Rai Sat Cinema, Sky Classica HD e proiettate in parecchie centinaia di prestigiose istituzioni in Italia, Germania, Danimarca, Spagna, Portogallo, Irlanda, Belgio, Olanda, Svezia, Canada, Messico, Stati Uniti, Malta.\nA questi film partecipano scrittori e teorici come Jos\u00e9 Saramago, Douglas Hofstadter, Alberto Basso, Quirino Principe, Gillo Dorfles, Salvatore Natoli ecc.; attori come Bruno Ganz, Carlo Cecchi, Arnoldo Fo\u00e0, Sonia Bergamasco ecc.; musicisti e compositori come Ton Koopman, Stefano Bollani, Salvatore Sciarrino, Giorgio Gaslini, Emilia Fadini, Gustav Leonhardt, Ramin Bahrani, Daniele Gatti, Hilliard Ensemble ecc.\nI suoi lavori sono commissionati, fra gli altri, da: Milano Musica, Conservatorio Giuseppe Verdi (Milano), Centro San Fedele, Societ\u00e0 del Quartetto di Milano, Comune di Milano, Provincia di Milano, Orchestra Sinfonica Giuseppe Verdi di Milano, Teatro Regio (Torino), Teatro Comunale di Bologna, Societ\u00e0 Italiana di Musicologia, Amici del Loggione del Teatro alla Scala, Accademia di Musica Antica di Milano, Conservatorio di Castelfranco Veneto\u2026\nI suoi film sono presentati da musicisti e musicologi quali Quirino Principe, Giovanni Acciai, Carolyn Gianturco, Alessandro Solbiati, Cesare Fertonani, Angelo Foletto, Carlo M. Cella, Roberto Favaro, Raffaele Mellace, Guido Salvetti, Giacomo Manzoni, Antonio Ballista, Filippo del Corno\u2026; da intellettuali, filosofi e poeti quali Salvatore Natoli, Gillo Dorfles, Lea Vergine, Giancarlo Pontiggia, Guido Oldani, Giancarlo Majorino, Luca Scarlini, Giovanni Iudica"}
{"id": "8389746", "revid": "599013", "url": "https://it.wikipedia.org/wiki?curid=8389746", "title": "Jim Marsalis", "text": "Carriera.\nMarsalis fu scelto nel corso del primo giro (23\u00ba assoluto) del Draft 1969 dai Kansas City Chiefs. Nella sua stagione da rookie si impose subito come titolare terminando con 2 intercetti e venendo premiato come rookie difensivo dell'anno dalla rivista \"Pro Football Weekly\". Nella finale del campionato AFL mise a segno altri 2 intercetti sul quarterback dei New York Jets Joe Namath, contribuendo alla vittoria e alla qualificazione al Super Bowl IV vinto contro i Minnesota Vikings, in cui scese in campo come titolare. L'anno seguente fece registrare un record in carriera di 4 intercetti, venendo convocato per il Pro Bowl e inserito nella formazione ideale della stagione All-Pro. Rimase con i Chiefs fino alla stagione 1985, perdendo il posto come titolare nel 1973. Disput\u00f2 un'ultima annata con i New Orleans Saints nel 1977 disputando 12 partite, di cui 3 come titolare."}
{"id": "8389748", "revid": "1185701", "url": "https://it.wikipedia.org/wiki?curid=8389748", "title": "Arvis Piziks", "text": ""}
{"id": "8389749", "revid": "1310927", "url": "https://it.wikipedia.org/wiki?curid=8389749", "title": "L\u00e9o Coelho", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha militato nelle divisioni inferiori del calcio brasiliano fino al 2019, quando \u00e8 approdato in Uruguay firmando con il . Ha debuttato in Primera Divisi\u00f3n Profesional il 17 agosto seguente disputando l'incontro perso 1-0 contro il ."}
{"id": "8389750", "revid": "458786", "url": "https://it.wikipedia.org/wiki?curid=8389750", "title": "Leonardo Henriques Coelho", "text": ""}
{"id": "8389751", "revid": "767487", "url": "https://it.wikipedia.org/wiki?curid=8389751", "title": "Lesburn Brown", "text": "Biografia.\nSuo fratello era Carl, anch'egli calciatore dei e della nazionale giamaicana.\nCarriera.\nCalcio.\nCaratteristiche tecniche.\nBrown era un giocatore agile, dotato fisicamente, e pur essendo molto basso era in grado sovrastare giocatori molto pi\u00f9 alti di lui; inoltre era molto combattivo, con un gioco privo di fronzoli e dotato di un'ottima lettura della partita.\nClub.\nFormatosi nel , passa poi al .\nNel 1968 si trasferisce nel Massachusetts per venire ingaggiato dagli statunitensi del , con cui disputa la prima edizione della North American Soccer League. Brown con i \"Beacons\" chiuse la stagione al quinto ed ultimo posto della Atlantic Division.\nTerminata l'esperienza nella NASL torna in patria per giocare nei .\nNazionale.\nBrown ha giocato quattro incontri con la nazionale di calcio della Giamaica durante le qualificazioni ai mondiali 1970, conclusesi al terzo ed ultimo posto del girone finale del gruppo CONCACAF.\nCricket.\nBrown era un eccellente fielder mancino ed un battitore lento.\nHa giocato nel e nel , oltre che nella nazionale giamaicana."}
{"id": "8389753", "revid": "116436953", "url": "https://it.wikipedia.org/wiki?curid=8389753", "title": "Tonalit\u00e0 di blu", "text": ""}
{"id": "8389754", "revid": "640277", "url": "https://it.wikipedia.org/wiki?curid=8389754", "title": "TOI-700 b", "text": "TOI 700 b \u00e8 un pianeta extrasolare orbitante intorno alla stella TOI 700, una nana rossa di classe M distante 101,5 anni luce dal sistema solare. Il pianeta \u00e8 stato scoperto grazie al telescopio spaziale TESS nel gennaio 2020 con il metodo del transito assieme ad altri due pianeti, TOI-700 c e TOI-700 d.\nCaratteristiche.\nTOI-700 b \u00e8 il pianeta pi\u00f9 interno del sistema, e di conseguenza il pi\u00f9 caldo; ha una temperatura di equilibrio di oltre 400 K, troppo alta per poter mantenere acqua liquida in superficie. Ha le stesse dimensioni della Terra, \u00e8 leggermente pi\u00f9 massiccio e orbita a poco meno di 10 milioni di chilometri dalla stella madre, in un periodo di circa 10 giorni."}
{"id": "8389759", "revid": "508156", "url": "https://it.wikipedia.org/wiki?curid=8389759", "title": "A Certain Smile a Certain Sadness", "text": "A Certain Smile a Certain Sadness \u00e8 un album a nome di \"Astrud Gilberto/Walter Wanderley\", pubblicato dalla casa discografica Verve Records nel gennaio del 1967."}
{"id": "8389771", "revid": "767487", "url": "https://it.wikipedia.org/wiki?curid=8389771", "title": "Queen of the Mob", "text": "Queen of the Mob \u00e8 un film statunitense del 1940.\nTrama.\nLa famigerata Ma Webster governa il suo clan di mafiosi con pugno di ferro terrorizzando Center City. Si rifiuta di permettere a chiunque altro di gestire la pianificazione di tutte le rapine del clan, con grande sgomento di George Frost, l'unico membro del clan non imparentato con lei. George protesta inutilmente. Ma e i suoi figli Eddie, Charlie e Tom si uniscono a George la vigilia di Natale per rapinare la banca del centro citt\u00e0. Sono avvertiti da Bert, il figlio pi\u00f9 legittimo di Ma che studia legge, di lasciare la citt\u00e0 per non essere arrestati per precedenti crimini di cui la polizia e l'FBI hanno trovato prove.\nMa ascolta Bert e porta la banda in una follia criminale in diversi stati. Questo tour offre alla banda un mucchio di soldi ma, dato che sono consapevoli che i soldi ricevuti sono stati taggati dall'FBI e che i numeri di serie delle banconote sono registrati, si incontrano con un personaggio losco chiamato Pan per fare uno scambio con quelli non contrassegnati. Ricevono $ 100.000 in contanti per la generosit\u00e0, ma la tentazione di mantenere la generosit\u00e0 \u00e8 troppo forte, e uccidono Pan e se ne vanno. L'FBI ha un elenco di tutte le banconote in possesso di Pan, trovato nella tasca del suo cappotto.\nDue agenti federali sono assegnati al caso: Scott Langham e Ross Waring. Questi due agenti rintracciano la banda in una piccola citt\u00e0 nel sud degli Stati Uniti, dove si sono rifugiati e Ma si propone come una persona mondana. Quando gli agenti vengono in citt\u00e0, Ma e la banda fuggono e sono costretti a nascondersi in hotel economici in tutto il paese. Le seguenti vacanze di Natale, Ma torna a Center City per visitare suo figlio Bert e il suo bambino appena nato. La banda, senza Ma decide di fare un'altra rapina ad un negozio che per\u00f2 fallisce, con il risultato che Charlie viene ucciso e Tom viene arrestato.\nQuando arriva il processo di Tom, Bert lo rappresenta e lo convince a dichiararsi colpevole, accettando, di tornare nella citt\u00e0 in cui ha commesso il furto. La banda \u00e8 divisa a causa della differenza di opinione e quando George cerca di andarsene per la sua strada, Ma ed Eddie lo uccidono. Contraggono anche un altro leader della banda, Stitch Torey, e i suoi uomini per aiutare Tom a fuggire dalla sua incarcerazione. La banda di Stitch fallisce nel tentativo di liberare Tom e la maggior parte dei membri vengono uccisi.\nMa ed Eddie sono gli unici rimasti della banda originale e hanno adottato un profilo basso. Ma Eddie crea un nascondiglio per alcuni criminali a cui spera di unirsi per una nuova rapina. Ruba alcune lattine dal posto di lavoro e le d\u00e0 ai criminali. I criminali si schiantano sulla via del ritorno e la polizia viene coinvolta. Alla vigilia di Natale, gli agenti federali irrompono nella casa di Ma ed Eddie. Ne consegue una sparatoria, in cui Eddie viene ucciso e Ma alla fine si arrende."}
{"id": "8389772", "revid": "287204", "url": "https://it.wikipedia.org/wiki?curid=8389772", "title": "I Corps", "text": ""}
{"id": "8389778", "revid": "287204", "url": "https://it.wikipedia.org/wiki?curid=8389778", "title": "II Corps", "text": ""}
{"id": "8389779", "revid": "287204", "url": "https://it.wikipedia.org/wiki?curid=8389779", "title": "III Corps", "text": ""}
{"id": "8389780", "revid": "6923", "url": "https://it.wikipedia.org/wiki?curid=8389780", "title": "Carlos Chan", "text": "\u00c8 il presidente e amministratore delegato della Liwayway Marketing Corporation, conglomerato che controlla il marchio Oishi, di cui \u00e8 fondatore.\nBiografia.\nNato nel quartiere di Binondo all'interno una famiglia benestante, \u00e8 figlio di Chan Lib e See Ying, entrambi immigrati cinesi provenienti dalla citt\u00e0 di Quanzhou, situata nella provincia del Fujian.\nAl termine della seconda guerra mondiale i genitori fondarono un'azienda di reimballaggio di prodotti a base di farina e caff\u00e8. Nel 1966 l'azienda assunse il nome di Liwayway Marketing Corporation (LMC) e si espanse nella distribuzione di altre commodity. Assieme al fratello Manuel, Chan contribu\u00ec alla crescita dell'impresa \u2013 che nel frattempo si specializz\u00f2 nella produzione di patatine e snack \u2013 e alla nascita dei marchio Oishi. Nello stesso periodo fond\u00f2 la compagnia Chan C. Brothers (CCB), specializzata nella modulistica commerciale, fiscale ed amministrativa. Alla morte del padre nella seconda parte degli anni sessanta, Chan acquis\u00ec la Liwayway Marketing Corporation a seguito della decisione dei fratelli, Manuel e Ben, di focalizzarsi in altri settori.\nNel 1993 la Liwayway entr\u00f2 ufficialmente nel mercato cinese, con l'apertura di due fabbriche nella citt\u00e0 di Shanghai.\nNel gennaio 2019 Chan \u00e8 stato nominato inviato speciale in Cina dal presidente Rodrigo Duterte per migliorare le relazioni delle Filippine con Pechino."}
{"id": "8389782", "revid": "6923", "url": "https://it.wikipedia.org/wiki?curid=8389782", "title": "Nivada", "text": "La Nivada \u00e8 un'azienda elvetica di orologi fondata nel 1879 a Grenchen. Durante la seconda guerra mondiale venne interessata dal governo inglese per la fornitura di orologi, e questo le port\u00f2 una popolarit\u00e0 per i decenni successivi fino alla \"crisi dei quarzi\" che ne provoc\u00f2 la chiusura.\nNel 1926, la Nivada operava a Grenchen come W\u00fcllimann Schneider Nivada S.A. incassando gli affidabili movimenti prodotti da ETA e Ph\u00e9nix S.A., come prassi all'epoca per molte piccole maison che utilizzavano \"ebauches\", movimenti prodotti in massa, economici ed affidabili, prodotti solo per il mercato dei produttori di orologi finiti e non inseriti in orologi col proprio marchio. Nivada era ancora attiva all'epoca del suo centenario, presieduta dal nipote del fondatore, Max Schneider.\nIl suo accesso al mercato nordamericano durante gli anni sessanta e settanta del diciannovesimo secolo fu resa problematica dalla minaccia di una causa legale ventilata dalla concorrente Movado con la motivazione di una assonanza tra i due nomi, per cui i suoi prodotti vennero distribuiti sotto il marchio \"Nivada Grenchen\". per gli Stati Uniti, invece, venne creata una compagnia ad hoc col nome Croton nel 1940, in un primo tempo come distributore, ma successivamente come marchio vero e proprio o associato al marchio \"Nivada Grenchen\". La partecipazione alla Operazione Deep Freeze con la fornitura di orologi alla spedizione antartica omonima port\u00f2 importanti ricadute commerciali. L'orologio creato per l'occasione, di dimensioni compatte (solo 34\u00a0mm di diametro cassa) ma con la certificazione cronometrica COSC ed un fondello celebrativo marchiato \"Nivada Grenchen - Chronometre\") venne poi sfruttato commercialmente per dare origine a una famiglia di modelli di successo.\nCol marchio Nivada venne fatta anche una linea basata in Corea del Sud dalla Kim Suk Keun Watch Company dal 1985 agli anni 2000, non pi\u00f9 attiva. Nivada ha ancora base a Grenchen, con importanti presenze sul mercato messicano."}
{"id": "8389801", "revid": "697352", "url": "https://it.wikipedia.org/wiki?curid=8389801", "title": "Ivan Popov", "text": ""}
{"id": "8389809", "revid": "1345932", "url": "https://it.wikipedia.org/wiki?curid=8389809", "title": "Ghiacciaio Marsh", "text": "Il ghiacciaio Marsh \u00e8 un ghiacciaio tributario lungo circa 110\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova nell'entroterra della costa di Shackleton, dove fluisce verso nord scorrendo tra le montagne di Miller, a ovest, e le montagne della Regina Elisabetta, a est, fino a unire il proprio flusso a quello del ghiacciaio Nimrod.\nLungo il suo percorso il flusso del Marsh viene arricchito da quello diversi altri ghiacciai suoi tributari, tra cui i ghiacciai Rabot e della Principessa Anna, da est, e i ghiacciai Argo e Argosy, da ovest.\nStoria.\nIl ghiacciaio Marsh \u00e8 stato avvistato dai membri di una delle squadre della Spedizione Fuchs-Hillary, condotta nel 1955-58, e da questi cos\u00ec battezzato in onore di G. W. Marsh, membro di quella squadra."}
{"id": "8389810", "revid": "1345932", "url": "https://it.wikipedia.org/wiki?curid=8389810", "title": "Ghiacciaio Argo", "text": "Il ghiacciaio Argo \u00e8 un ghiacciaio tributario lungo circa 19\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova in particolare nelle montagne di Miller, nell'entroterra della costa di Shackleton, dove ha origine direttamente dall'Altopiano Antartico e fluisce verso nord-est fino a unire il proprio flusso a quello del ghiacciaio Marsh, a sud del circo Strawberry.\nStoria.\nIl ghiacciaio Argo \u00e8 stato cos\u00ec battezzato dai membri di una spedizione neozelandese di esplorazione antartica svolta tra il 1961 e il 1962 in onore della \"Argo\", la mitica nave che port\u00f2 Giasone e gli Argonauti alla conquista del vello d'oro."}
{"id": "8389811", "revid": "1345932", "url": "https://it.wikipedia.org/wiki?curid=8389811", "title": "Ghiacciaio Argosy", "text": "Il ghiacciaio Argosy \u00e8 un ghiacciaio tributario lungo circa 30\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova in particolare nelle montagne di Miller, nell'entroterra della costa di Shackleton, dove ha origine direttamente dall'Altopiano Antartico e fluisce verso est-nord-est, dividendo in due la catena montuosa e costeggiando il versante meridionale delle cime Aurora, fino a unire il proprio flusso, a cui lungo il percorso si \u00e8 unito quello del ghiacciaio Ascent, a quello del ghiacciaio Marsh, a nord della mesa di Kreiling.\nStoria.\nIl ghiacciaio Argosy \u00e8 stato cos\u00ec battezzato dai membri di una spedizione neozelandese di esplorazione antartica svolta tra il 1961 e il 1962 in virt\u00f9 della sua forma, che ricorda quella di un galeone (\"argosy\" in inglese)."}
{"id": "8389812", "revid": "1345932", "url": "https://it.wikipedia.org/wiki?curid=8389812", "title": "Ghiacciaio Ascent", "text": "Il ghiacciaio Ascent \u00e8 un ghiacciaio tributario lungo circa 17\u00a0km situato nella regione meridionale della Terra di Oates, nell'Antartide orientale. Il ghiacciaio, il cui punto pi\u00f9 alto si trova a circa , si trova in particolare nelle montagne di Miller, nell'entroterra della costa di Shackleton, dove ha origine direttamente dall'Altopiano Antartico e fluisce verso nord, scorrendo lungo il versante orientale della cresta Milan, fino a unire il proprio flusso a quello del ghiacciaio Argosy.\nStoria.\nIl ghiacciaio Ascent \u00e8 stato cos\u00ec battezzato con i suo attuale nome che, in inglese, significa \"ghiacciaio Salita\", dai membri di una spedizione neozelandese di esplorazione antartica svolta tra il 1961 e il 1962 che utilizzarono il ghiacciaio per accedere alla parte centrale delle montagne di Miller."}
{"id": "8389814", "revid": "287204", "url": "https://it.wikipedia.org/wiki?curid=8389814", "title": "Discorso sull'ostentazione", "text": "Il discorso sull'ostentazione \u00e8 un discorso pronunciato da Ges\u00f9 e riportato dal Vangelo secondo Matteo. \nIl discorso.\nNella prima parte del capitolo 6 del vangelo di Matteo, Ges\u00f9 si sofferma sulle tre pi\u00f9 importanti espressioni esteriori della piet\u00e0 ebraica, cio\u00e8 l\u2019elemosina, la preghiera personale e il digiuno. Ges\u00f9 dice di non praticare le opere buone per ottenere l'ammirazione degli altri, altrimenti non si verr\u00e0 ricompensati da Dio. L'elemosina non va pubblicizzata ma va fatta in segreto; la preghiera non va fatta nelle sinagoghe e nelle piazze ma nel segreto della propria stanza, senza sprecare parole come fanno i pagani; il digiuno non va fatto assumendo un'aria sofferente, ma curando il proprio aspetto, in modo che la gente non veda che si sta digiunando. In questo modo Dio, che vede nel segreto, ricompenser\u00e0 la persona che fa elemosina, prega e digiuna senza ipocrisia. \nSignificato.\nGes\u00f9 approva gli insegnamenti religiosi ebraici secondo cui questi atti sono importanti, ma sottolinea che l'adorazione e la piet\u00e0 non dovrebbero essere ostentate davanti agli altri e idealmente dovrebbero essere fatte in segreto. Ci\u00f2 non significa necessariamente che queste azioni debbano essere segrete, ma che debbano essere fatte per Dio e non per ottenere l'ammirazione degli altri. Coloro che sono pii allo scopo di impressionare gli altri perderanno la loro ricompensa da parte di Dio, perch\u00e9 mettono al proprio servizio ci\u00f2 che dovrebbe essere fatto al servizio di Dio. L'elemosina va fatta per aiutare gli altri per amore di Dio, la preghiera va fatta evitando il formalismo e l'ipocrisia e il digiuno \u00e8 un atto penitenziale che serve ad avvicinare a Dio e non va ostentato, altrimenti diventa una manifestazione di orgoglio."}
{"id": "8389817", "revid": "729019", "url": "https://it.wikipedia.org/wiki?curid=8389817", "title": "Stazione di Gesturi", "text": "La stazione di Gesturi fu una stazione ferroviaria al servizio del comune di Gesturi, lungo la ferrovia Isili-Villacidro.\nStoria.\nLe origini di questo scalo ferroviario risalgono agli anni dieci del Novecento, epoca in cui per conto della Ferrovie Complementari della Sardegna venne realizzata la ferrovia tra Isili e Villacidro, il cui tracciato prevedeva il passaggio nel territorio comunale di Gesturi che fu quindi dotato di una stazione alle porte del paese. Il convoglio inaugurale della nuova ferrovia transit\u00f2 nella stazione di Gesturi il 21 giugno 1915, e da allora l'impianto fu gestito per tutto il periodo di attivit\u00e0 dalle FCS.\nNel secondo dopoguerra la Isili-Villacidro per decisione ministeriale fu tra le prime ferrovie secondarie sarde ad essere destinate alla sostituzione delle relazioni con autolinee, tale situazione si concretizz\u00f2 nel 1956: il 5 settembre di quell'anno cess\u00f2 infatti l'attivit\u00e0 ferroviaria sulla linea e di conseguenza nella stazione, in seguito disarmata e la cui area fu successivamente utilizzata per altri scopi..\nStrutture e impianti.\nSituata a nord dell'abitato di Gesturi e a valle del tracciato della SS 197, la stazione era di tipo passante e dotata di tre binari a scartamento da 950 mm: dal binario di corsa se ne diramava uno di incrocio a est, mentre sul lato opposto era ubicato un tronchino impiegato per il servizio merci, il cui scalo comprendeva anche un piano caricatore e un magazzino, ancora esistente.\nContiguo al magazzino merci si trova il fabbricato viaggiatori dell'impianto, rientrante nei canoni di terza classe degli edifici di questo tipo realizzati dalle FCS: si tratta di un edificio con sviluppo su due piani pi\u00f9 tetto a falde a pianta rettangolare, avente tre accessi su quello che era il lato binari. Completavano la dotazione infrastrutturale dell'impianto una costruzione per le ritirate e un rifornitore idrico, entrambi non pi\u00f9 esistenti.\nMovimento.\nNegli anni di attivit\u00e0 ferroviaria lo scalo fu servito dalle relazioni passeggeri e merci delle Ferrovie Complementari della Sardegna.\nServizi.\nLa stazione durante l'esercizio ferroviario era dotata di una sala d'attesa (ospitata nel fabbricato viaggiatori) e di servizi igienici, questi ultimi ubicati in una costruzione apposita."}
{"id": "8389818", "revid": "287204", "url": "https://it.wikipedia.org/wiki?curid=8389818", "title": "Francesco Correggia", "text": "Biografia.\nDopo aver prestato servizio in Marina militare e aver terminato gli studi, \u00e8 stato docente all'Accademia di belle arti di Catanzaro dal 1979 al 1984 e all'Accademia di belle arti di Brera dal 1984 al 2012. Qui ha tenuto corsi di Decorazione, Problemi Espressivi del Contemporaneo e di Scrittura creativa ed \u00e8 stato Membro del Consiglio Accademico tra il 2005 e il 2010, ha infine coordinato il Dipartimento di Ricerca sul Contemporaneo, Biennio Arti Visive, tra il 2004 e il 2006 e diretto il Centro di Ricerca Accademia di Brera (CRAB)Biennio Arti Visive dal 2007 al 2012.\nDal 1993 inizia a pubblicare opere teoriche sui problemi del Contemporaneo.\n\u00c8 presidente dell'associazione culturale ZONE studi di cultura visiva, teoria e pratiche del contemporaneo.\nDal 2006 al 2018 ha scritto per il Blog cultura e natura della La Stampa web.\nDal 2015 collabora con la casa editrice Prearo editore.\nPrincipali mostre.\nLa sua prima azione/performance in un'istituzione avviene nel 1976 all'Universit\u00e0 popolare di Napoli, dal titolo Segno Territorio Avanguardia a cura di Filiberto Menna. E'del 1979 il progetto \"marginalia\" \"(L'opera e il Luogo il Luogo e l'opera)\". Il progetto si realizza nel 1982 negli spazi ancora da ristrutturare del comune di San Lucido (Cosenza). Qui \u00e8 presente con una sua installazione e un suo intervento teorico sul rapporto fra arte e Istituzioni pubbliche.\nDagli anni ottanta ritorna in maniera pi\u00f9 intensa alla dimensione della pittura che si fa densa, visionaria, carica di colore, caratterizzandosi sempre di pi\u00f9 per la presenza di testi scritturali, filosofici e poetici.\nSono da segnalare in questo periodo le mostre: \u201cL'erranza poetica\u201d Chiesa Santa Maria Maggiore, Taverna, Catanzaro nel 1982 ; I Post Meridionali\u201d, Centro Di Sarro, Roma 1983 ; \u201cFall-Out\u201d aspetti della pittura internazionale, Palazzo Galluppi 1984, Catanzaro, tutte mostre curate dal critico Tonino Sicoli; e ancora \u201cFutura\u201d (Una nuovissima generazione nell'arte italiana) Palazzo Mediceo, Siena; 1985, curata da E. Crispolti e le personali: \"A Ritroso\", Galleria La Piazzetta, Milano nel 1987; nel 1989 \"Anamnesis\", allo Studio Veder, Milano; nel 1991 \u00e8 presente nella rassegna a Sud Dell'arte, Bari, curata da Achille Bonito Oliva;. nel 1992, una personale dal titolo \"Iperpittura/Iposcrittura\", Galleria Duemme, curata da Cesare Chirici, Genova. Nel 1995 \"Zwischenwelten\" personale alla, Galleria Licandro, a Vienna. Nel 2000 \u00e8 presente a Arte Italiana 2000, alla J.J. Brookings Gallery, San Francisco, a cura di Tim Duran. Nel 2001 ancora un'importante sua personale dal titolo \"La stagione della pittura\", al collegio Cairoli, Pavia.\nDal 2001 fino al 2005 i suoi dipinti tra scrittura e pittura, parola e paesaggio sono concepiti per i luoghi stessi della religiosit\u00e0. Nascono cos\u00ec alcuni cicli di lavori concepiti e realizzati per la Chiesa di Pila, Diocesi di Aosta nel 2004, la Chiesa della Assunzione della Vergine a Lugnacco Diocesi di Ivrea, la Chiesa di San Francesco per la diocesi Piacenza. Qui si svolgono delle mostre tutte curate da Andrea Del Guercio.\nNel frattempo a Milano nel 2004 viene presentate la sua personale \"Philo-sofie\", Studio legale Grimaldi, a cura di Cristina Muccioli.\nDal 2005 ad oggi il suo lavoro si orienta sempre pi\u00f9 verso una dimensione pittorica dove primeggia la parola poetica e letteraria fino ad arrivare ai paesaggi di cielo e a quadri monocromi. Continua la sua attivit\u00e0 legata alla performance con una serie di video dedicati al pensiero e alla parola di grandi filosofi come Kant ed Hegel. L'artista ne assume le sembianze e le abitudini fino a riconoscersi completamente in essi.\nPartecipa a numerose rassegne e mostre internazionali, tra le quali ricordiamo nel 1993: Insulae XLV Biennale di Venezia, curata da A.B.Oliva, la XXXII Biennale Nazionale di Milano, Palazzo della Permanente, Milano; la Quadriennale a Roma nel 1996; \u201c Nuova insularit\u00e0 \u201d Musei Civici, Galleria Internazionale d'Arte Moderna, Ca Pesaro, Venezia nel 1995; \u201cLe universali individualit\u00e0 dell'arte\u201d, Istituto Italiano di Cultura, Vienna nel 1996; \u201c l'arte contemporanea per l'arte antica\u201d Palazzo Reale, Milano 1998. Nel 2009 \u00e8 invitato a \u201cD\u00e9tournement Venice 2009\u201d con \"I am going for a swuim around to Hegel\" a cura di Gabriele Perretta, 53\u00aa Esposizione, Biennale di Venezia.\nSi ricordano ancora: la personale dal titolo \u201cOut-Now\u201d presso lo Studio Valmore a Vicenza nel 2006 e quella presso lo Studio Ra, Media project, Roma dal titolo: \u201c\"I turn Round to Immanuel Kant\"\u201d nel 2009; nel 2010 espone con una sua personale alla Galleria Antonio Battaglia, Milano con una mostra dal titolo \u201cUna bella Giornata\u201d a cura di Maurizio Guerri e Giovanni Iovane, nel 2011 una personale nella stessa galleria con \u201cuna poesia\u201d.\nNel 2011 \u00e8 presente a: Un'altra Storia, Arte Italiana dagli anni ottanta agli anni Zero nell'ex Chiesa di San Francesco, a cura di Edoardo Di Mauro, Como. Sempre nello stesso anno esegue presso la Fondazione Giuseppe Morra, Museo Hermann Nitsch, Napoli, una performance dal titolo: \u201c\"L'ombra di Hegel contro l'immutabile Hegel\"\u201d a cura di Romano Gasparotti. Nel 2011 espone alla 54\u00aa Biennale di Venezia, Palazzo Zerbini, Regione Calabria.\nNel 2012 espone con una sua personale dal titolo \u201cAdesso si mostra\u201d alla Galleria Fusion, Torino e al POW Gallery contemporary art, Milano, una collettiva dal titolo 22 pittori italiani. Al Comune di Caravaggio (Bg) presso il Monastero di San Giovanni Battista \u00e8 presente anche come curatore con sei artisti in una mostra/progetto da e per il luogo, dal titolo \u201cIl quadro e lo schermo\u201d - tra immagini e negazione delle immagini- Nel 2013 espone a Venezia all'arsenale, Venice doks, Castello 40, con \u201cA case study\u201d ; a Cosenza nel Museo del Presente con Percorsi d'arte in Calabria; al Centro documentazione arti visive, Luigi Di Sarro, Roma con \u201cAvvio e sviluppo di una ricerca 1982/1985\u201d.\nSegnaliamo in questi ultimi anni nel 2014 una sua personale dal titolo \u201cnevermore\u201d alla Galleria Donna Leathermann, New York; sempre nel 2014 Al MAON (Museo dell'Otto e del Novecento, PalazzoVitari, Rende) una sua retrospettiva dal titolo \"in-verso opere dal 1977 al 2014\". Nel 2015 Una mostra dal titolo Scritture, Galleria Francesco Clivio; nello stesso anno l'Accademia di Belle Arti di Brera gli dedica una mostra di lavori su carta (1975 \u2013 2015) dal titolo \"Senso/Non senso\" presso la sala della Biblioteca, a cura di Claudio Cerritelli. Nel 2016 una sua mostra personale dal titolo \"Impalpabile\", Palazzo rinascimentale Martirano-Spinelli comune di Aieta, a cura di Vittoria Coen. Nel 2017 \"Poesia Visiva\", Galleria Carte scoperte e Casa dell'arte Spagna Bellora, Milano. Nel 2018 \"Contributi al Novecento\", Palazzo delle Stelline, Milano a cura di Tonino Sicoli dove figurano anche delle opere di Umberto Boccioni e Alik Cavaliere; 2019 \"Poesia visiva dagli anni 60 agli anni 80\", Heart, spazio vivo, Vimercate, Milano. Partecipa al gruppo sperimentale The sound strip poem, reading performance, presso lo studio Prisma, Genova, e presso Museo Jorn, Savona.\nNel 2020 ha eseguito la performance dal titolo: Letture futuriste, omaggio a Marasco, al MAON, Museo dell'Otto e del Novecento e ha realizzato la mostra personale dal titolo \"Try this lens\" alla Galleria Antonio Battaglia, Milano."}
{"id": "8389819", "revid": "180559", "url": "https://it.wikipedia.org/wiki?curid=8389819", "title": "Strangolatori di Hillside", "text": "I delitti dello Strangolatore di Hillside, in seguito degli Strangolatori di Hillside, sono stati una serie di omicidi perpetrati da due serial killer che terrorizzarono Los Angeles fra l'ottobre 1977 e il febbraio 1978. Il termine ebbe origine dal fatto che molti dei cadaveri delle vittime furono ritrovati sulle colline che circondano Los Angeles. Inizialmente si credette che l'autore dei crimini fosse un unico individuo, tuttavia la polizia, esaminando le posizioni dei corpi, arriv\u00f2 alla conclusione che gli assassini fossero due e che operassero in coppia. I colpevoli risultarono essere i cugini Kenneth Bianchi e Angelo Buono, che furono arrestati per aver rapito, stuprato, torturato e ucciso almeno dieci donne di et\u00e0 compresa tra i 12 e i 28 anni.\nGli omicidi ebbero inizio con la morte di tre prostitute trovate nude e strangolate sulle colline a nord-est di Los Angeles, fra l'ottobre e l'inizio del novembre 1977. Fu solo quando le donne assassinate non furono pi\u00f9 soltanto prostitute ma anche ragazze della buona borghesia che venivano rapite in quartieri della classe media, che i mass media nazionali cominciarono a prestare attenzione al caso.\nSeguirono altri due omicidi a dicembre e febbraio, poi le uccisioni cessarono improvvisamente. Un'estesa opera di investigazione port\u00f2 all'arresto di Bianchi nel febbraio 1979 per l'omicidio di due ragazze nello Stato di Washington e al conseguente collegamento con il caso dello strangolatore di Hillside. Bianchi parl\u00f2 del coinvolgimento del cugino Angelo Buono, che venne a sua volta arrestato. In quello che si rivel\u00f2 essere il pi\u00f9 costoso procedimento giudiziario della California all'epoca, Bianchi e Buono furono giudicati colpevoli e condannati all'ergastolo.\nAntefatto.\nNel gennaio 1976, Kenneth Bianchi lasci\u00f2 Rochester, New York, per trasferirsi a Los Angeles, California, a vivere con suo cugino, Angelo Buono Jr. Buono era un forte modello di virilit\u00e0 per il docile e timido Bianchi. Quando Bianchi fu a corto di denaro, Buono se ne usc\u00ec con l'idea di prendere due o tre ragazze e farle lavorare per loro come prostitute. Due adolescenti scappate da casa, Sabra Hannan e Becky Spears, conobbero Bianchi e Buono e dopo poco tempo, furono costrette a prostituirsi per loro. Alla fine, Spears incontr\u00f2 l'avvocato David Wood, che si interess\u00f2 alla sua situazione e la fece fuggire dalla citt\u00e0.\nPoco tempo dopo, incoraggiata dalla fuga della Spears, anche Sabra Hannan abbandon\u00f2 Bianchi e Buono. I due dovettero quindi procurarsi altre ragazze, preferibilmente adolescenti. Fingendosi poliziotti, riuscirono a \"reclutare\" un'altra ragazza da avviare alla prostituzione. Inoltre, acquistarono da una passeggiatrice di nome Deborah Noble, una presunta lista di personaggi influenti che frequentavano abitualmente prostitute, con l'intenzione di ricattarli in seguito. Deborah e la sua amica Yolanda Washington, consegnarono la lista a Buono nell'ottobre 1977.\nOmicidi.\nYolanda Washington.\nA Yolanda capit\u00f2 di dire a Buono che esercitava la sua professione sempre su un certo tratto di Sunset Boulevard. Quando Bianchi e Buono scoprirono che Deborah li aveva ingannati perch\u00e9 la lista era falsa, decisero di scatenare la loro rabbia su Yolanda. Il suo corpo nudo fu ritrovato il 17 ottobre 1977, su una collina vicino all'autostrada di Ventura, e il detective Frank Salerno del Dipartimento dello sceriffo di Los Angeles, fu chiamato sulla scena del crimine. Venne appurato che il cadavere era stato pulito prima di essere scaricato; lievi segni erano visibili intorno al collo, ai polsi e alle caviglie dove era stata usata una corda. La vittima era stata anche ripetutamente violentata.\nJudy Miller.\nIl 1\u00ba novembre 1977 la polizia rinvenne il cadavere nudo di un'adolescente nei pressi di Alta Terrace Drive a La Crescenta, un sobborgo a 12 miglia a nord di Los Angeles, nel giardino di un'abitazione privata. Il proprietario di casa aveva coperto con un telo il corpo prima dell'arrivo della polizia nelle prime ore del mattino perch\u00e9 non voleva che lo vedessero i bambini che andavano a scuola. Segni di corde erano presenti su collo, polsi e caviglie. La ragazza era stata strangolata. Il corpo era stato scaricato nel giardino da un'auto, indicando che la ragazza era stata uccisa altrove.\nInoltre, il detective Salerno trov\u00f2 un piccolo pezzo di lanugine di colore chiaro su una palpebra della ragazza e lo diede agli esperti forensi. Il verdetto del coroner indic\u00f2 che la ragazza era stata violentata e sodomizzata prima di essere strangolata a morte. Il corpo fu identificato essere quello della quindicenne Judith Lynn Miller, ex studentessa della Hollywood High School, prostituta occasionale senza fissa dimora.\nJudith era stata vista per l'ultima volta il 31 ottobre 1977, mentre parlava a un uomo in auto lungo Sunset Blvd vicino alla Carneys Express Limited.\nLissa Kastin.\nCinque giorno dopo, il 6 novembre 1977, il corpo nudo di un'altra vittima fu scoperto nei pressi del Chevy Chase Country Club, a Glendale, California. Come la Miller, era stata legata (collo, polsi e caviglie), strangolata e brutalmente stuprata, ma non sodomizzata. La donna venne identificata essere Elissa Teresa \"Lissa\" Kastin, 21 anni, vista per l'ultima volta mentre usciva dal ristorante dove lavorava.\nLa Kastin era anche una ballerina professionista dei The L.A. Knockers e a differenza delle vittime precedenti non era mai stata una prostituta.\nTentato omicidio di Catharine Lorre Baker.\nAll'inizio del novembre 1977 gli assassini approcciarono la ventiquattrenne Catharine Lorre Baker, figlia dell'attore Peter Lorre (celebre per aver interpretato un serial killer nel film di Fritz Lang \"M - Il mostro di D\u00fcsseldorf\"), con l'intenzione di rapirla e ucciderla. Tuttavia, quando scoprirono la sua identit\u00e0, la lasciarono andare via. La ragazza non realizz\u00f2 di essere stata fermata per un controllo dei documenti dai due falsi agenti di polizia in borghese che si rivelarono essere gli strangolatori di Hillside, fino a quando non furono arrestati e vide i loro volti sui giornali e in televisione.\nDolly Cepeda e Sonja Johnson.\nDomenica 13 novembre 1977 due ragazze, la dodicenne Dolores Ann \"Dolly\" Cepeda e la quattordicenne Sonja Marie Johnson, salirono a bordo di un RTD bus davanti al The Eagle Rock Plaza per tornare a casa. Furono viste da alcuni testimoni scendere dall'autobus tra York Blvd ed Ave 46 e parlare con due uomini in auto che le avevano approcciate. I loro cadaveri furono trovati da un bambino di nove anni durante una caccia al tesoro su una collina vicino al Dodger Stadium, il 20 novembre 1977. Entrambi i corpi delle ragazze erano in stato di decomposizione. Successivi esami autoptici determinarono che erano state entrambe strangolate e violentate.\nKristina Weckler.\nIl 20 novembre 1977 degli escursionisti trovarono il corpo della ventenne Kristina Weckler, studentessa all'Art Center College of Design, su una collina tra Glendale ed Eagle Rock. Quando il corpo fu esaminato dal detective Grogan, i segni della legatura erano sui polsi, sulle caviglie e sul collo, e quando egli rigir\u00f2 il cadavere, c'erano evidenti lividi sui seni e il sangue trasudava dal retto. A differenza delle tre vittime precedenti furono trovati due segni di puntura d'ago sulle braccia, ma niente indicava con certezza che la ragazza fosse una tossicodipendente. Successivamente venne appurato che alla Weckler era stato iniettato del Windex, un detergente per superfici dure.\nJane King.\nIl 23 novembre 1977 il cadavere decomposto di Evelyn Jane King, 28 anni, attrice dichiarata ufficialmente scomparsa il 9 novembre, fu trovato vicino a Los Feliz nei pressi della Golden State Freeway. L'avanzato stato di decomposizione non permise di determinare se la ragazza era stata violentata o torturata, ma la morte fu attribuita a strangolamento. In risposta le autorit\u00e0 crearono una task force (inizialmente composta da 30 agenti del LAPD, dal Dipartimento dello sceriffo e dal Glendale Police Department) per catturare quello che al momento veniva definito lo \"strangolatore di Hillside\" (ancora al singolare).\nLauren Wagner.\nIl 29 novembre 1977 la polizia trov\u00f2 il corpo della diciottenne Lauren Rae Wagner, studentessa in economia che viveva con i genitori nella San Fernando Valley, sulle colline nei dintorni di Los Angeles. Anche lei era stata legata a mani, piedi e collo. C'erano inoltre segni di bruciature di sigaretta sul suo cadavere. I genitori di Lauren la attendevano a casa per mezzanotte, e alla mattina trovarono la sua auto parcheggiata accanto alla strada con la portiera aperta. Il padre chiese informazioni ai vicini per sapere se avessero visto qualcosa. Una donna gli disse di aver visto Lauren mentre parlava con due uomini: uno alto e giovane, l'altro pi\u00f9 vecchio e basso e con i capelli molto folti.\nKimberly Martin.\nIl 14 dicembre 1977 su un terreno deserto vicino al municipio di Los Angeles fu rinvenuto il cadavere della prostituta diciassettenne Kimberly Diane Martin, nuda e con segni di tortura. La Martin si era da poco unita a un'agenzia di ragazze squillo a chiamata, perch\u00e9 aveva paura di lavorare da sola in strada dato che era in circolazione lo \"strangolatore\".\nCindy Hudspeth.\nL'ultima vittima degli strangolatori di Hillside fu scoperta a Los Angeles il 17 febbraio 1978, quando un elicottero che sorvolava la zona not\u00f2 una Datsun di colore arancione abbandonata in un dirupo nella Los Angeles National Forest. La polizia trov\u00f2 nel bagagliaio dell'auto la ventenne Cindy Lee Hudspeth, studentessa e cameriera part-time. Il corpo recava segni di tortura e stupro. Apparentemente, sembr\u00f2 che la vittima fosse stata strangolata e chiusa nel bagagliaio dell'auto, la quale fu spinta gi\u00f9 nel dirupo.\nIndagini, cattura e processo.\nNel gennaio 1979 la polizia accus\u00f2 Bianchi e Buono di essere gli \"strangolatori di Hillside\". Bianchi se ne era andato a Bellingham, Washington, dove fu arrestato per lo stupro e l'omicidio di due donne che aveva attirato a casa sua con la scusa di un colloquio di lavoro come collaboratrice domestica. Bianchi invoc\u00f2 l'infermit\u00e0 mentale, dichiarando di essere un sociopatico affetto da personalit\u00e0 multipla. Lo psichiatra Martin Theodore Orne, esamin\u00f2 Bianchi e ritenne che fingesse di avere un disordine della personalit\u00e0, quindi Bianchi fu dichiarato sano di mente e ammise le sue colpe, confessando i delitti e chiamando in causa anche il cugino Angelo Buono, accettando di testimoniare contro di lui, in cambio di una riduzione di pena.\nAlla conclusione del processo a Buono nel 1983, il giudice Ronald M. George della Corte Suprema della California, durante la lettura della sentenza disse: \u00abNon avrei la minima riluttanza a imporre la pena di morte in questo caso se fosse in mio potere farlo. Ironia della sorte, sebbene questi due imputati abbiano utilizzato quasi ogni forma di esecuzione legalizzata contro le loro vittime, gli imputati sono sfuggiti a qualsiasi forma di pena capitale\u00bb. Bianchi sta scontando l'ergastolo nel Washington State Penitentiary a Walla Walla, Washington. Buono \u00e8 morto in carcere a causa di un infarto il 21 settembre 2002, presso la Calipatria State Prison della California, dove stava scontando l'ergastolo.\nVeronica Compton.\nNel 1980 Bianchi cominci\u00f2 dal carcere una relazione sentimentale a distanza con una donna di nome Veronica Compton. Durante il processo, lei testimoni\u00f2 in suo favore. In seguito fin\u00ec in prigione per aver tentato di strangolare una donna in un motel, con le stesse modalit\u00e0 degli strangolatori di Hillside, cos\u00ec da scagionare Bianchi del quale era innamorata. Bianchi le aveva anche consegnato di nascosto, durante un colloquio in carcere, un campione del suo sperma che la donna avrebbe dovuto spargere sulla scena del crimine. La Compton \u00e8 uscita di prigione nel 2003.\nRiferimenti nella cultura di massa.\nTelevisione.\nGli strangolatori di Hillside sono stati nominati in tre occasioni differenti nella serie televisiva \"Criminal Minds\"."}
{"id": "8389821", "revid": "767487", "url": "https://it.wikipedia.org/wiki?curid=8389821", "title": "Honor Thy Name", "text": "Honor Thy Name \u00e8 un film muto del 1916 diretto da Charles Giblyn e prodotto da Thomas H. Ince. Sceneggiato da J.G. Hawks, aveva come interpreti Frank Keenan, Louise Glaum, Charles Ray, Gertrude Claire, Harvey Clarke, George Fisher.\nTrama.\nAppartenente a una famiglia aristocratica della Virginia, il giovane Rodney parte per New York, dove suo padre, il colonnello Slocum Castleton, vuole che compia i suoi studi. Il ragazzo finisce, invece, per cadere nelle reti di Viola Bretagne, una fascinosa vamp che riesce a farsi sposare da lui. Il colonnello si rende subito di che razza di donna sia la nuora e cerca in ogni modo di togliersela di torno, offrendole del denaro affinch\u00e9 lasci il figlio che, da parte sua, \u00e8 sempre innamorato di lei. Viola, ad ogni offerta, rifiuta sempre. Un giorno, dopo avere annunciato di essere incinta, la donna suggerisce al suocero che potrebbe accettare la somma di ventimila dollari per sparire definitivamente. Il colonnello capisce che gli resta un solo modo per liberarsi di lei e, dopo averle chiesto di accompagnarlo in banca a ritirare il prezzo pattuito, mentre stanno tornando indietro in carrozza, lancia i cavalli al galoppo dritti gi\u00f9 per un dirupo, andando a sfracellarsi gi\u00f9 per la scogliera, sacrificando la sua stessa vita per poter uccidere Viola.\nProduzione.\nIl film fu prodotto dalla Kay-Bee Pictures e New York Motion Picture.\nDistribuzione.\nDistribuito dalla Triangle Distributing, il film usc\u00ec nelle sale statunitensi il 6 agosto 1916. In Svezia, dove usc\u00ec il 2 aprile 1917, prese il titolo \"I sin faders fotsp\u00e5r\"; in Danimarca, distribuito il 30 ottobre 1917, quello di \"I sin Faders Fodspor\".\nNon si conoscono copie ancora esistenti della pellicola che viene considerata presumibilmente perduta."}
{"id": "8389822", "revid": "481666", "url": "https://it.wikipedia.org/wiki?curid=8389822", "title": "Harvey Clarke", "text": ""}
{"id": "8389824", "revid": "729019", "url": "https://it.wikipedia.org/wiki?curid=8389824", "title": "Aase Nordmo L\u00f8vberg", "text": "\"Dagbladet\" la defin\u00ec \"una delle pi\u00f9 grandi cantanti liriche norvegesi\". Per molti anni cant\u00f2 con Jussi Bj\u00f6rling alla Opera reale svedese di Stoccolma e si esib\u00ec sotto la direzione di importanti direttori d'orchestra come Herbert von Karajan e Georg Solti.\nBiografia.\nL\u00f8vberg nacque nel 1923 a M\u00e5lselv, nella contea di Troms, da una famiglia contadina.\nCarriera.\nL\u00f8vberg fece il suo debutto professionale a Oslo nel 1948 all'Universit\u00e0 di Oslo.\nCant\u00f2 nella Concert Hall di Stoccolma durante le Olimpiadi del 1952. Quell'anno si trasfer\u00ec a Stoccolma, dove avrebbe vissuto fino al 1970. Jussi Bj\u00f6rling e Birgit Nilsson erano due dei cantanti con cui si esibiva regolarmente. Nel 1957 Herbert von Karajan chiese a L\u00f8vberg di esibirsi all'Opera di Vienna, la quale accett\u00f2, facendo il suo debutto internazionale interpretando Sieglinde in \"La Valchiria\". Quell'anno fu nominata cavaliere di prima classe per l' Ordine di Sant'Olav.\nL\u00f8vberg si esibit\u00ec al Metropolitan Opera House e alla Royal Opera.\nFu la prima professoressa norvegese di canto all'apertura dell'Accademia di musica norvegese nel 1973. Fu anche direttrice del Den Norske Opera &amp; Ballett a partire dal 1978.\nUltimi anni.\nNel 1981 si ritir\u00f2 dalla sua carica di direttrice dell'Opera. Quell'anno fu anche nominata comandante dell'Ordine di Sant'Olav.\nL\u00f8vberg visse i suoi ultimi anni a Lillehammer, nella contea di Innlandet, dove mor\u00ec all'et\u00e0 di 89 anni. Fu anche membro dell'Ordine della Stella Polare."}
{"id": "8389827", "revid": "2051852", "url": "https://it.wikipedia.org/wiki?curid=8389827", "title": "Darren Murray", "text": "Biografia.\nHa rappresentato il ai Giochi olimpici estivi di , gareggiando nei 200 metri dorso, dove \u00e8 stato eliminato in batteria con il venticinquesimo tempo.\nIl 16 dicembre 2012, ai mondiali in vasca corta di Istanbul 2012 ha realizzato il record africano della 4x100 metri misti con il tempo di 3'31\"97, assieme ai connazionali Giulio Zorzi (59\"36), Garth Tune (52\"70), Leith Shankland (47\"29). Il suo tempo di frazion\u00e8 \u00e8 stato 52\"62."}
{"id": "8389836", "revid": "212348", "url": "https://it.wikipedia.org/wiki?curid=8389836", "title": "Qualificazioni al campionato europeo di calcio 1968 - Gruppo 1", "text": ""}
{"id": "8389840", "revid": "1345932", "url": "https://it.wikipedia.org/wiki?curid=8389840", "title": "Ghiacciaio Skua", "text": " \nIl ghiacciaio Skua \u00e8 un ghiacciaio tributario situato nella Terra di Oates, in Antartide. Il ghiacciaio, il cui punto pi\u00f9 alto si trova a circa , fluisce in direzione nord-est scorrendo lungo il versante sud-occidentale del picco Tricorno, nella regione settentrionale delle montagne di Miller, fino a unire il proprio flusso a quello del ghiacciaio Marsh.\nStoria.\nIl ghiacciaio Skua fu scoperto dal reparto settentrionale di una spedizione neozelandese di ricognizione geologica in Antartide svolta tra il 1961 e il 1962, e fu cos\u00ec battezzato in virt\u00f9 delle skue, uccelli simili a gabbiani, avvistate nella parte inferirore del ghiacciaio nel dicembre del 1961."}
{"id": "8389848", "revid": "112800867", "url": "https://it.wikipedia.org/wiki?curid=8389848", "title": "Fornace di Cavriana", "text": "La fornace di Cavriana \u00e8 un sito archeologico industriale situato a Cavriana, in provincia di Mantova.\nLa fornace nacque verso la met\u00e0 del XIX secolo, distinguendosi per la produzione di calce, grazie alla presenza di calcare nel materiale della zona. Venne costruita a forma conica a ridosso della collina della Pieve. Fu la pi\u00f9 grande dalla Lombardia e doveva fornire la calce per le costruzioni di tutto il nord Italia.\nI sassi per l'impianto venivano trasportati con carri fino alla sommit\u00e0 della collina e scaricati nella bocca della fornace, dove subivano la cottura. La calce cos\u00ec prodotta finiva in apposite vasche e caricata per il trasporto. Il calore prodotto veniva utilizzato pubblicamente per la cottura del pane e altri alimenti.\nLa fornace rimase attiva sino alla fine degli anni Settanta e nel 1980 venne trasformata in ristorante."}
{"id": "8389850", "revid": "365417", "url": "https://it.wikipedia.org/wiki?curid=8389850", "title": "Composizioni di Edward Elgar", "text": "La tabella seguente mostra tutte le composizioni conosciute di Edward Elgar.\nLe opere sono mostrate in ordine di numero di opus (Opp. 1\u201390), seguite da quelle senza numero di opus, in ordine di data (1867-1933).\nL'elenco \u00e8 completo e comprende anche le opere non terminate e quelle non pubblicate."}
{"id": "8389854", "revid": "547034", "url": "https://it.wikipedia.org/wiki?curid=8389854", "title": "U\u00ed Bri\u00fain", "text": "Gli U\u00ed Bri\u00fain furono una dinastia reale del Connacht. Il loro antenato apicale omonimo era Bri\u00f3n, figlio di Eochaid Mugmedon e Mongfind, e un fratellastro maggiore di Niall dei Nove Ostaggi. Facevano parte dei Connachta, insieme a U\u00ed Fiachrach e U\u00ed nAilello, presunti discendenti degli altri figli di Eochaid Mugmedon, Fiachrae e Ailill. Gli U\u00ed nAilello furono in seguito sostituiti come il terzo ramo dei tre Connachta dagli U\u00ed Maine.\nIl Connacht fu governato nei primi tempi dagli U\u00ed Fiachrach, mentre gli U\u00ed Bri\u00fain divennero la forza dominante nel Connacht solo nel VII e VIII secolo.\nGli U\u00ed Bri\u00fain si divisero in pi\u00f9 sette, e le tre principali sono:\nI re U\u00ed Bri\u00fain di Connacht furono attinti esclusivamente da questi tre rami.\nOrigine e diffusione.\nSecondo T\u00edrech\u00e1n, San Patrizio visit\u00f2 le \"sale dei figli di Bri\u00f3n\" a Duma Selchae (situata da John O'Donovan a Mag nA\u00ed e in alternativa da Roderic O'Flaherty vicino a Loch Cime), ma non d\u00e0 i loro nomi. Un passaggio equivalente nella \"Vita Tripartita Sancti Patritii\", forse di origine del IX secolo, nomina sei figli. Una serie di fonti successive risalenti all'XI secolo in poi, nel frattempo elenca la discendenza di Brion come non meno di ventiquattro. Senza dubbio il crescente potere degli U\u00ed Bri\u00fain fu responsabile di questo drammatico rigonfiamento dei ranghi, e nuove trib\u00f9 e dinastie sotto la dominazione di U\u00ed Bri\u00fain si dotarono di antenati che li legavano genealogicamente ai loro signori. In questa categoria rientrano gli U\u00ed Bri\u00fain Umaill e probabilmente anche gli U\u00ed Bri\u00fain Ratha e U\u00ed Bri\u00fain Sinna.\nMentre Francis Byrne e John O'Donovan credevano che la dinastia avesse origine in Mag nA\u00ed, Roderic O'Flaherty e John Colgan riferiscono le tradizioni dei santi Patrizio e Felarto mentre visitano i figli di Bri\u00f3n a Maigh Se\u00f3la. Questa confusione che circonda la posizione di Maigh Se\u00f3la, come menzionato nella Vita Tripartita, indusse Nicholls a suggerire che l'origine geografica degli U\u00ed Bri\u00fain fu spostata per ragioni politiche vicino a Cruachan al tempo di T\u00edrech\u00e1n. MacCotter sottolinea inoltre che quando gli U\u00ed Bri\u00fain stavano presumibilmente iniziando la loro ascesa, date le distribuzioni dei gruppi di popolazione circostanti, \"l'area originariamente disponibile agli U\u00ed Bri\u00fain [in Mag nA\u00ed] non poteva essere costituita da pi\u00f9 dell'area di poche parrocchie civili\", il che pu\u00f2 dare supporto alla teoria di Nicholls.\nUna storia nella \"Silva Gadelica\" osserva che durante la leggendaria guerra tra Bri\u00f3n e Fiachra, l'accampamento di Fiachra si trovasse ad Aidhne, e la dimora di Bri\u00f3n a Damh-Chluain, che si dice sia nel territorio degli U\u00ed Bri\u00fain Se\u00f3la e non lontano da Knockma Hill, a ovest di Tuam. Sebbene questa sia una leggenda, potrebbe essere un'indicazione della patria originale di U\u00ed Bri\u00fain, cos\u00ec come Aidhne per gli U\u00ed Fiachrach. Inoltre, Hubert Knox, citando la distribuzione e lo status iniziale dei Conmha\u00edcne come soggetti agli U\u00ed Bri\u00fain, postul\u00f2 che gli U\u00ed Bri\u00fain ebbero origine nella baronia di Clare nella Contea di Galway. Curiosamente, il Libro di Ballymote chiama Cellach mac Rogallaig \"Re dei Conmaicne\", un titolo comunemente assunto anche dai membri della setta degli U\u00ed Bri\u00fain Br\u00e9ifne nei secoli successivi. Lo scenario di origine di Maigh Se\u00f3la \u00e8 pi\u00f9 coerente con il fatto che i primi re di U\u00ed Bri\u00fain (ad esempio Cenn F\u00e1elad mac Colgan e Cellach mac Rogallaig) avevano la loro residenza a Loch Cime, cos\u00ec come la donazione di \u00c1ed mac Echach di Annaghdown nel VI secolo che Byrne riteneva improbabile data la distanza di Annaghdown da Mag nA\u00ed. Con l'inclusione di M\u00e1enach mac B\u00e1eth\u00edne, gli antenati di tutti e tre i principali rami della dinastia sono menzionati negli annali come residenti o combattenti nella regione di Maigh Se\u00f3la nel VII secolo. Il distretto ad est di Lough Corrib e il fiume Corrib \u00e8 indicato come \"Magh Ua mBriuin\" gi\u00e0 nel 1149. Questo probabilmente denota il dominio del \"re di U\u00ed Bri\u00fain\", un titolo sostenuto principalmente da uomini dell'U\u00ed Bri\u00fain Se\u00f3la. Come sottolinea Knox, questi re si distinsero molto presto dai S\u00edol Muireadaigh del Roscommon centrale nel \"Lebor na Cert\", suggerendo che le terre dell'U\u00ed Bri\u00fain Se\u00f3la erano l'originale patria degli U\u00ed Bri\u00fain."}
{"id": "8389856", "revid": "6923", "url": "https://it.wikipedia.org/wiki?curid=8389856", "title": "Red Bull GmbH", "text": ""}
{"id": "8389864", "revid": "726373", "url": "https://it.wikipedia.org/wiki?curid=8389864", "title": "Chi \u00e8 Giulia?", "text": "Chi \u00e9 Giulia? (titolo originale: \"Who is Julia?\") \u00e8 un film per la televisione statunitense del 1986.\nTrama.\nMary Frances Bodine \u00e8 una casalinga di fascia sociale medio-bassa, madre di un bambino. Julia North \u00e8 una top-model affermata. In un incrocio stradale le due donne si scambiano uno sguardo sfuggente nel momento in cui Mary Frances, a piedi con il suo piccolo, sta aspettando di attraversare la strada, mentre Julia \u00e8 a bordo della sua auto. Improvvisamente il piccolo sfugge dal controllo di Mary Frances e tenta di attraversare la strada quando sta per giungere un camion. Julia, vedendo la scena, si getta per salvare il bambino, ma viene investita. Mary Frances sviene ed ha un ictus cerebrale. Quindi le due donne vengono portate in ospedale e, una volta arrivate, il dottor David Matthews decide di salvarne una, trapiantando il cervello di Julia nel corpo di Mary Frances.\nUna volta svegliata dal lungo coma, Julia tende ad avere un atteggiamento negativo verso il suo nuovo corpo, che lo considera imperfetto non da modella. Anche i due mariti delle donne non accettano questa nuova situazione."}
{"id": "8389871", "revid": "1305772", "url": "https://it.wikipedia.org/wiki?curid=8389871", "title": "Europ\u00e4ische Stammtafeln", "text": "Gli Europ\u00e4ische Stammtafeln (traducibile dal tedesco in \"Alberi genealogici europei\") sono una serie di ventinove libri che contengono le tavole genealogiche delle famiglie pi\u00f9 influenti della storia europea medievale. \u00c8 un'opera di riferimento standard per coloro che fanno ricerche sulle famiglie medievali, imperiali, reali e nobili d'Europa.\nI riferimenti a questo lavoro sono di solito relativi alla terza serie. Una quarta serie, chiamata \"Neue Folge\", \u00e8 stata curata dal reverendo Detlev Schwennicke, unico autore a partire dal volume 17; essa \u00e8 attualmente pubblicata a Francoforte sul Meno da Verlag Vittorio Klostermann. Sono disponibili ventinove volumi. Detlev Schwennicke \u00e8 deceduto il 24 dicembre 2012.\nStoria.\nI precedenti sedici volumi della terza serie dell\"'Europ\u00e4ische Stammtafeln\" (editi da Detlev Schwennicke) erano un'opera derivata che si basava sui contributi di:\nTra il 1978 e il 1995 Schwennicke cur\u00f2 altri nove volumi completando la terza serie di 16 volumi. Una citazione completa alla terza serie \u00e8:\nTitoli dei volume.\nNomi di volume attuali dell'Europ\u00e4ische \"Stammtafeln - Neue Folge\" (traducibile in \"Alberi genealogici europei - nuova serie):"}
{"id": "8389875", "revid": "124508196", "url": "https://it.wikipedia.org/wiki?curid=8389875", "title": "Ernest Lough", "text": "Biografia.\nErnest Arthur Lough \u00e8 nato a Forest Gate, Essex, in Inghilterra. Suo padre lavorava per una compagnia di assicurazioni. Cominci\u00f2 a cantare nel coro di voci bianche della locale chiesa locale di St. Peter. Dopo una prima audizione alla Cattedrale di Southwark, nel 1924 fu accettato nel coro della Chiesa del Tempio di Londra, che era allora sotto la direzione dell'organista e maestro di cappella George Thalben-Ball, appena succeduto a Sir Walford Davies. Come corista della Chiesa del Tempio, Lough ricevette una borsa di studio per la vicina City of London School.\nNel 1927 Lord Justice Eldon Bankes sugger\u00ec che il coro della Chiesa del Tempio facesse delle registrazioni. La voce di Ernest Lough pu\u00f2 essere gi\u00e0 udita in alcune registrazioni compiute agli inizi del 1927. Il 15 marzo 1927, la Gramophone Company port\u00f2 la sua nuova unit\u00e0 di registrazione mobile alla Chiesa del Tempio dove il coro registr\u00f2 \"Hear My Prayer\" di Felix Mendelssohn. Lough, all'et\u00e0 di 15 anni, cant\u00f2 il famoso a solo \"O for the Wings of a Dove\". Piccolo di statura, dovette cantare in piedi su due grandi libri per essere abbastanza vicino al microfono. \nHis Master's Voice (HMV) pubblic\u00f2 il disco (C1329) nel giugno del 1927. Fu un successo immediato e divenne il pi\u00f9 grande bestseller di HMV per il 1927. Rese famoso il pezzo, il coro e il solista. Attir\u00f2 l'attenzione delle case discografiche ed apr\u00ec la strada al successo di una intera generazioni di voci bianche soliste, da Frederick Firth a Denis Barthel. Il canto di Lough fu considerato cos\u00ec bello che si diffuse la leggenda che il ragazzo fosse spirato dopo averne cantato l'ultima nota. La registrazione originale si esaur\u00ec per il troppo consumo nel copiarla e fu necessario registrarne una seconda versione per sostituirla nel 1928. La voce di Lough si era nel frattempo modificata ma non ancora in modo cos\u00ec drammatico da alterare l'effetto e la qualit\u00e0 complessiva dell'esecuzione.\nIl disco ha continuato a vendere per tutto il ventesimo secolo. Gi\u00e0 nel 1951 The Record Guide (1951) lo descrive come \"uno dei pi\u00f9 venduti nella storia del grammofono\", avendo certamente all'epoca superato il milione di copie, anche se non se ne conosce esattamente il numero. Nel gennaio del 1963, Lough ricevette il disco d'oro in occasione delle celebrazioni per il 35\u00ba anniversario della registrazione e dei 35 anni di cooperazione tra la Chiesa del Tempio e HMV. Nel 1964 il pezzo fu usato nella colonna sonora del film \"Ventimila sterline per Amanda\" (\"S\u00e9ance on a Wet Afternoon\"), diretto da Bryan Forbes. \u00c8 ancora disponibile su CD e si calcola che abbia venduto un totale di oltre sei milioni di copie. \nMai prima di allora la fama di una voce bianca solista aveva varcato l'ambito locale per affermarsi a livello internazionale grazie alla diffusione di una registrazione su disco. Folle entusiaste di appassionati si accalcarono alla Chiesa del Tempio per ascoltare Lough cantare durante le funzioni domenicali. Se Lough divenne celeberrimo come solista, ricav\u00f2 tuttavia scarsi proventi dalla registrazione. Una percentuale del 5% fu corrisposta alla Chiesa del Tempio, di cui la met\u00e0 fu divisa tra il direttore George Thalben-Ball e i 24 membri del coro.\nLa voce di Ernest Lough si spezz\u00f2 nel 1929, dopo aver fatto sette altre popolari registrazioni per HMV, sebbene nessuna di esse raggiunse lo status iconico di \"O per le ali di una colomba\". \nCompletate le scuole, Lough trov\u00f2 impiego nel dipartimento pubblicitario della HMV, dove ha incontrato Ethel Winnifred Charlton. Si sposarono nel giugno del 1938 e ebbero tre figli. Due di essi diventarono coristi nella Temple Church e uno nella cappella reale.\nLough prest\u00f2 servizio nei vigili del fuoco durante la seconda guerra mondiale, e fu presente quando la Chiesa del Tempio fu semidistrutta da un incendio in un bombardamento del 1942. Apparve come operatore antincendio in un film di propaganda in tempo di guerra sui vigili del fuoco a Londra, intitolato \"Fires Were Started\", girato usando reali vigili del fuoco piuttosto che attori professionisti.\nDopo la guerra, ha lavorato presso l'agenzia pubblicitaria Mather e Crowther (in seguito Ogilvy e Mather).\nLough continu\u00f2 a cantare nel tempo libero come baritono e uno dei membri adulti del coro della Chiesa del Tempio. Nel 1963 cant\u00f2 come corista assieme al figlio Peter in occasione della cerimonia di incoronazione della regina Elisabetta II d'Inghilterra. \u00c8 stato quindi membro per molti anni del Bach Choir di Londra, cantando come 1\u00b0 basso, insieme al figlio Graham.\nNel 1993 gli fu dedicato un documentario televisivo, \"Ernest Lough, The Boy who sang O for wings of a Dove\", trasmesso nel Regno Unito e Irlanda da Channel 4. \nLough mor\u00ec al General Hospital di Watford, Hertfordshire, in Inghilterra, all'et\u00e0 di 88 anni, sopravvissuto dalla moglie e dai tre figli. Il suo necrologio apparve su The Guardian (23 febbraio 2000) e The New York Times (6 marzo 2000), ed una targa commemorativa fu apposta in suo onore alla Chiesa del Tempio."}
{"id": "8389890", "revid": "298229", "url": "https://it.wikipedia.org/wiki?curid=8389890", "title": "Dean Smith (disambigua)", "text": ""}
{"id": "8389891", "revid": "767487", "url": "https://it.wikipedia.org/wiki?curid=8389891", "title": "Youth's Endearing Charm", "text": "Youth's Endearing Charm \u00e8 un film muto del 1916 diretto da William C. Dowlan. Prodotto dalla American Film Manufacturing Company e sceneggiato da J. Edward Hungerford su un soggetto di Maibelle Heikes Justice, aveva come interpreti Mary Miles Minter, Wallace MacDonald, Harry von Meter, Gertrude Le Brandt, Harvey Clark, Marguerite Nichols.\nTrama.\nL'orfana Mary Wade \u00e8 stata data in affidamento a una famiglia di agricoltori che la usano come lavorante. Quando il signora Jenkins, il capo famiglia, comincia a farle delle avance, la ragazza scappa via insieme a Zippy, il suo cane. In citt\u00e0, Mary finisce in tribunale dove incontra Harry Disbrow, un giovanotto pieno di soldi che si trova l\u00ec perch\u00e9 \u00e8 stato fermato per ubriachezza. Harry porta con s\u00e9 la giovane, dalla sua famiglia, e Mary comincia a lavorare per i Disbrow come domestica.&lt;br&gt;\nHorton, il socio del padre di Harry, vorrebbe che sua figlia Maud sposasse il giovane milionario per diversi motivi, il pi\u00f9 importante dei quali \u00e8 quello che imparentarsi con i Disbrow ridurrebbe per lui il pericolo di una reazione troppo violenta del suo socio qualora scoprisse le sue ruberie. Disbrow, nel disperato tentativo di salvare le sue finanze, ha uno scontro con Horton quando gli chiede di restituirgli alcuni titoli. Giunti alle mani, la lotta tra i due uomini si risolve quando Mary fracassa un vaso in testa a Horton, mettendo fine alla zuffa. Il suo comportamento le guadagna l'affetto di tutta la famiglia e le conquista pure l'amore di Harry.\nProduzione.\nIl film, prodotto dalla American Film Manufacturing Company, fu il primo film che Mary Miles Minter gir\u00f2 per la Mutual film.\nDistribuzione.\nDistribuito dalla Mutual, il film usc\u00ec nelle sale statunitensi il 4 settembre 1916. Il 7 maggio 1920, la Cin\u00e9matographe Harry ne distribu\u00ec in Francia una riedizione con il titolo \"Charme vainqueur\". Nel 1921, negli Stati Uniti ne usc\u00ec la riedizione con il titolo \"Youth's Melting Pot\".\nCopia completa della pellicola si trova conservata negli archivi della Library of Congress di Washington."}
{"id": "8389895", "revid": "1782831", "url": "https://it.wikipedia.org/wiki?curid=8389895", "title": "Club Universidad Nacional 2014-2015", "text": " \nRosa.\n \n "}
{"id": "8389901", "revid": "287204", "url": "https://it.wikipedia.org/wiki?curid=8389901", "title": "Fumo bianco", "text": "Fumo bianco \u00e8 un singolo della rapper italiana Chadia Rodr\u00edguez, pubblicato l'8 giugno 2018 come secondo estratto dall'EP di debutto \"Avere 20 anni\"."}
{"id": "8389904", "revid": "799504", "url": "https://it.wikipedia.org/wiki?curid=8389904", "title": "Charles d'Amboise", "text": ""}
{"id": "8389913", "revid": "599013", "url": "https://it.wikipedia.org/wiki?curid=8389913", "title": "Laurent Lef\u00e8vre", "text": ""}
{"id": "8389914", "revid": "74801", "url": "https://it.wikipedia.org/wiki?curid=8389914", "title": "Nathaniel Crouch", "text": "Biografia.\nNathaniel Crouch nacque a Lewes, nel Sussex, probabile zona d'origine del padre Thomas Crouch.\nNel 1656 scelse di iniziare la sua carriera editoriale cominciando il suo apprendistato presso il libraio londinese Livewell Chapmann. Nel 1666 diede il via alla sua attivit\u00e0 di libero professionista, aprendo prima una libreria vicino Lombard Street e spostandosi poi in varie zone delle capitale inglese.\nPadre di due figli, nel 1695 si trasfer\u00ec in St. Mildred Poultry, quartiere nel centro di Londra.\nNathaniel Crouch djvenne piuttosto noto in questo periodo, poich\u00e9 oltre ad essere un abile editore, fu anche un astuto scrittore che firmava i suoi libri con gli pseudonimi di Richard Burton, Robert Burton o R.B.\nDurante la sua lunga attivit\u00e0, scrisse anche diversi articoli di taglio giornalistico e nel 1700 fond\u00f2 il \"The English Post\", che ebbe vita breve.\nTra il 1666 e il 1725 pubblic\u00f2 circa 78 opere letterarie.\nIl libraio inglese mor\u00ec secondo pi\u00f9 fonti nel 1725."}
{"id": "8389924", "revid": "1305772", "url": "https://it.wikipedia.org/wiki?curid=8389924", "title": "U.F.O. (videogioco 1986)", "text": "U.F.O. \u00e8 un videogioco sparatutto a schermata fissa fantascientifico pubblicato nel 1987 per Commodore 64 dall'editrice britannica Firebird, nella linea \"Silver Range\" a basso costo.\nSi basa fondamentalmente sul classico schema alla \"Space Invaders\", con immagini di sfondo elaborate, ma non interattive; la stampa europea dei suoi tempi lo giudic\u00f2 di solito piuttosto negativamente, per la poca originalit\u00e0 e giocabilit\u00e0, nonostante la bella grafica e il basso prezzo.\nModalit\u00e0 di gioco.\nIl giocatore pilota la navicella F21 Condor che si pu\u00f2 muovere nella parte bassa dello schermo, in orizzontale e solo per un breve tratto anche in verticale. Pu\u00f2 sparare proiettili doppi verso l'alto, che raggiungono distanze maggiori se sparati da pi\u00f9 in alto.\nSe si spara con troppa frequenza l'arma si pu\u00f2 surriscaldare e diventare inutilizzabile finch\u00e9 la temperatura, indicata da una barra, non scende di nuovo. Tenendo premuta la barra di spazio si attiva uno scudo protettivo che rende la Condor invincibile, ma ha carica limitata.\nCi sono quattro tipi di nemici alieni: navicelle che fluttuano ad altezze viariabili, mezzi di terra e altre navicelle che passano in orizzontale, e torrette che spuntano momentaneamente dal terreno. Di tanto in tanto passa anche un velivolo che paracaduta rifornimenti da raccogliere. La parte pi\u00f9 in alto dello scenario non \u00e8 di fatto utilizzata da nessuno. I proiettili della Condor e i nemici che volano pi\u00f9 in alto hanno effetti di tridimensionalit\u00e0, rimpicciolendosi quando si allontanano, ma l'azione \u00e8 comunque bidimensionale. I nemici sparano proiettili a varie angolazioni che riducono gradualmente l'energia della Condor, fino a farle perdere una delle quattro vite. Solo spingendosi alla massima altezza \u00e8 possibile anche scontrarsi con i nemici ed essere distrutti subito.\nCompletato un livello, si deve affrontare una fase di intermezzo dove la Condor viaggia su una pianura decorata a strisce colorate, con visuale tridimensionale a scorrimento. Non ci sono nemici, si deve solo evitare di urtare i bordi di uno stretto percorso con curve. Al termine, prima di cominciare il nuovo livello, si accede a una stazione di rifornimento dove si possono spendere dei crediti guadagnati per ricaricare l'energia e/o lo scudo. Durante i livelli, un numero limitato di volte, il giocatore pu\u00f2 anche premere F1 per andare volontariamente all'intermezzo e alla stazione di rifornimento.\nNei livelli successivi cambia l'estetica dei nemici, ma il funzionamento rimane praticamente lo stesso. Il primo livello ha sullo sfondo una metropoli che secondo la confezione dovrebbe rappresentare New York, il secondo ha un paesaggio lunare solcato da un fiume e il terzo un paesaggio notturno sul mare, poi si ripetono gli stessi sfondi. In alto a destra \u00e8 sempre presente anche un piccolo radar con le posizioni degli oggetti sulla scena, privo di utilit\u00e0 pratica."}
{"id": "8389926", "revid": "287204", "url": "https://it.wikipedia.org/wiki?curid=8389926", "title": "Bitch 2.0", "text": "Bitch 2.0 \u00e8 un singolo della rapper italiana Chadia Rodr\u00edguez, pubblicato il 24 luglio 2018 come terzo estratto dall'EP di debutto \"Avere 20 anni\".\nVideo musicale.\nIl videoclip ufficiale della canzone \u00e8 stato pubblicato in concomitanza con l\u2019uscita del singolo."}
{"id": "8389935", "revid": "1943251", "url": "https://it.wikipedia.org/wiki?curid=8389935", "title": "Thomas Custer", "text": "Fratello minore di George Armstrong Custer, \u00e8 stato un ufficiale dell\u2019esercito degli Stati Uniti che si distinse per coraggio durante la guerra civile americana e fu comandante di cavalleria durante le guerre indiane.\nBiografia.\nTerzo figlio di Emmanuel Henry Custer (1806-1892) e di Marie Ward Kirkpatrick (1807-1882), Thomas nacque a New Rumley (Ohio). Attratto dalla forte personalit\u00e0 del fratello maggiore George Armstrong, che idolatrava, egli ne volle seguire le orme per cui quando nel 1861 scoppi\u00f2 la guerra civile, ment\u00ec sulla sua et\u00e0 per arruolarsi come volontario nelle file dell\u2019Esercito unionista.\nGuerra civile.\nCon il 21\u00ba Reggimento di fanteria dell\u2019Ohio prese parte a numerose battaglie in Tennessee e alla campagna di Atlanta in Georgia, prima di essere assegnato, nel 1864, come secondo luogotenente alla compagnia B del 6\u00ba Reggimento di cavalleria del Michigan. Divenne cos\u00ec aiutante di campo di suo fratello George durante tutto l'ultimo anno di guerra di operazioni in Virginia. Grazie al suo comportamento esemplare nella battaglia di Five Forks durante la campagna di Appomattox si guadagn\u00f2 la promozione al grado di maggiore 'brevet'.\nIl 3 aprile 1865, nella battaglia di Namozine Church, Tom Custer guid\u00f2 una carica contro una barricata nemica e riusc\u00ec a sottrarre la bandiera confederata dalle mani del suo portatore facendo anche 14 prigionieri.\nTre giorni dopo, nella battaglia di Sailor Creek, Tom Custer si impadron\u00ec di un altro vessillo, questa volta sottraendolo alle truppe del generale Richard S. Ewell. Nel corso dell\u2019azione fu ferito in faccia, ma riusc\u00ec a sparare e ad uccidere il portabandiera nemico. Il generale Edward Whitaker, capo di stato maggiore di George A. Custer, in una lettera scrisse \u201cTom Custer quel giorno combatt\u00e9 come un leone\u201d.\nMalgrado avesse riportato una brutta ferita al viso, Tom dovette essere minacciato di arresto per impedire che si rimettesse in sella per tornare a combattere. Fu inviato in un ospedale per le cure immediate e poi a casa, in convalescenza, per ristabilirsi completamente. Elizabeth Bacon Custer, moglie di George, cos\u00ec descriveva quella ferita bruciacchiata sul volto del cognato \u00ab\"\u2026 la macchia nera, piantata in mezzo a una barba nuovissima e lanuginosa, era un ornamento nei nostri occhi per tutto il tempo in cui copriva la sua ferita\"\u00bb.\nPer il coraggio e l\u2019ardimento mostrato, per ciascuna di quelle due azioni Tom Custer ricevette una medaglia d'onore e fu il primo membro delle forze armate ad aver ottenuto il pi\u00f9 alto riconoscimento militare della nazione per pi\u00f9 di una volta.\nLe guerre indiane.\nAlla fine della guerra civile, Tom rimase nell'esercito ed ebbe il grado di primo luogotenente nel 7\u00ba Reggimento di cavalleria degli Stati Uniti, reparto dove operavano anche i suoi fratelli George e Boston. Nel novembre 1868 fu leggermente ferito ad una mano nell\u2019attacco all'accampamento dei Cheyenne meridionali di Black Kettle lungo il fiume Washita, nell\u2019attuale Oklahoma.\nNel 1873 il Reggimento di Custer fu inviato a proteggere l\u2019espansione ferroviaria nelle pianure del Dakota e del Montana, territori dove operavano le trib\u00f9 di Sioux e Cheyenne del Nord. Durante l'estate di quell\u2019anno, Tom partecip\u00f2 alla spedizione nello Yellowstone, in Montana. Il 4 agosto, Tom e il fratello George erano in avanscoperta con due compagnie di cavalleggeri quando subirono un agguato da parte di un gruppo di Sioux, tra i quali c\u2019erano Cavallo Pazzo, Fiele e Pioggia in Faccia. Lo scontro, noto come battaglia di Honsinger Bluff, provoc\u00f2 lievi perdite tra i soldati che riuscirono, tuttavia, a sfuggire alla medesima trappola preparata dagli indiani e da questi utilizzata per il massacro di Fetterman del 1866.\nL\u2019anno successivo prese parte alla spedizione scientifica nelle Black Hills, guidata dal fratello George, per accertare la presenza dell\u2019oro in quella regione. Sempre nel 1874, presso la sede commerciale della Standing Rock Agency, sul fiume Missouri a circa 40 miglia al di sotto di Fort Rice, Tom Custer partecip\u00f2 all'arresto del capo Lakota Pioggia in Faccia. L\u2019indiano era ricercato per l\u2019omicidio del veterinario dell\u2019esercito John Honsinger e di un tale Ballaran, vivandiere dell\u2019esercito, entrambi assassinati dopo la battaglia dell\u2019anno precedente.\nNel 1875, Tom Custer fu promosso capitano e messo al comando della compagnia C del 7\u00ba Cavalleria. Durante la campagna contro gli indiani 'ostili' del giugno 1876, prest\u00f2 servizio come aiutante di campo del fratello maggiore, tenente colonnello George A. Custer.\nIl 25 giugno, cinque compagnie del 7\u00ba Cavalleria furono spazzate via in meno di mezz\u2019ora di combattimento dalle forze congiunte di Sioux e Cheyenne nella battaglia del Little Bighorn. I corpi dei fratelli Custer furono trovati uno accanto all'altro sul campo di battaglia, mentre nelle vicinanze c'erano i resti dell\u2019altro fratello, il giovane Boston e quelli del nipote 'Autie' Reed. Il cognato James Calhoun, comandante della compagnia L, giaceva altrove sul campo.\nAlla battaglia prese parte anche Pioggia in Faccia, che era riuscito a fuggire dalla prigionia, e si dice che avesse strappato il cuore di Tom Custer per vendicarsi dell\u2019arresto subito. Questo evento, per\u00f2, fu decisamente negato dal capo lakota durante un'intervista rilasciata alcuni anni dopo a Charles Eastman.\nResta il fatto che il corpo di Thomas Custer fu cos\u00ec gravemente mutilato che i resti poterono essere identificati solo grazie ad un tatuaggio delle sue iniziali che egli portava sul braccio.\nThomas Custer fu inizialmente sepolto sul campo di battaglia, l\u00ec dove era stato trovato. Nel 1877 fu riesumato e trasportato, con i resti di altri caduti, nel cimitero nazionale di Fort Leavenworth in Kansas. Una lastra commemorativa in pietra segna il luogo dove il suo corpo fu scoperto e inizialmente sepolto."}
{"id": "8389939", "revid": "1859064", "url": "https://it.wikipedia.org/wiki?curid=8389939", "title": "La voce di Chadia", "text": "La voce di Chadia \u00e8 un singolo della rapper italiana Chadia Rodr\u00edguez, pubblicato il 31 gennaio 2020.\nDescrizione.\nIl brano \u00e8 fortemente ispirato alla serie televisiva Netflix, Narcos."}
{"id": "8389944", "revid": "110157", "url": "https://it.wikipedia.org/wiki?curid=8389944", "title": "Abacavir", "text": "Abacavir, venduto con il marchio Ziagen, \u00e8 un farmaco usato per prevenire e curare l' HIV/AIDS. \nEsso \u00e8 chimicamente simile ad altri inibitori nucleosidici della trascrittasi analogica inversa (NRTI), abacavir va usato insieme con altri farmaci anti-HIV e non \u00e8 raccomandato da solo.\nVa assunto per via orale come compressa o soluzione e pu\u00f2 essere usato nei bambini di et\u00e0 superiore ai tre mesi.\nAbacavir \u00e8 generalmente ben tollerato. Effetti indesiderati comuni includono vomito, disturbi del sonno, febbre e sensazione di stanchezza. Gli effetti collaterali pi\u00f9 gravi includono ipersensibilit\u00e0, danni al fegato e acidosi lattica./ I test genetici possono indicare se una persona \u00e8 maggiormente a rischio di sviluppare ipersensibilit\u00e0. I sintomi dell'ipersensibilit\u00e0 comprendono eruzione cutanea, vomito e respiro corto. Abacavir appartiene alla classe di farmaci NRTI, che agisce bloccando la trascrittasi inversa, un enzima necessario per la replicazione del virus dell'HIV. All'interno della classe NRTI, l'abacavir \u00e8 un nucleoside carbociclico.\nAbacavir \u00e8 stato brevettato nel 1988 e approvato per l'uso negli Stati Uniti nel 1998. \nEsso \u00e8 incluso nell'elenco dei medicinali essenziali dell'Organizzazione mondiale della sanit\u00e0,tra i farmaci pi\u00f9 sicuri ed efficaci necessari in un sistema sanitario. \u00c8 anche disponibile come farmaco generico. Il costo all'ingrosso nei paesi in via di sviluppo a partire dal 2014 \u00e8 compreso tra 0,36 USD e 0,83 USD al giorno. \nA partire dal 2016 il costo all'ingrosso per un tipico mese di terapia negli Stati Uniti \u00e8 di 70,50 USD. Comunemente, abacavir \u00e8 venduto insieme ad altri farmaci per l'HIV, come abacavir / lamivudina / zidovudine, abacavir / dolutegravir / lamivudine e abacavir / lamivudine. Anche la combinazione abacavir / lamivudina \u00e8 ritenuta un farmacoe essenziale.\nFarmacodinamica.\nL'Abacavir \u00e8 un inibitore nucleosidico della trascrittasi inversa che inibisce la replicazione virale del virus HIV-1 e HIV-2. \u00c8 un analogo della guanosina che viene fosforilato in carbovir trifosfato (CBV-TP), che \u00e8 la forma attiva. \nCBV-TP compete farmacologicamente con le molecole virali essendo incorporato nel DNA virale, cosa questa che provoca l'inibizione dell\u2019enzima trascrittasi inversa dell\u2019HIV, che conduce alla terminazione dell\u2019allungamento della catena ed alla interruzione del ciclo di replicazione virale.\nIn vitro la sua attivit\u00e0 non \u00e8 inibita da altri inibitori specifici della trascrittasi inversa (NRTI), didanosina, emtricitabina, lamivudina, stavudina, tenofovir o zidovudina, inibitori non nucleosidici della trascrittasi inversa (NNRTI), nevirapina o l\u2019inibitore della proteasi (PI) amprenavir.\nFarmacocinetica.\nL'Abacavir \u00e8 somministrato per via orale e viene rapidamente assorbito con un'alta biodisponibilit\u00e0 pari all'83%. La soluzione e la compressa hanno concentrazioni e biodisponibilit\u00e0 comparabili. Abacavir pu\u00f2 essere assunto con o senza cibo. \nAbacavir pu\u00f2 attraversare la barriera emato-encefalica. Abacavir viene metabolizzato principalmente attraverso gli enzimi alcol deidrogenasi e glucuronil transferasi in un metabolita carbossilato e glucuronide inattivo. Ha un'emivita di circa 1,5-2,0 ore; quando una persona ha insufficienza epatica, l'emivita \u00e8 aumentata del 58%. \nAbacavir viene eliminato per escrezione nelle urine (83%) e nelle feci (16%). Non \u00e8 chiaro se abacavir possa essere rimosso mediante emodialisi o dialisi peritoneale.\nEffetti collaterali.\nAbacavir pu\u00f2 dare luogo a tossicit\u00e0 mitocondriale, in quanto ha affinit\u00e0 non solo per la trascrittasi inversa di HIV, ma anche per la DNA Polimerasi gamma del mitocondrio. Tale tossicit\u00e0 si espleta in anemia, acidosi lattica, aumento dei livelli sierici di amilasi con potenziale pancreatite, neutropenia, disturbi neurologici con convulsioni e/o ipertonia. Da' spesso lipodistrofia come molti altri farmaci antiretrovirali. \nQuando si vuole iniziare terapia con Abacavir, \u00e8 necessario tipizzare l'HLA del paziente, in quanto pu\u00f2 dare reazioni di ipersensibilit\u00e0 nel genotipo HLA-B5701.\nInterazioni.\nAbacavir viene metabolizzato dagli enzimi ADH e UGT, perci\u00f2 non va somministrato insieme a Valproato, Ketoconazolo, Etoposide, Atovaquone, Fenobarbital e Lamotrigina."}
{"id": "8389946", "revid": "1789225", "url": "https://it.wikipedia.org/wiki?curid=8389946", "title": "Giovanni Battista Mozzoni", "text": ""}
{"id": "8389950", "revid": "767487", "url": "https://it.wikipedia.org/wiki?curid=8389950", "title": "The 30 Foot Bride of Candy Rock", "text": "The 30 Foot Bride of Candy Rock \u00e8 un film del 1959 diretto da Sidney Miller, con Lou Costello, attore comico noto in italia col nome di \"Pinotto\", qui al suo ultimo film. Il film non \u00e8 mai uscito in Italia.\nTrama.\nArtie Pinsetter \u00e8 uno spazzino, ma \u00e8 anche un inventore dilettante, aiutato nelle sue mansioni dal suo fido cane.\nArtie \u00e8 fidanzato con la bella Emmy Lou, ma dopo essersi esposta ad alcune radiazioni vicino ad una grotta, si ingrandisce raggiungendo un\u2019altezza di 10 metri.\nIl povero Artie corre ad avvisare suo zio, ma quest\u2019ultimo fraintende, credendo che la nipote sia incinta, chiedendo ad Artie di sposarla immediatamente.\nDopo varie vicissitudini, tra cui l\u2019invio di alcuni militari inviati dal governo per uccidere \u201cil mostro\u201d, il povero Artie riesce a far tornare la sua amata alle dimensioni normali.\nProduzione.\nThe 30 Foot Bride of Candy Rock \u00e8 stato girato dal 3 al 22 dicembre 1958 ed \u00e8 l'unico film in cui Lou Costello ha recitato senza il suo partner professionale di lunga data, Bud Abbott. \nSi basa su una sceneggiatura originale intitolata \"The Secret Bride of Candy Rock Mountain\".\nIl film fu distribuito nell'agosto 1959, cinque mesi dopo la morte di Costello.\nGran parte delle riprese esterne furono girate all'Iverson Movie Ranch a Chatsworth, in California, tra cui una serie di scene del fienile. Il fienile faceva parte di un ranch nell'Upper Iverson noto come \"Fury Set\", originariamente costruito per lo spettacolo televisivo \"Fury\"."}
{"id": "8389956", "revid": "599013", "url": "https://it.wikipedia.org/wiki?curid=8389956", "title": "Mohamed Samy", "text": "Biografia.\nGareggia per gli Indiana Hoosiers squadra dell'Universit\u00e0 dell'Indiana."}
{"id": "8389962", "revid": "676147", "url": "https://it.wikipedia.org/wiki?curid=8389962", "title": "Stazione della funicolare", "text": "Una stazione della funicolare \u00e8 una localit\u00e0 di servizio, delimitata da segnali di protezione, in cui avvengono le operazioni di movimento di funicolari o ascensori verticali (precedenze, deviazioni o incroci) e l'accesso alla rete dei viaggiatori.\nDescrizione.\nUna stazione \u00e8 un impianto della funicolare nel quale si svolgono le attivit\u00e0 che riguardano i passeggeri (arrivi e partenze).\nDal punto di vista impiantistico, una stazione della funicolare \u00e8 dotata di un binario con una fune, avvolta attorno a una puleggia meccanica che permette al vagone di percorrere pendenze rilevanti.\nFunzioni di una stazione.\nLe stazioni della funicolare di solito hanno 2 funzioni:\nTipologie di stazioni.\nEsistono 3 tipologie di stazioni della funicolare:"}
{"id": "8389965", "revid": "2033069", "url": "https://it.wikipedia.org/wiki?curid=8389965", "title": "Piccoli cani guida crescono", "text": "Piccoli cani guida crescono (\"Pick of the Litter\") \u00e8 una serie documentario di Dana Nachman e Don Hardy per Disney+ basata sull'omonimo film del 2018, anch'esso scritto e diretto dal duo, distribuito in streaming dal 20 dicembre 2019 al 24 gennaio 2020. In Italia dal 24 marzo 2020, data di uscita italiana di Disney+.\nSinossi.\nLa serie segue le vicende, tra alti e bassi, di sei adorabili cani di nome Paco, Pacino, Raffi, Amara, Tulane e Tartan durante il loro viaggio per diventare dei cani guida per persone non vedenti. Inoltre racconta le vite di coloro che amano, addestrano, nutrono e fanno squadra con questi cani.\nProduzione.\nNell'agosto 2019, Kidscreen ha riferito che Disney+ ha ordinato una serie documentario di sei episodi \"Piccoli cani guida crescono\" ispirata all'omonimo film del 2018 che collega gli sceneggiatori e registi del film Dana Nachman e Don Hardy insieme a Mary Celenza, Josh Braun e Dan Braun come produttori esecutivi con ABC Studios che produce la serie.\nPoco dopo l'uscita del trailer del film, la Disney ha dato l'idea di fare un adattamento in una serie dal film e cos\u00ec sono iniziati i negoziati per realizzare la serie. Quando l'idea di questa serie \u00e8 stata lanciata a Chris Beginner, AD della Guide dogs for Blind, ha accettato, visto che avrebbe reso pi\u00f9 persone consapevoli della loro organizzazione. Invece di fare di nuovo la stessa cosa che hanno fatto con la funzione, il duo di registi ha deciso di concentrarsi sul periodo del passaggio dal portare i cuccioli dalle case degli allevatori alle dodici settimane di formazione professionale che subiscono per diventare dei cani guida concentrandosi su specifiche Cucciolate.\nDato che la produzione non vuole disturbare il processo di formazione, hanno usato una fotocamera pi\u00f9 piccola su un gimbal che poi va in un monopiede che pu\u00f2 essere capovolto. Un'altra sfida che hanno dovuto affrontare era se gli allevatori di cuccioli erano disposti ad \"aprire\" le loro case per il documentario.\nPromozione.\nIl primo poster e il trailer della serie documentario sono stati distribuiti il 19 novembre 2019.\nDistribuzione.\nLa prima puntata \u00e8 stata presentata in anteprima su Disney+ il 20 dicembre 2019, e la serie sar\u00e0 poi trasmessa settimanalmente ogni venerd\u00ec. In Italia il primo \u00e8 stato distribuito il 24 marzo 2020 per poi essere distribuiti ogni venerd\u00ec.\nAccoglienza.\n\"Common Sense Media\" ha data alla serie 4 stelle su 5, affermando: \"C'\u00e8 molto amore che scorre tra gli umani in questa serie, e gli addestratori e tutti gli altri che entrano in contatto con i cani li trattano con compassione commovente, giocando con loro e li accarezzano tra le sessioni di allenamento. La natura dell'addestramento significa che gli addestratori avranno cani solo per un periodo di tempo limitato e i momenti in cui devono riportare il cane, in modo che possano continuare il programma o darli ad un cliente se non sono adeguati; vediamo piangere e sentire quanto sia difficile dire addio.\""}
{"id": "8389970", "revid": "110157", "url": "https://it.wikipedia.org/wiki?curid=8389970", "title": "Andris Reiss", "text": ""}
{"id": "8389983", "revid": "697352", "url": "https://it.wikipedia.org/wiki?curid=8389983", "title": "Filmografia di Braccio di Ferro", "text": ""}
{"id": "8389987", "revid": "697352", "url": "https://it.wikipedia.org/wiki?curid=8389987", "title": "Episodi di Webster", "text": ""}
{"id": "8389988", "revid": "599013", "url": "https://it.wikipedia.org/wiki?curid=8389988", "title": "Roberto Moscatelli", "text": "Rappresent\u00f2 l'Italia nella categoria 6 metri di vela ai Giochi della VIII Olimpiade che si tennero dal 21 al 26 luglio 1924 a Le Havre. \nSi tratt\u00f2 della prima volta assoluta in cui l'Italia partecipava a una gara di questo sport durante i Giochi. L'equipaggio era composta, oltre che da Moscatelli, da Carlo Nasi e Cencio Massola ed ottenne il settimo posto finale nella categoria 6 m."}
{"id": "8389989", "revid": "697352", "url": "https://it.wikipedia.org/wiki?curid=8389989", "title": "Episodi di Viper", "text": ""}
{"id": "8389990", "revid": "92723", "url": "https://it.wikipedia.org/wiki?curid=8389990", "title": "Chiesa dei Santi Nazario e Celso (Cinto Euganeo)", "text": "La chiesa dei Santi Nazario e Celso \u00e8 un edificio religioso sito a Cornoleda, localit\u00e0 del comune di Cinto Euganeo, in Provincia di Padova, gi\u00e0 sede parrocchiale, sita nel vicariato di Lozzo Atestino, diocesi di Padova, ma da oltre mezzo secolo chiusa al culto.\nLa chiesa, posta alle pendici del versante orientale del monte Gemola, modesta altura dei Colli Euganei, \u00e8 uno dei pochi edifici che costituiscono l'antico borgo distante pochi chilometri dal sottostante centro sede municipale.\nStoria.\nLa prima citazione di una cappella a servizio della comunit\u00e0 religiosa del luogo risale al 1154, indicata semplicemente come cappella di Valle San Giorgio, attualmente frazione del vicino comune di Baone, in localit\u00e0 Sannazzari alla Mont\u00e0 nel 1587.\nDopo la costruzione della villa Cavalli Lugli a Bresseo, nel comune di Teolo, da parte della famiglia Cavalli, nel 1762 la sede parrocchiale venne trasferita alla cappella gentilizia della villa.\nL'attuale edificio viene eretto, come riportato dall'iscrizione della lapide commemorativa posta sulla facciata, sopra il modesto portale, nel 1774, mentre la costruzione del campanile \u00e8 successiva, eretto tra il 1875 e il 1910. Sede parrocchiale, originariamente era parte del territorio amministrato dalla diocesi di Verona fino al 1818, anno in cui il territorio venne integrato nella diocesi di Padova.\nDal resoconto della visita pastorale effettuata nei primi del Novecento dall'allora vescovo di Padova Luigi Pellizzo, si apprende che era ancora sede parrocchiale, sita nel vicariato di Lozzo Atestino, tuttavia la sede venne trasferita alla chiesa di Santa Maria Assunta, a Cinto Euganeo, nel 1940, della quale divenne sussidiaria.\nNegli anni successivi, anche a causa dell'abbandono del borgo da parte dei suoi abitanti al termine della seconda guerra mondiale, la chiesa perse gradualmente importanza e, nella seconda parte degli anni cinquanta, anche il parroco venne trasferito e, di conseguenza, la chiesa chiusa.\nDescrizione.\nEsterno.\nLa chiesa, sopraelevata rispetto al piano stradale e accessibile grazie a una piccola scalinata, sorge al centro dell'abitato con orientamento est-ovest. \nLa facciata a capanna, di gusto neoclassico, \u00e8 caratterizzata dalla presenza di quattro paraste che presentano al loro vertice capitelli dorici che sorreggono, oltre a un architrave e una trabeazione, il frontone, di forma triangolare e con una semplice cornice, al centro del quale si apre un piccolo oculo traforato, dalla forma a croce con motivi a foglie.\nNella sezione centrale \u00e8 presente l'unico portale, sormontato da una lunetta finestrata, dove tra i due elementi \u00e8 posta la lapide in lingua latina che ricorda la data di erezione della struttura.\nIl campanile, di altezza modesta, sorge separato dall'edificio principale sul piano sopraelevato a sinistra della chiesa, a pianta quadrata innalzandosi da una base trapezoidale, con la cella campanaria distinta e sormontata da una guglia ottagonale.\nDel complesso fa parte anche la sagrestia, edificio a s\u00e9 stante caratterizzato dalla presenza di una meridiana.\nInterno.\nL'interno, a navata unica, presenta tre altari, oltre al maggiore, i due laterali dedicati alla Beata Vergine della Salute e a Sant'Antonio di Padova."}
{"id": "8389991", "revid": "697352", "url": "https://it.wikipedia.org/wiki?curid=8389991", "title": "Episodi di Unikitty!", "text": ""}
{"id": "8389992", "revid": "697352", "url": "https://it.wikipedia.org/wiki?curid=8389992", "title": "Episodi di Velvet Collection", "text": ""}
{"id": "8389993", "revid": "73843", "url": "https://it.wikipedia.org/wiki?curid=8389993", "title": "Via Ragno", "text": "Via Ragno, a Ferrara, appartiene al nucleo medievale del centro cittadino e corre parallela alla vicina via delle Volte. Il suo percorso inizia da corso Porta Reno e questo tratto ha subito notevoli modifiche nel secondo dopoguerra, quando sono state demoliti molti edifici storici che vi si affacciavano. Si conclude a sud della zona del ghetto, in via del Carbone.\nStoria.\nLa via ha origini medievali e la sua nascita fu probabilmente legata alle opere di fortificazione ai tempi della citt\u00e0 lineare che stava nascendo sulla riva settentrionale del fiume Po. La struttura originaria potrebbe essere stata quella di una via stretta compresa tra due muri destinata a fungere da piccola strada di collegamento anche utilizzata come \"scorsuro\", cio\u00e8 come canale di scolo delle acque.\nOrigini del nome.\nIl nome recente di via Ragno \u00e8 stato a lungo preceduto da \"Androna de Comune\", in riferimento alle sue origini.\nVicolo Ragno.\nIl vicolo in realt\u00e0 \u00e8 staccato dalla via ma ne rappresenta la prosecuzione ideale e sbocca in via delle Scienze. Questo tratto anticamente era chiamato \"via degli Avanzi\"."}
{"id": "8389994", "revid": "697352", "url": "https://it.wikipedia.org/wiki?curid=8389994", "title": "Episodi di Tracy e Polpetta", "text": ""}
{"id": "8389995", "revid": "640277", "url": "https://it.wikipedia.org/wiki?curid=8389995", "title": "Cencio Massola", "text": "Rappresent\u00f2 l'Italia nella categoria 6 metri di vela ai Giochi della VIII Olimpiade che si tennero dal 21 al 26 luglio 1924 a Le Havre. \nSi tratt\u00f2 della prima volta assoluta in cui l'Italia partecipava a una gara di questo sport durante i Giochi. L'equipaggio era composta, oltre che da Massola, da Carlo Nasi e Roberto Moscatelli ed ottenne il settimo posto finale nella categoria 6 m."}
{"id": "8389996", "revid": "2128848", "url": "https://it.wikipedia.org/wiki?curid=8389996", "title": "Robert Berdella", "text": "Soprannominato \"Il macellaio di Kansas City\" e \"Il collezionista\", rap\u00ec, violent\u00f2, tortur\u00f2 e uccise almeno sei ragazzi tra il 1984 e il 1987 a Kansas City (Missouri) dopo aver tenuto le vittime in cattivit\u00e0 anche per oltre sei settimane.\nDescrivendo i suoi crimini come \"alcune delle mie fantasie pi\u00f9 oscure fattesi realt\u00e0\", Berdella si dichiar\u00f2 colpevole e fu condannato all'ergastolo per l'omicidio di una delle sue vittime, Larry Pearson, nell'agosto 1988, per poi essere ritenuto colpevole di altri cinque omicidi nel dicembre 1988. Nell'ottobre 1992 mor\u00ec in carcere a causa di un infarto nel Missouri State Penitentiary.\nBerdella si guadagn\u00f2 il soprannome di \"The Kansas City Butcher\" (\"Macellaio di Kansas City\") a causa della sua abitudine di dissezionare le proprie vittime, che poi metteva in sacchi della spazzatura, e di \"The Collector\" (\"Collezionista\") in riferimento al film \"Il collezionista\" del 1965 che egli dichiar\u00f2 essere alla base delle sue fantasie omicide avendo influenzato il suo modus operandi.\nPrimi anni.\nRobert Andrew Berdella Jr. nacque il 31 gennaio 1949, a Cuyahoga Falls, Ohio, primo dei due figli della coppia formata da Robert Berdella Sr., operaio della Ford Motor Company, e Mary Berdella, casalinga. Suo padre era un cattolico di origine italiana molto religioso, la famiglia si recava a messa tutte le domeniche ed entrambi i figli frequentarono il catechismo.\nDa bambino, Berdella era intelligente ma molto solitario e raramente giocava con i coetanei avendo difficolt\u00e0 a socializzare. Piuttosto pingue, soffriva di un disturbo del linguaggio e portava spessi occhiali da vista essendo molto miope fin da piccolo. Gli fu inoltre diagnosticata una forma di ipertensione per la quale dovette prendere vari medicinali. Molto sedentario, a differenza del fratello Daniel che eccelleva nello sport, suo padre consider\u00f2 la sua mancanza di attitudine verso l'attivit\u00e0 fisica una sorta di fallimento, e spesso lo sminuiva nei confronti del fratello minore. Occasionalmente, il padre abusava psicologicamente dei figli e li picchiava con una cintura di cuoio.\nRobert andava piuttosto bene a scuola, sebbene gli insegnanti lo considerassero uno studente problematico, in parte per il suo distacco e in parte perch\u00e9 era spesso fatto oggetto di atti di bullismo da parte dei coetanei.\nQuando Berdella raggiunse la pubert\u00e0, scopr\u00ec di essere omosessuale; inizialmente, tenne segreta questa cosa, vergognandosi e nascondendo la propria sessualit\u00e0 per molti anni. Tuttavia, da adolescente, per breve tempo ebbe anche una fidanzata.\nAdolescenza.\nNella tarda adolescenza, Berdella cominci\u00f2 a sviluppare atteggiamenti rudi e sprezzanti, soprattutto nei confronti delle donne. Impar\u00f2 a cucinare e si interess\u00f2 all'arte antica. Il giorno di Natale del 1965, la sua famiglia and\u00f2 a far visita a dei parenti a Canton (Ohio). Quella sera, il padre di Berdella ebbe un infarto a soli 39 anni. Due giorni dopo, Berdella torn\u00f2 a Cuyahoga Falls da solo. Appena arrivato a casa, gli telefonarono per dirgli che il padre era morto. Robert cerc\u00f2 conforto nella fede, ma ben presto perse interesse e divenne molto cinico e scettico nei confronti di tutte le religioni.\nNel 1965, vide al cinema il film \"Il collezionista\", adattamento dell'omonimo romanzo di John Fowles. La trama del film narra la vicenda di un uomo che rapisce una ragazza che trova attraente; la tiene prigioniera in cantina, vedendola pi\u00f9 come un bel soprammobile che come un essere umano. Dopo alcune settimane, la donna muore di malattia nonostante i tentativi di mantenerla in vita del suo rapitore. Berdella disse in seguito che la visione del film l'aveva molto impressionato.\nPoco tempo dopo la morte di suo padre, la madre di Berdella si rispos\u00f2. Questo fatto fu preso molto male da Robert, che vide l'avvenimento come una sorta di tradimento. Come risultato, Berdella divenne ancora pi\u00f9 introverso, immergendosi ulteriormente nel suo mondo fatto di pittura, numismatica e filatelia. In questo periodo inizi\u00f2 anche a collezionare oggetti d'arte esotica.\nTrasferimento a Kansas City.\nAnni del college.\nNell'estate del 1967, Berdella si diplom\u00f2 presso la Cuyahoga Falls High School. Poco tempo dopo il diploma, Robert si trasfer\u00ec a Kansas City. Qui, si iscrisse al Kansas City Art Institute, con l'aspirazione di diventare professore. Nel suo primo anno di studi al Kansas City Art Institute, Berdella veniva considerato uno studente di talento, sebbene il suo profitto and\u00f2 calando rapidamente e nel corso del secondo anno, cominci\u00f2 a dimostrare insofferenza verso l'autorit\u00e0 degli insegnanti, e cominci\u00f2 a consumare e spacciare droga. In aggiunta, inizi\u00f2 anche a bere alcolici di frequente. Indugi\u00f2 in atti di crudelt\u00e0 verso gli animali, torturando anatre e polli in presenza di altri studenti, e una volta speriment\u00f2 l'iniezione di sedativi e tranquillanti su un cane.\nAll'et\u00e0 di 19 anni, Berdella fu arrestato per spaccio di droga quando tent\u00f2 di vendere metamfetamina a un poliziotto in borghese; fu rilasciato dietro pagamento di una cauzione di dollari, e successivamente si dichiar\u00f2 colpevole e fu condannato a cinque anni con sospensione condizionale della pena. Un mese dopo il suo arresto, Berdella e due altri studenti furono arrestati per possesso di marijuana e LSD. Questa volta, Berdella non pot\u00e9 usufruire della sospensione della pena, e trascorse cinque giorni in carcere, prima che le accuse contro di lui fossero archiviate per mancanza di prove.\n4315 Charlotte Street.\nNel 1969, Berdella si ritir\u00f2 volontariamente dall'Istituto d'arte dopo essere stato violentemente criticato dal consiglio scolastico per aver torturato, ucciso e poi cucinato un'anatra per \"scopi artistici\". Scelse di restare comunque a Kansas City e nel settembre di quell'anno, si trasfer\u00ec in un appartamento in citt\u00e0 al numero 4315 di Charlotte Street. In questo periodo della sua vita, Berdella accett\u00f2 di essere gay. Inizi\u00f2 a frequentare assiduamente prostituti, drogati, piccoli delinquenti, e vagabondi.\nSpesso ai suoi vicini di casa, preoccupati da questo andirivieni di soggetti poco raccomandabili, Berdella raccontava che aiutava questi ragazzi in difficolt\u00e0 perch\u00e9 si sentiva un po' come un padre per loro. All'inizio degli anni ottanta, molti dei suoi vecchi conoscenti avevano cessato qualsiasi forma di contatto sociale con lui, e di conseguenza Berdella trov\u00f2 in questi giovani sbandati una nuova fonte di amicizia e compagnia. Berdella ebbe frequenti relazioni sessuali con molti di loro, e stabil\u00ec una sorta di controllo su di essi, mantenendoli, dandogli del denaro o lasciandoli soggiornare gratis a casa sua.\nPoco tempo dopo il suo trasferimento a Charlotte Street, cominci\u00f2 a lavorare come aiuto cuoco in vari ristoranti della zona. Per arrotondare, vendeva anche oggetti d'arte ed antichit\u00e0 della sua collezione, con pezzi provenienti da Africa, Asia, Sud America, ecc. Con il passare del tempo si concentr\u00f2 sempre di pi\u00f9 su quest'ultima attivit\u00e0.\n\"Bob's Bazaar Bizarre\".\nNel 1982, Berdella apr\u00ec un negozio all'interno del centro commerciale di Westport. Il negozio venne chiamato \"Bob's Bazaar Bizarre\", e principalmente vendeva oggetti d'arte primitiva, gioielli e antichit\u00e0. Anche se occasionalmente gli affari andavano bene, le entrate generali erano spesso insufficienti per coprire le spese giornaliere. Come risultato, Berdella cominci\u00f2 a prendere pensionanti a casa sua, affittando una stanza come fonte di guadagno aggiuntivo.\nPer motivi di lavoro, Berdella conobbe un mercante di oggetti d'arte di nome Paul Howell, titolare di un negozio vicino al suo, e il suo giovane figlio, Jerry. Inizialmente, Jerry Howell e i suoi amici presero in giro Berdella per la sua scoperta omosessualit\u00e0, anche se, secondo quanto riportato da Berdella, Jerry in seguito gli avrebbe confidato che lui e i suoi compagni, per guadagnare soldi, occasionalmente si prostituivano con uomini.\nNei primi anni ottanta, Paul Howell trasfer\u00ec il suo negozio in un edificio situato all'incrocio tra la 39th e Main Street, ma rimase in buoni rapporti con Berdella. Nell'estate 1984, Jerry Howell comp\u00ed 19 anni.\nOmicidi.\nSi ritiene che Berdella abbia ucciso la sua prima vittima il 5 luglio 1984, il diciannovenne Jerry Howell, che aveva conosciuto nel 1979 e che attir\u00f2 a casa sua con l'offerta di accompagnarlo in auto a una gara di ballo a Merriam (Kansas). Secondo quanto riferito da Berdella, egli fece assumere al giovane alcol, Valium e acepromazina, sia in macchina sia a casa, fino a quando la vittima perse conoscenza. Quindi gli iniett\u00f2 un pesante tranquillante, prima di legare il giovane al suo letto.\nJerry Howell rimase legato al letto di Berdella per circa 28 ore. Durante questo periodo di costrizione, Berdella lo drog\u00f2, tortur\u00f2 e violent\u00f2 ripetutamente, arrivando anche a penetrarlo analmente con oggetti estranei, ignorando le suppliche della sua vittima. Jerry mor\u00ec \"soffocando nel suo proprio vomito\", come dichiarato dal suo aguzzino.\nBerdella avrebbe raccontato di aver anche cercato di effettuare un massaggio cardiaco a Howell per farlo rinvenire, ma quando si accorse che il ragazzo era proprio morto, port\u00f2 il suo cadavere in cantina, dove lo appese per i piedi a una trave. Quindi posizion\u00f2 sotto il corpo un pentolone da cucina e pratic\u00f2 varie incisioni in modo che si dissanguasse del tutto, per poi smembrarlo con pi\u00f9 facilit\u00e0. Il giorno successivo, mise i vari pezzi in sacchi della spazzatura da portare in discarica.\nQuando fu interrogato dalla polizia circa la sparizione del ragazzo, Robert Berdella dichiar\u00f2 di averlo accompagnato in auto a Merriam come promesso, e di non averlo pi\u00f9 visto da allora.\nCome avrebbe fatto per tutti i seguenti omicidi, il killer tenne un resoconto scritto dettagliato di tutte le pratiche sessuali e torture inflitte alla sua vittima. Dopo il suo arresto nel 1988, egli avrebbe raccontato agli inquirenti che Howell aveva ripetutamente supplicato affinch\u00e9 cessassero il suo continuo abuso e le torture, per tutto il periodo della sua prigionia, sebbene Berdella avesse sempre ignorato queste suppliche, schernendo la propria vittima, o minacciandola. Egli volle comunque precisare che non faceva tutto questo per divertimento personale, ma solo ed esclusivamente per sua \"gratificazione mentale e fisica\".\nIl 10 aprile 1985, un ex inquilino di Berdella, il ventitreenne Robert Sheldon, buss\u00f2 alla sua porta e gli chiese se avesse potuto stare a casa sua per un breve periodo di tempo. Secondo Berdella, anche se Sheldon avrebbe pagato l'affitto, lo considerava \"una scocciatura\" e, sebbene non si sentisse sessualmente attratto da lui, decise di drogarlo e metterlo in cattivit\u00e0 il 12 aprile.\nSheldon fu drogato con dosi massicce di sedativi e tenuto prigioniero nella camera da letto al secondo piano per tre giorni, durante i quali venne crudelmente torturato in vari modi. Il 15 aprile arriv\u00f2 un operaio che doveva effettuare dei lavori sul tetto di casa sua, quindi Berdella decise di eliminare la sua vittima soffocandola con un sacchetto di plastica in testa. In seguito sezion\u00f2 il cadavere nel bagno al terzo piano.\nNel giugno seguente, Berdella trov\u00f2 Mark Wallace (che aveva gi\u00e0 brevemente conosciuto in passato) mentre si stava riparando da un forte temporale nel suo capanno degli attrezzi. Berdella lo invit\u00f2 dentro casa, e, notando il forte stato d'ansia e di depressione nel quale versava Wallace, gli fece un'iniezione di clorpromazina spiegandogli che lo avrebbe \"calmato e rilassato\". Trenta minuti dopo, decise di mettere il ragazzo \"in cattivit\u00e0\".\nWallace fu portato al secondo piano dove, legato al letto, speriment\u00f2 quasi un giorno intero di abusi sessuali e torture sadiche che inclusero anche scosse elettriche ai capezzoli. Alla fine Mark Wallace mor\u00ec a causa di un misto di \"droga e privazione di ossigeno dovuta al bavaglio\". Berdella annot\u00f2 nel suo diario l'ora della morte del giovane: 7:00 di sera del 23 giugno.\nIl 26 settembre 1985, Berdella rispose a una telefonata di un conoscente di nome James Ferris che gli chiese se poteva rimanere a casa sua per un breve periodo. Berdella accett\u00f2 con l'intenzione specifica di rapire Ferris, e gli disse di incontrarsi in un bar in serata per mettersi d'accordo sull'affitto. Nonostante la brutalit\u00e0 a cui aveva sottoposto le sue prime tre vittime, Berdella ha affermato che Ferris \u00e8 stata la prima vittima a cui ha intenzionalmente deciso di infliggere torture.\nEgli port\u00f2 Ferris a casa e lo drog\u00f2 con tranquillanti che aveva nascosto in un pasto, quindi lo leg\u00f2 al suo letto prima di torturarlo quasi costantemente per circa 27 ore. La tortura includeva la somministrazione ripetuta di scosse elettriche ai testicoli per un massimo di cinque minuti e agopuntura tramite aghi ipodermici al collo e ai genitali. Ferris divenne gradualmente delirante, ma Berdella continu\u00f2 i suoi abusi fino a quando annot\u00f2 nel suo diario che il giovane \"non riusciva a stare in piedi per pi\u00f9 di 10\u201315 secondi\", che aveva il respiro \"molto affannoso\" e infine, quando il ragazzo alla fine mor\u00ec, scrisse che l'\"esperimento era terminato\" e il progetto poteva dirsi \"concluso\".\nTodd Stoops era un tossicodipendente e prostituto occasionale che, insieme alla moglie, aveva vissuto in due occasioni a casa di Berdella nel 1984. Quando Stoops e la moglie lasciarono la casa la seconda volta, Berdella non lo rivide pi\u00f9 fino a quando non incontr\u00f2 il ragazzo per caso nel Liberty Memorial Park di Kansas City, il 17 giugno 1986. Berdella lo invit\u00f2 a casa sua per cenare insieme, e con l'intenzione di fare sesso dato che il giovane gli aveva detto che aveva bisogno di 13 dollari per comprare della droga. Molto attratto fisicamente da Stoops, il killer lo tenne segregato a casa per oltre due settimane prima che morisse, aumentando gradualmente l'intensit\u00e0 delle torture inflitte al prigioniero per renderlo uno schiavo sessuale cooperativo e remissivo. Berdella gli inflisse scosse elettriche agli occhi nel tentativo di accecarlo e gli iniett\u00f2 delle sostanze abrasive nella laringe per silenziare le sue grida. Durante la seconda settimana di torture e abusi sessuali, Stoops chiese a Berdella un panino e qualcosa da bere. Quando Berdella si rifiut\u00f2, Stoops scoppi\u00f2 a piangere. Il 27 giugno, l'aguzzino ruppe le pareti anali di Stoops introducendovi un pugno, causando una forte emorragia. Verso la fine, la vittima non era pi\u00f9 in grado di mangiare a causa dell'infezione sopraggiunta alla ferita all'ano, e poco prima che Stoops morisse, Berdella scrisse nel suo diario che il giovane \"non riusciva a respirare in posizione seduta\". Il 1\u00ba luglio 1986, Stoops mor\u00ec; un patologo forense ha successivamente testimoniato che la parete anale rotta caus\u00f2 alla vittima una forma di setticemia che si rivel\u00f2 fatale.\nNella primavera del 1987, Berdella fece amicizia con un ventenne di nome Larry Wayne Pearson. Questa amicizia casuale, era iniziata quando Pearson entr\u00f2 un giorno nel suo negozio. Poco tempo dopo, Pearson soggiorn\u00f2 temporaneamente a casa sua, e svolgeva volentieri le faccende domestiche come mezzo per pagare l'affitto. Secondo quanto dichiarato da Berdella, egli inizialmente non aveva intenzione di rapire il ragazzo, ma decise di farlo il 23 giugno quando, dopo aver aiutato Pearson a uscire di prigione pagando la sua cauzione, il giovane gli disse scherzando che era sua abitudine \"derubare froci\" a Wichita. Secondo il suo stesso aguzzino, Pearson si rivel\u00f2 essere di gran lunga il prigioniero pi\u00f9 collaborativo. Il quinto giorno della sua cattivit\u00e0, dopo aver sopportato torture quali la somministrazione di scosse elettriche e la rottura delle ossa delle mani per mezzo di una mazza di ferro, Berdella dedusse che poteva finalmente fidarsi della vittima. Come premio, Pearson fu spostato dalla cantina al secondo piano, dove Berdella gli disse che se avesse continuato a cooperate, non gli avrebbe pi\u00f9 fatto cos\u00ec male come prima. Durante l'ultimo periodo delle sue sei settimane di prigionia, Pearson fece di tutto per non contrariare il suo carceriere, lasciandosi violentare senza fiatare anche pi\u00f9 volte al giorno, per paura di essere riportato in cantina.\nDopo sei settimane di prigionia, in un atto estremo di disperazione, Pearson morse profondamente il pene di Berdella mentre gli stava praticando una fellatio prima di urlare che non poteva continuare a tollerare di essere trattato in questo modo. In risposta, Berdella uccise Pearson colpendolo prima in testa con un ramo d'albero, per poi strangolarlo mentre era svenuto. Dopo, l'assassino and\u00f2 in ospedale per farsi curare la ferita al pene. Il corpo di Pearson fu in seguito smembrato nel seminterrato e la sua testa, inizialmente riposta in un sacchetto di plastica all'interno del congelatore di Berdella, fu quindi seppellita nel cortile di casa.\nUltima vittima.\nAll'una di notte del 29 marzo 1988, Berdella rap\u00ec la sua ultima vittima, Christopher Bryson, 22 anni, prostituto omosessuale rimorchiato in strada. A casa di Berdella, Bryson fu fatto svenire con un colpo in testa sferrato con una spranga di ferro, quindi legato al letto, e ripetutamente stuprato e torturato come le precedenti vittime, sebbene nel caso di Bryson, Berdella gli asciug\u00f2 spesso gli occhi con dell'ammoniaca, prima di dirgli: \u00abLe uniche cose alle quali devi pensare sono te, me, e questa casa\u00bb.\nDopo svariati giorni, Berdella spieg\u00f2 a Bryson che lui aveva dimostrato di \"capire\" la sua prigionia, e che sebbene avrebbero anche potuto discutere insieme della dose giornaliera di torture che doveva subire, non c'era nessuna possibilit\u00e0 di negoziazione circa gli abusi sessuali. Berdella concluse con l'avvertimento: \u00abHo gi\u00e0 fatto questo discorso con altri prima, e sono tutti morti adesso, a causa dei loro errori\u00bb.\nFuga di Christopher Bryson.\nGiunto al terzo giorno di prigionia, Bryson si era guadagnato a sufficienza la fiducia di Berdella da convincerlo a non legargli le mani sopra la testa dopo ogni stupro, ma solo ai polsi e al letto, e di fargli vedere la televisione in camera. Il giorno dopo, riusc\u00ec a liberarsi dalle corde bruciandole con dei fiammiferi che Berdella aveva inavvertitamente lasciato nella stanza e alla sua portata quando era uscito per recarsi sul posto di lavoro. Quindi, fugg\u00ec dalla casa degli orrori saltando dalla finestra del secondo piano, correndo per il quartiere completamente nudo fatta eccezione per un collare da cane al collo, fino a quando non incontr\u00f2 un passante e gli chiese di chiamare subito la polizia.\nInterrogato da quattro agenti, Bryson dichiar\u00f2 che stava facendo l'autostop quando fu rapito da Berdella, che lo aveva portato a casa sua, violentato e torturato per quattro giorni prima che lui fosse riuscito a fuggire saltando dalla finestra del secondo piano. Con un piede rotto a causa della caduta, coperto di cicatrici, e con gli occhi rossi e gonfi, Bryson fu portato al Menorah Medical Center, accompagnato da tre poliziotti, mentre il quarto agente chiam\u00f2 la centrale per richiedere rinforzi e l'autorizzazione a perquisire la casa di Robert Berdella.\nArresto.\nDettagliatamente interrogato alla stazione di polizia di Kansas City dopo essere stato dimesso dal Menorah Medical Center, Bryson raccont\u00f2 inoltre alla polizia che il suo aguzzino gli aveva fatto vedere molte fotografie Polaroid che mostravano corpi di uomini che sembravano defunti, spiegandogli che erano le sue precedenti prede che aveva cercato, senza successo, di \"collezionare\" come schiavi sessuali.\nLo stesso pomeriggio della fuga della sua ultima vittima, Robert Berdella fu arrestato con l'accusa di violenza sessuale nei confronti di Christopher Bryson. Egli si rifiut\u00f2 di lasciar entrare gli agenti in casa sua, e si rese necessario spiccare un mandato per procedere alla perquisizione. All'interno dell'abitazione la polizia rinvenne numerose prove che confermavano il racconto di Bryson, nella camera da letto al secondo piano furono rinvenute le corde bruciate che lo avevano tenuto prigioniero, inoltre nella stanza era presente su una parete un trasformatore elettrico con i cavi che portavano al letto. Un contenitore in metallo accanto al letto conteneva siringhe, flaconi di diverse sostanze, tamponi e collirio. Infine nella stanza furono rinvenuti una sbarra di ferro, corde di varia lunghezza, e cinture di pelle. Dopo questi primi rilevamenti, successivamente la perquisizione della propriet\u00e0 prosegu\u00ec sotto la supervisione dell'FBI. Gli investigatori trovarono un teschio dentro un armadio, una testa parzialmente decomposta sotterrata in giardino, diverse vertebre umane segnate da segni di seghetto e coltello nascoste in un corridoio, e molti denti umani riposti in due buste. Sia un seghetto che una sega circolare furono scoperti nel seminterrato della propriet\u00e0, e anche una motosega macchiata di sangue, carne, e peli pubici. L'esame al Luminol rivel\u00f2 che il pavimento della cantina era coperto di macchie di sangue.\nFurono rinvenute anche 334 foto Polaroid di vari individui di sesso maschile; le foto raffiguravano Christopher Bryson ed altri soggetti sconosciuti mentre venivano torturati o sodomizzati. Oltre a varie riviste pornografiche gay, la polizia trov\u00f2 attrezzi sessuali, aghi ipodermici, un libro sui narcotici, e il \"diario delle torture\" di Berdella. In un armadio al secondo piano furono infine rinvenuti articoli di giornale del \"The Kansas City Star\" sulla scomparsa di Jerry Howell, e portafoglio e patente di guida di una persona scomparsa di nome James Ferris.\nProcesso e condanna.\nIl 22 luglio 1988 Berdella venne ufficialmente incriminato per l'omicidio e lo smembramento di Larry Wayne Pearson, dopo che la testa trovata nel cortile di casa sua fu identificata come quella della vittima in questione. Il mese successivo, si dichiar\u00f2 colpevole di omicidio di primo grado e fu condannato all'ergastolo dal giudice Alvin C. Randall della contea di Jackson. Il detenuto fu trasferito nel Missouri State Penitentiary dopo la lettura della sentenza.\nUn secondo processo si svolse il 24 agosto, questa volta Berdella doveva rispondere delle accuse relative al rapimento, stupro e aggressione di Christopher Bryson (sei accuse di sodomia e una di tentato omicidio furono archiviate quando l'imputato si dichiar\u00f2 colpevole); fu condannato ad altri sette anni che andarono ad aggiungersi all'ergastolo precedente.\nNonostante il 13 settembre 1988 Berdella si fosse dichiarato innocente degli altri cinque omicidi, alla fine decise di confessare per evitare la pena di morte. Si dichiar\u00f2 colpevole confessando dettagliatamente i crimini. Le confessioni ebbero luogo il 13 e 15 dicembre 1988. In cambio della sua collaborazione, il pubblico ministero acconsent\u00ec a non richiedere la pena di morte nel corso dell'udienza formale tenutasi il 19 dicembre.\nDurante le confessioni del 13-15 dicembre, Berdella dichiar\u00f2 come la visione del film \"Il collezionista\" nel 1965, lo avesse molto impressionato. A seguito del senso di sgomento e disgusto che prov\u00f2 dopo l'omicidio della sua prima vittima, gli torn\u00f2 in mente il film che successivamente divenne una motivazione psicologica per i suoi successivi crimini. Le sue vittime, raccont\u00f2 agli inquirenti, perdevano ogni connotazione umana ai suoi occhi appena aveva deciso di \"catturarle\".\nMorte.\nNel 1992, Berdella contatt\u00f2 il consigliere spirituale che aveva incontrato durante la prima incarcerazione, il reverendo Roger Coleman. Egli inform\u00f2 Coleman del suo disagio a causa del personale del penitenziario statale del Missouri che gli aveva trattenuto i suoi farmaci per il cuore.\nAlle 14:00 dell'8 ottobre 1992, Berdella si lament\u00f2 con il personale penitenziario di dolori cardiaci e fu portato dalla sua cella all'infermeria della prigione. Il personale medico decise di chiamare un'ambulanza. Berdella venne trasportato in ospedale a Columbia (Missouri), dove fu dichiarato morto per un attacco di cuore alle 15:55. Aveva 43 anni.\nPoco dopo, il giudice al processo, Alvin Randall, fu informato della morte di Berdella. In risposta, Randall osserv\u00f2 sarcasticamente: \u00abNon sarebbe potuto succedere a un ragazzo pi\u00f9 simpatico\u00bb.\nSecondo i rapporti medici pubblicati, sebbene Berdella soffrisse di un disturbo depressivo della personalit\u00e0, gli fu anche diagnosticata una forma acuta di sadismo sessuale, che lo rese un individuo che traeva eccitazione sessuale estrema dall'umiliazione, dal dolore e dalla tortura a cui aveva sottoposto le sue vittime. Inoltre, nonostante le sue presunte dichiarazioni a vari giornalisti che aveva contattato negli anni della sua detenzione, non espresse mai alcun rimorso per le sue azioni e defin\u00ec le sue vittime dei \"giocattoli sessuali\" in un'intervista rilasciata poco tempo prima della sua morte.\nVittime.\nAll'epoca dell'arresto di Berdella nell'aprile 1988, egli aveva rapito, torturato, stuprato e ucciso almeno 6 giovani uomini (la polizia di Kansas City lo sospetta nei casi di altre due sparizioni). In aggiunta, nonostante gli uomini ritratti nelle oltre 334 Polaroid ritrovate a casa di Berdella siano oltre 20, egli si \u00e8 sempre detto responsabile dei soli 6 omicidi a lui attribuiti."}
{"id": "8389998", "revid": "2196166", "url": "https://it.wikipedia.org/wiki?curid=8389998", "title": "Abbazia di Santa Maria della Grotta", "text": "Santa Maria della Grotta, conosciuta anche come Santa Maria in Gruptis, \u00e8 stata un'abbazia sulle montagne del Camposauro, attualmente nel comune di Vitulano, in provincia di Benevento. Fondata nel X secolo e sconsacrata nel 1705, ne rimane parte della struttura e il fondo di pergamene.\nNome.\nVenne dedicata alla Madonna, di cui era stata trovata una icona bizantina all'interno di una grotta. Il nome poi fa riferimento alle grotte carsiche nella zona, che venivano usate anche per raccogliere e distribuire acqua all'abbazia. Il pi\u00f9 antico nome pervenuto \u00e8 quello di \"Santa Maria di Monte Drago\", relativo alla montagna su cui si trova. Questo, insieme al nome \"Santa Maria in Gruptis\", veniva utilizzato con modi di scrittura discordanti, come \"Santa Maria di Monte Drocho\", \"Santa Maria in Cripta\", \"Santa Maria de la Grocta\". In una deliberazione fiscale del 1545 veniva concesso all'abate dell'epoca, Blasio Sellaroli, di portare dei capi al pascolo alla dogana di Puglia e nell'occasione l'abbazia veniva chiamata \"Santa Maria de lo Vallo de Vitulano\".\nPosizione.\nL'ex abbazia si trova in una distesa detta \"Chiaria\", ad un'altitudine di 607 m s.l.m., a ridosso del monte Drago, una delle cime che compongono il massiccio del Camposauro, a lato di un burrone conosciuto come \"Funno\", nella gola del vallone Secco, in corrispondenza di due mulattiere che collegavano le valli Vitulanese e Telesina, in una posizione ripida e strategica che consente una vista sulla valle. Pu\u00f2 essere raggiunta solo a piedi, tramite sentieri che seguono i percorsi delle antiche mulattiere. Bench\u00e9 negli anni 2020 sia considerata nel territorio del comune di Vitulano, fino al 1936 era riportata nella cartografia come parte di Foglianise, al quale ad oggi comunque appartiene.\nStoria.\nL'abbazia fu fondata tra il 940 e il 944 da uno dei principi longobardi di Benevento, Atenolfo II o Atenolfo III. I primi documenti scritti relativi all'abbazia risalgono al 1164. \u00c8 stata abitata in successione da diversi ordini monastici: inizialmente dai benedettini, per il cui uso era intesa inizialmente, poi dai celestini e dagli umiliati. L'abbazia era in possesso di diversi feudi. Nel 1303 gli Angi\u00f2 provarono ad aggregare l'abbazia a quella di santa Maria a Mazzocca, a Foiano di Val Fortore, ma una rivolta popolare degli abitanti di zona ferm\u00f2 il tentativo.\nNel 1660 l'abbazia fu data ai monaci camaldolesi, ma venne abbandonata poco dopo in seguito al terremoto del 1688. Nel 1705 venne sconsacrata dal cardinale Vincenzo Maria Orsini (allora arcivescovo di Benevento, futuro papa Benedetto XIII) a causa dello stato di abbandono e dei continui attacchi da parte di briganti, che in seguito la usarono come rifugio grazie alla sua posizione strategica. Agli inizi del diciannovesimo secolo degli antiquari acquistarono il fondo delle pergamente dell'abbazia, successivamente regalate dai loro eredi alla Societ\u00e0 Napoletana di Storia Patria, dove vengono conservate.\nRovine.\nLarga parte delle rovine dell'abbazia rimane intatta nel XXI secolo. Si possono osservare la torre, il portale d'ingresso e parte del muro di cinta, costruito in un momento successivo, oltre alle abitazioni di monaci e priore, datate al XVI secolo. Della chiesa antica, a cui si accedeva dal cortile interno, rimane solo l'abside."}
{"id": "8389999", "revid": "2095505", "url": "https://it.wikipedia.org/wiki?curid=8389999", "title": "Iterative deepening A*", "text": "Iterative deepening A* (noto anche con l'acronimo IDA*) \u00e8 un algoritmo euristico proposto da Richard Korf nel 1985. \u00c8 in grado di trovare il cammino minimo fra un nodo indicato come iniziale e ciascun membro di un insieme di \"nodi soluzione\" in un grafo pesato.\nL'algoritmo \u00e8 una variante dell'iterative deepening depth-first search usata per migliorare le prestazioni di A*. Il vantaggio principale di IDA* \u00e8 infatti l'uso lineare della memoria, al contrario di A* che ha bisogno, nel caso peggiore, di uno spazio esponenziale. D'altro canto, questo algoritmo usa fin troppa poca memoria, che potrebbe essere invece sfruttata per migliorare le prestazioni in termini di tempo (cfr. memoizzazione).\nDescrizione.\nEsattamente come nell'iterative deepening depth-first search, l'algoritmo viene ripetuto pi\u00f9 volte con una soglia sempre pi\u00f9 grande, finch\u00e9 non verr\u00e0 raggiunta una soluzione. Tuttavia, in questo caso la soglia non dipender\u00e0 pi\u00f9 dalla profondit\u00e0 rispetto al nodo radice, ma dal valore assunto dalla funzione di valutazione. Come in A* ed altri algoritmi euristici, viene usata come funzione di valutazione formula_1, dove formula_2 \u00e8 il costo accumulato per raggiungere il nodo formula_3, mentre formula_4 \u00e8 una stima euristica del costo necessario per arrivare alla soluzione partendo da formula_3.\nL'algoritmo inizia impostando la soglia (\"threshold\") formula_6 dove formula_7 \u00e8 il nodo iniziale, e mette i figli di formula_7 in una coda (detta \"fringe\"). Successivamente, espande i nodi nel \"fringe\" per i quali formula_9, finch\u00e9 non raggiunge una soluzione. Se nel \"fringe\" non \u00e8 presente nessun formula_3 tale che formula_9, allora l'algoritmo imposta formula_12, ovvero aggiorna la soglia in base al minimo valore assunto dalla funzione di valutazione fra tutti i nodi del \"fringe\".\nA causa del numero di volte che l'algoritmo pu\u00f2 espandere lo stesso nodo, la sua esecuzione rimane, nel peggiore dei casi, esponenziale in termini di tempo. Questo problema \u00e8 in parte attenuato in altri algoritmi, quali RBFS e le varie implementazioni di MA*.\nImplementazione.\n \"percorso di ricerca attuale (si comporta come una pila)\"\n \"nodo attuale\" \"(ultimo nodo di path)\"\n \"il costo per raggiungere il nodo corrente\"\n \"costo stimato per raggiungere la soluzione (radice-&gt;nodo attuale-&gt;soluzione)\"\n () \"costo stimato per raggiungere la soluzione (nodo attuale-&gt;soluzione)\"\n (, ) \"costo per il prossimo passo\"\n () \"funzione booleana che assume valore di verit\u00e0 se il nodo \u00e8 una soluzione\"\n () \"funzione di espansione di un nodo, sceglie i successori ordinandoli in base a g + h(n)\"\n () \"restituisce o NOT_FOUND o una coppia di valori (cammino, costo)\"\n procedure ()\n := []\n loop\n := (, 0, )\n if = FOUND then return \n if = \u221e then return NOT_FOUND\n end loop\n end procedure\n function (, , )\n := .last\n if &gt; then return \n if () then return FOUND\n for in () do\n if not in then\n .push()\n if = FOUND then return FOUND\n if &lt; then := \n .pop()\n end if\n end for\n return \n end function\nPropriet\u00e0.\nCome per A*, IDA* garantisce una soluzione ottimale per il problema del cammino minimo quando la funzione euristica formula_4 \u00e8 ammissibile, ovvero tale che\nper tutti i nodi formula_3 del grafo, dove formula_16 \u00e8 il costo effettivo per raggiungere la soluzione a partire dal nodo formula_3.\nIDA* \u00e8 particolarmente utile quando si opera in un sistema con memoria limitata. La ricerca A* mantiene una gran quantit\u00e0 di nodi inesplorati in memoria, che si riempie esponenzialmente. Di contro, dato che IDA* non mantiene in memoria alcun nodo tranne quelli del cammino corrente, richiede una quantit\u00e0 di memoria lineare rispetto alla lunghezza della soluzione cercata. La sua complessit\u00e0 in termini di tempo \u00e8 stata analizzata da Korf \"et al.\" sotto l'assunzione che l'euristica formula_4 sia consistente (condizione pi\u00f9 forte rispetto all'euristica ammissibile), ovvero tale che\nper ogni nodo formula_3 e per ogni suo successore formula_21; conclusero che, se messo a confronto con algoritmi di ricerca non informati (ovvero a forza bruta), i quali trovano una soluzione in tempi esponenziali, IDA* riduce la profondit\u00e0 di ricerca della soluzione (di un fattore costante), ma non riduce il fattore di diramazione."}
{"id": "8390000", "revid": "121754929", "url": "https://it.wikipedia.org/wiki?curid=8390000", "title": "Arnaldo Peternazzi", "text": "Biografia.\nDon Arnaldo Peternazzi nacque agli inizi del 1934 a Scandolara Ravara, un piccolo paese dell\u2019area casalasca vicino al fiume Po. Dopo aver frequentato la scuola elementare di Scandolara, entr\u00f2 nel Seminario Vescovile a Cremona.\nIl 29 giugno 1960 venne ordinato sacerdote da mons Danio Bolognini nella Cattedrale di Cremona. Insieme a lui diventarono presbiteri Don Remo Baruffaldi, Don Giovanni Cadenazzi e Don Emilio Mondini; amici ai quali rimase sempre fortemente legato. Celebr\u00f2 la sua prima messa la domenica successiva, il 3 luglio 1960, nella chiesa del suo paese natale dedicata a Santa Maria Assunta. Nello stesso anno venne nominato vicario a Castelverde dove rimase fino al 1963. Fu quindi vicario a Mozzanica dal 1963 al 1975. Nel 1975 part\u00ec per il Brasile come missionario \"fidei donum\" dove oper\u00f2 fino al 1987.\nArrivato in Brasile venne destinato alla diocesi di Viana nello stato del Maranh\u00e3o. Nel 1977 il vescovo Dom Paulo Ponte, della nuova Diocesi di Itapipoca, lo nomin\u00f2 parroco della parrocchia di S\u00e3o Jo\u00e3o Batista di Uruburetama nello stato del Cear\u00e0. Qui trov\u00f2 una realt\u00e0 socio-economica e politica molto difficile: la povert\u00e0 e la miseria erano sconcertanti. Questa situazione lo spinse a cercare una soluzione per poter cambiare la vita dei suoi parrocchiani. La visita nei quartieri pi\u00f9 poveri della citt\u00e0 lo motiv\u00f2 ad iniziare un lavoro che and\u00f2 oltre l\u2019annuncio della Parola di Dio: la denuncia, la testimonianza e l\u2019azione furono le condizioni che dettero inizio al suo lavoro missionario.\nIn dodici anni di permanenza nel Cear\u00e0, vennero costruiti undici pozzi, una maternit\u00e0 a Tururu (per contrastare le numerose morti di donne partorienti), venne fondata la prima Scuola in Uruburetama intitolata a Francesco e Selene Peternazzi, genitori di don Arnaldo. Vennero anche edificate e recuperate nove chiese-cappelle, e costruiti due saloni parrocchiali. Quando nel 1987 arriv\u00f2 il momento di ritornare in Italia lasci\u00f2 ad alcune persone del posto la responsabilit\u00e0 di continuare il lavoro in Brasile.\nRientrato nella diocesi di Cremona assunse l\u2019incarico di parroco delle comunit\u00e0 di Sant\u2019Agata in San Martino del Lago e San Pietro martire in Ca\u2019 de\u2019 Soresini; occupandosi anche del Santuario di Caruberto che era stato annesso alla parrocchia di Sant'Agata con decreto del 17 luglio 1986 da monsignor Enrico Assi.\nDon Arnaldo Peternazzi mantenne sempre un forte legame con il Brasile, e mobilit\u00f2 un gruppo di amici italiani, conosciuti durante i vari incarichi fino ad allora ricoperti, che lo aiutarono a sostenere il lavoro intrapreso in terra latinoamericana. Questo legame tanto tenace lo port\u00f2, nel 1994, ad essere ispiratore e fondatore dell\u2019Associazione Amici del Brasile Onlus, impegnata nella promozione dell\u2019educazione nel nord-est del Brasile dove sostiene dodici scuole. Oltre alle attivit\u00e0 nel paese latinoamericano, l\u2019associazione ha realizzato un progetto educativo anche nella Repubblica Democratica del Congo.\nLasciato l\u2019incarico di parroco per raggiunti limiti d\u2019et\u00e0 nel 2017, don Peternazzi continu\u00f2 a risiedere a San Martino del Lago ancora per un anno. In seguito si trasfer\u00ec presso la Fondazione \u201cElisabetta Germani\u201d di Cingia de\u2019 Botti dove mor\u00ec il 26 marzo 2020.\nDal 30 marzo 2020 riposa nel cimitero di San Martino del Lago.\nOpere.\n\"La storia degli Amici del Brasile\".\nScritto nel 2006 in collaborazione con la signora Marmilia Gatti Galasi. In questo libro il sacerdote racconta la sua esperienza di missionario, la realt\u00e0 del Nordeste Brasiliano degli anni settanta e ottanta del ventesimo secolo, e le vicende che hanno visto protagonista l'Associazione Amici del Brasile Onlus da lui fondata.\n\"Cronaca di don Carlo Veronesi e don Silvio Grassi\".\nDon Arnaldo raccoglie gli appunti e le memorie di due parroci che hanno segnato la storia del suo paese d'origine. Don Carlo Veronesi, parroco dal 1911 al 1957, che per mezzo secolo ha accompagnato la vita della comunit\u00e0 di Scandolara e Don Silvio Grassi, assistente provinciale delle Acli, che invece ha retto la parrocchia per un breve periodo (dal 1958 al 1962) a causa della morte prematura. In questo libro del 2016 si possono trovare anche testimonianze dirette dell'autore e fotografie relative alla sua vita. Nella seconda parte, infatti, Don Arnaldo si racconta e racconta il \"suo\" Brasile. Sono pagine intense in cui \"\"don Arnaldo presenta, con identica tensione morale e spirituale, la sua esperienza in terra brasiliana, che ha lasciato una traccia profonda nel suo animo...\" (prof. Angelo Rescaglio - tratto dalla prefazione del libro).\" \n\"\"Su pei monti...\" - Salire, che passione!\".\nDon Peternazzi ha nutrito per tutta la sua vita una grande passione per la montagna. Nell'anno 2017 Don Arnaldo si impegn\u00f2 nella stesura di questo libro con il principale scopo di fare una raccolta di tante foto e tante pagine di cronaca a contatto con la montagna da lui realizzate durante il corso degli anni. \"\"Un libro senza pretese che pu\u00f2 diventare per\u00f2 una memoria di famiglia, nella speranza che tanti altri, dopo di noi, si avvicinino alle \"terre alte\", a contatto con una natura ricca di paesaggi stupendi, di silenzio, di luce e di fraterni contatti\". (Don Arnaldo Peternazzi)\" \n\"Auto de Natal - Celebrazione Natalizia - Ges\u00f9 \u00e8 venuto in mezzo a noi\".\nLibro realizzato nel 2019 ma scritto da Don Peternazzi in occasione del Natale 1979 quando era parroco di Uruburetama nel Nordest del Brasile. L'autore immagina che San Giovanni Battista, patrono di quella Parrocchia, ritorni in mezzo agli uomini del nostro tempo per denunciare le situazioni sfavorevoli alla crescita dell\u2019umanit\u00e0, auspicando invece un\u2019apertura alla speranza, alla giustizia e alla pace. \"\"Voglio riproporvi oggi questo scritto perch\u00e9 le tematiche affrontate allora sono ancora tristemente attuali\". (Don Arnaldo Peternazzi - Introduzione del libro).\" \n\"Il Serio muore\".\nNel 1971, insieme agli \u201cAmici del Serio\u201d (gruppo da lui fondato), Don Peternazzi realizz\u00f2 un documentario di denuncia dal titolo \"\u201cIl Serio muore\u201d\". Ripercorrendo l\u2019intero corso del fiume, dalle sorgenti fino alla confluenza nell'Adda. Il filmato testimonia lo stato di degrado e di inquinamento nei quali versava il Serio in quegli anni.\nQuesto video \u00e8 tutt'ora disponibile consultando il canale youtube del Parco del Serio.\nRitratto di Don Arnaldo Peternazzi.\nL\u2019opera scaturita dalla mano dell\u2019artista mozzanichese Adriano Rossoni \u00e8 intitolata \u201cDon Arnaldo, omaggio alla sua vita e alle sue opere\u201d.\nSi tratta di un disegno a matita e cont\u00e9 bianco su cartoncino delle misure di cm 100 x cm 190. Rossoni ritrae il sacerdote con il volto di quand\u2019era giovane vicario di Mozzanica, negli anni settanta. Sul fondo sono identificabili le Dolomiti, montagne amate e percorse dal sacerdote, luogo di crescita personale: caratteriale, spirituale ed umana. In secondo piano invece stanno il fiume Serio e Mozzanica, borgo in cui, giovane e attivissimo vicario, ha fatto nascere e sviluppare il Gruppo Amici del Serio, esperienza antesignana dell\u2019attuale attenzione all\u2019ambiente e alla natura. In primo piano infine ecco il ritratto di Don Arnaldo con due bambini del Brasile, luogo di missione e di continua opera per il riscatto sociale e culturale delle nuove generazioni di una realt\u00e0 poverissima, che ci interroga sulla possibilit\u00e0 di una opportunit\u00e0 di realizzazione comune all\u2019umanit\u00e0 tutta.\nIl ritratto \u00e8 stato presentato dallo stesso autore il 22 settembre 2019, alla presenza di Don Arnaldo Peternazzi, in occasione dell\u2019apertura della mostra \u201cDIALOGHI\u201d a lui dedicata. L\u2019evento ha avuto luogo a Mozzanica, all\u2019interno della chiesetta di Santa Marta, nella quale era esposta anche l\u2019opera \u201cCrucifige\u201d realizzata da Rossoni e dagli allievi dell\u2019Accademia Santa Giulia in occasione della canonizzazione di papa Paolo VI. \u00c8 proprio durante gli studi fatti sulla vita di papa Montini e la lettura dell\u2019enciclica Populorum Progressio, che il pittore riconosce l\u2019operato di don Arnaldo Peternazzi e decide di rendergli omaggio.\nAl termine della mostra, l\u2019autore ha fatto dono di quest\u2019opera all\u2019Associazione Amici del Brasile Onlus."}
{"id": "8390002", "revid": "123636901", "url": "https://it.wikipedia.org/wiki?curid=8390002", "title": "Knockin' on Heaven's Door (Guns N' Roses)", "text": "Knockin' on Heaven's Door \u00e8 un singolo del gruppo musicale statunitense Guns N' Roses, pubblicato l'11 maggio 1992 come secondo estratto dal quarto album in studio \"Use Your Illusion II\".\nDescrizione.\nSi tratta di una reinterpretazione in chiave hard rock dell'omonimo brano portato al successo nel 1973 dal cantautore statunitense Bob Dylan. Gi\u00e0 dal 1987 il gruppo proponeva la propria versione nei loro concerti, incidendone una versione in studio per il film \"Giorni di tuono\".\nAl momento della sua pubblicazione, il singolo raggiunse la seconda posizione nella classifica britannica dei singoli."}
{"id": "8390003", "revid": "110157", "url": "https://it.wikipedia.org/wiki?curid=8390003", "title": "Universitas Studiorum", "text": "Universitas Studiorum \u00e8 una casa editrice scientifica italiana, con sede a Mantova, fondata nel 2011. Pubblica principalmente monografie di ricerca, atti di convegni, saggistica e manualistica universitaria, oltre a titoli di narrativa e di poesia, e con 280 opere pubblicate si colloca fra le case editrici di medie dimensioni. Ha al suo attivo sette collane scientifiche e il periodico scientifico elettronico \"Open Journal of Humanities\".\nDal 2019 aderisce al manifesto per l'accesso aperto alla letteratura scientifica e applica la distribuzione gratuita in modalit\u00e0 Open Access con licenza CC BY-SA delle novit\u00e0 editoriali pubblicate, attraverso portali web di libero accesso. Tale approccio, espresso nelle Dichiarazioni di Berlino e di Messina, permette a tutti gli utenti - studenti, ricercatori e studiosi di tutto il mondo - di avere accesso libero e gratuito all'opera pubblicata, attraverso la consultazione senza alcun costo della sua versione elettronica integrale.\nOpere pubblicate.\nFra gli autori scientifici pubblicati si annoverano Giuseppe Conte, giurista e politico italiano, Mario Negri, glottologo e orientalista, gi\u00e0 rettore della IULM, Enrico Terrinoni, accademico e traduttore di Joyce, e Roberto Brunelli, scrittore e storico dell'arte mantovano. Quanto ai cataloghi d'arte, si possono citare quello dedicato all'architetto Walter di Salvo e quelli realizzati per il Palazzo Ducale di Mantova, in collaborazione con Peter Assmann. Fra le collane scientifiche, si segnalano la serie \"Pliegos Hisp\u00e1nicos\", in collaborazione con l'Universit\u00e0 degli Studi di Verona, e la serie \"Scie\" pubblicata con l'Istituto Universitario Progetto Uomo dell'Universit\u00e0 Pontifica Salesiana. Il periodico in Open Access \"Open Journal of Humanities\", infine, pubblica dal 2019 una selezione di articoli scientifici sottoposti a referaggio fra pari a doppio cieco, e annovera fra i suoi autori accademici l'italianista Luca Serianni."}
{"id": "8390005", "revid": "729019", "url": "https://it.wikipedia.org/wiki?curid=8390005", "title": "Aasta Hansteen", "text": "Biografia.\nAasta Hansteen nacque a Cristiania, oggi Oslo. Suo padre era Christopher Hansteen, noto professore di astronomia, geofisica e matematica applicata all'Universit\u00e0 di Oslo. Inizi\u00f2 a studiare arte a Copenaghen (1840-1841), dove impar\u00f2 a disegnare. Continu\u00f2 la sua formazione per tre anni alla Kunstakademie D\u00fcsseldorf, dove perfezion\u00f2 l'uso del pennello. Fu membro della scuola di pittura di D\u00fcsseldorf ed espose le sue opere all'Esposizione universale di Parigi nel 1855.\nRitorn\u00f2 in Norvegia e si stabil\u00ec a Cristiania dove, per diversi anni, fu richiesta come unica ritrattista della citt\u00e0. Il suo dipinto pi\u00f9 famoso \u00e8 probabilmente il ritratto di suo padre, che \u00e8 esposto permanentemente alla Galleria nazionale di Oslo. \nTravolta dall'interesse per i suoi ritratti, lasci\u00f2 la sua arte per diversi anni e si trasfer\u00ec a Telemark, dove svilupp\u00f2 un interesse per i dialetti norvegesi. Quando torn\u00f2 a Cristiania, studi\u00f2 con il linguista Ivar Aasen. Nel 1862 pubblic\u00f2 anonimamente un piccolo libro scritto in nynorsk e si distinse per essere stata la prima donna a pubblicare un'opera in tale lingua.\nNel 1880 emigr\u00f2 con la sua figlia adottiva Teodora Nielsenper negli Stati Uniti, dove visse per nove anni. In seguito trascorse sei anni e mezzo nella zona di Boston e due anni e mezzo a Chicago. Aasta Hansteen incontr\u00f2 importanti riformatori dell'epoca come Lucy Stone, Julia Ward Howe, Mary Livermore e Wendell Phillips. Scrisse articoli per il quotidiano \"Verdens Gang\" con sede a Cristiania e dipinse ritratti su commissione. Nel 1889 torn\u00f2 in Norvegia con un rinnovato interesse per il movimento delle donne. Entr\u00f2 a far parte dell'associazione norvegese per i diritti delle donne ( \"Norsk Kvinnesaksforening\" ) e contribu\u00ec attivamente alla stampa sui diritti delle donne.\nMor\u00ec a Oslo nel 1908.\nHansteen fu una attiva critica della percezione giudeo-cristiana e paolina delle donne, che riteneva denigrasse il valore spirituale delle donne. Era una personalit\u00e0 forte e controversa, che frequentava da sola caff\u00e8 e mercati, diventando una delle figure pi\u00f9 popolari di Oslo."}
{"id": "8390009", "revid": "287204", "url": "https://it.wikipedia.org/wiki?curid=8390009", "title": "Coppa Agostoni 2002", "text": "La Coppa Agostoni 2002, cinquantaseiesima edizione della corsa, si svolse il 21 agosto 2002 su un percorso di 198\u00a0km. La vittoria fu appannaggio del francese Laurent Jalabert, che complet\u00f2 il percorso in 4h56'21\", precedendo gli italiani Gianni Faresin e Massimo Giunti."}
{"id": "8390015", "revid": "767487", "url": "https://it.wikipedia.org/wiki?curid=8390015", "title": "Il mistero del lago scuro", "text": "Il mistero del lago scuro (\"Frog Dreaming\") \u00e8 un film film d'avventura australiano del 1986 con protagonista Henry Thomas e diretto da Brian Trenchard-Smith.\nTrama.\nUn ragazzo americano, Cody (Thomas), i cui genitori sono morti, vive in Australia con il suo tutore, Gaza. Cody \u00e8 molto fantasioso, inventivo e curioso. Costruisce cose nel suo garage, inclusa una bici da ferrovia che usa per spostarsi. Cody si imbatte in strani eventi che si verificano nel parco nazionale di Devil's Knob, associato a un mito aborigeno su \"Frog Dreamings\" e Bunyips. Cody cerca di investigare. Le occorrenze ruotano attorno a uno stagno dove un presunto mostro chiamato \"Donkegin\" vive. Un altro mito esplorato dai bambini \u00e8 la storia di Kurdaitcha Man che agisce come una sorta di versione australiana di Boogey Man e di un giudice soprannaturale che si occupa della punizione. Ai bambini viene detto che punisce gli eventuali errori commessi secondo le leggi degli antichi aborigeni, tra cui danni reciproci, omicidio di animali senza bisogno di cibo e distruzione dell'ambiente (il suo aspetto \u00e8 pi\u00f9 evidente secondo il mito quando arrivarono gli uomini bianchi) . L'uomo di Kurdaitcha vaga per la campagna, in particolare di notte, e indossa scarpe fatte con piume di Emu per coprire qualsiasi traccia.\nDopo che Cody ha visto il centro dello stagno scoppiare in bolle, scopre il corpo essiccato di un senzatetto, Neville, in una tenda nelle vicinanze. La polizia locale indaga ma determina solo che Neville probabilmente \u00e8 morto di infarto. Determinato a perseguire il mistero dello stagno stesso, Cody crea una muta da sub improvvisata e procede esplorando il fondo oscuro, ma non ritorna mai pi\u00f9. Pensando di essere annegato, i cittadini decidono di drenare lo stagno per recuperare il suo corpo. Tuttavia, prima che possano finire, l'amico di Cody Wendy osserva un giocattolo aereo nell'acquario di Cody e un libro su vecchie attrezzature da miniera, e rendendosi conto che Cody pu\u00f2 essere vivo, i raduni aiutano a mandare una squadra di sub nello stagno. La squadra di immersioni tenta di localizzare Cody e portargli una bombola di ossigeno, ma prima che abbiano una possibilit\u00e0, lo stagno inizia a bolle e ribollisce ancora una volta. Donkegin emerge con Cody tra le fauci e alza la testa in un grido soprannaturale, che ricorda il vecchio metallo arrugginito. Uno degli ufficiali riconosce la forma mentre le luci penetrano nelle alghe e nelle alghe che ricoprono Donkegin, dandole il suo aspetto mostruoso. Scoprono che Donkegin \u00e8 in realt\u00e0 un vecchio motore di un escavatore a vapore usato nei lavori di costruzione anni fa, e lo stagno \u00e8 in realt\u00e0 una cava allagata. \u00c8 stato anche rivelato che molti oggetti si sono accumulati sul fondo dello stagno, tra cui un'auto, una bicicletta, fusti di petrolio e altra spazzatura assortita. La gente del posto riesce a far uscire Cody e al sicuro e dissipare il mito del mostro nello stagno. Il mito dell'Uomo Kurdaitcha viene ulteriormente esplorato quando Cody crede di vederlo in uno stato onirico che rimette il Donkey-Engine nello stagno. L'uomo Kurdaitcha \u00e8 visto come un vecchio aborigeno con le scarpe di piume.\nIl film termina con il mistero spiegato e Cody al fianco dei suoi amici sani e salvi con Kurdaitcha Man e Donkegin che ancora \"vivono\" e sono attivi nelle loro menti.\nProduzione.\nIl film \u00e8 stato originariamente diretto da Russell Hagg. Tuttavia, il produttore e lo scrittore non erano soddisfatti dei progressi e rintracciarono Brian Trenchard-Smith che aveva appena finito un episodio di Five Mile Creek e gli chiese di sostituirlo. Trenchard-Smith ha apprezzato la sceneggiatura ed era interessato a lavorare con Henry Thomas, quindi ha accettato. Le scene del film sono state girate nell'ex sito di cava di Moorooduc Quarry Flora e Fauna Reserve situato a Mount Eliza, Victoria.\nTitoli alternativi.\nHa diversi titoli alternativi, tra cui The Go-Kids nel Regno Unito, The Quest negli Stati Uniti, The Spirit Chaser in Germania, Fighting Spirits in Finlandia.\nAccoglienza.\nGlenn Dunks di sbs.com.au ha commentato: \"paragonabile a quelli di Goonies, Navigator e Scuola di Mostri (The Monster Squad), il film di Trenchard-Smith risale a un tempo prima che la maggior parte dei film per bambini non fossero solo generati da computer\".\nPurtroppo in italia non esiste versione in Dvd."}
{"id": "8390017", "revid": "6923", "url": "https://it.wikipedia.org/wiki?curid=8390017", "title": "\u02bfAl\u0101\u02be al-D\u012bn \u02bf\u0100lam Sh\u0101h", "text": "\u02bf\u0100lam Sh\u0101h (\"Re del mondo\") \u00e8 stato il quarto e ultimo governante della dinastia Sayyid, che resse il Sultanato di Delhi. Succedette a suo padre, Muhammad Shah.\n\u02bf\u0100lam Sh\u0101h lasci\u00f2 la sua funzione nel 1448 e si ritir\u00f2 a Bada'un. Tre anni dopo, Bahlul Lodi, che per due volte aveva invano tentato di conquistare Delhi e il Sultanato, prese infine il controllo della capitale sultanale, avviando il periodo della dinastia Lodi."}
{"id": "8390020", "revid": "344503", "url": "https://it.wikipedia.org/wiki?curid=8390020", "title": "Blow the Man Down", "text": ""}
{"id": "8390022", "revid": "599013", "url": "https://it.wikipedia.org/wiki?curid=8390022", "title": "Bj\u00f8rnar Vest\u00f8l", "text": ""}
{"id": "8390027", "revid": "125655006", "url": "https://it.wikipedia.org/wiki?curid=8390027", "title": "Menachinone-7", "text": "Il menachinone-7, detto anche trans-menachinone-7 o vitamina K2 MK-7, \u00e8 una vitamina liposolubile che venne scoperta solo dopo la vitamina K che invece fu scoperta dal danese Henrik Dam nel 1929 che ottenne il premio Nobel con i suoi colleghi nella ricerca.\nLa vitamina K2 MK-7 fa parte della famiglia della vitamina K che conosciamo come vitamina coagulante, la K2 MK-7 ha propriet\u00e0 benefiche inerenti alla produzione della proteina osteocalcina, la quale \u00e8 un agente di rimozione del calcio nei tessuti molli e nelle arterie riconducendolo nel tessuto osseo e per questo motivo la sua importanza e differenza dalla vitamina K.\nLa vitamina K2 MK-7 ha molte propriet\u00e0 benefiche preventive: per l'osteoporosi; per il cuore (riduce il calcio nelle valvole e le arterie); rimuove il tartaro dai denti mantenendoli in salute; ha un'azione antiinfiammatoria; ed \u00e8 anche un antiossidante e pu\u00f2 combattere i radicali liberi.\nLa vitamina K2 MK-7 \u00e8 presente in alimenti ricchi di grasso come uova, formaggi, latte e carne rossa ma la catena alimentare deve provenire da animali da pascolo in libert\u00e0, poi anche in molta quantit\u00e0 nel formaggio fermentato e nel natto (soia fermentata) presente in Giappone. \nAttualmente ci sono 192 studi scientifici sul cancro in National Library of Medicine (National center for biotechnology informational)"}
{"id": "8390030", "revid": "287204", "url": "https://it.wikipedia.org/wiki?curid=8390030", "title": "Scherma ai Giochi della XX Olimpiade - Spada a squadre maschile", "text": "La competizione della spada a squadre maschile di scherma ai Giochi della XX Olimpiade si tenne nei giorni 8 e 9 settembre 1972 alla Fechthallen I di Monaco di Baviera.\nIncontri.\nPrima fase.\n5 gruppi. Le migliori 6 squadre, in base alla percentuale di vittorie/sconfitte e attacchi persi/attacchi persi, avanzano ai quarti di finale. \nDalla 7 alla 10 agli ottavi di finale."}
{"id": "8390040", "revid": "1345932", "url": "https://it.wikipedia.org/wiki?curid=8390040", "title": "Ghiacciaio Heidemann", "text": "Il ghiacciaio Heidemann \u00e8 un ghiacciaio tributario lungo circa 9\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso est-nord-est scorrendo lungo il versante settentrionale del monte Damm fino a unire il proprio flusso a quello del ghiacciaio Lowery.\nStoria.\nIl ghiacciaio Heidemann \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Richard P. Heidemann, un glaciologo del Programma Antartico degli Stati Uniti d'America di stanza sull'isola Roosevelt nella stagione 1962-63."}
{"id": "8390041", "revid": "1345932", "url": "https://it.wikipedia.org/wiki?curid=8390041", "title": "Ghiacciaio Nottarp", "text": "Il ghiacciaio Nottarp \u00e8 un ghiacciaio tributario lungo circa 9\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso est-nord-est scorrendo lungo il versante meridionale del monte Damm e quello settentrionale del monte Heiser fino a unire il proprio flusso a quello del ghiacciaio Lowery.\nStoria.\nIl ghiacciaio Nottarp \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Klemens J. Nottarp, un glaciologo del Programma Antartico degli Stati Uniti d'America di stanza sulla barriera di Ross nelle stagioni 1962-63 e 1965-66."}
{"id": "8390043", "revid": "1345932", "url": "https://it.wikipedia.org/wiki?curid=8390043", "title": "Ghiacciaio Dorrer", "text": "Il ghiacciaio Dorrer \u00e8 un ghiacciaio tributario lungo circa 9\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso est scorrendo lungo il versante meridionale del monte Heiser e quello settentrionale del picco Kooyman fino a unire il proprio flusso a quello del ghiacciaio Lowery.\nStoria.\nIl ghiacciaio Dorrer \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Egon Dorrer, un glaciologo del Programma Antartico degli Stati Uniti d'America di stanza sulla barriera di Ross nelle stagioni 1962-63 e 1965-66."}
{"id": "8390044", "revid": "1345932", "url": "https://it.wikipedia.org/wiki?curid=8390044", "title": "Ghiacciaio Rowland", "text": "Il ghiacciaio Rowland \u00e8 un ghiacciaio tributario lungo circa 11\u00a0km situato nella regione meridionale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso est scorrendo lungo il versante meridionale del picco Kooyman e quello settentrionale del monte Wyss fino a unire il proprio flusso a quello del ghiacciaio Lowery.\nStoria.\nIl ghiacciaio Rowland \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di Robert W. Rowland, un glaciologo del Programma Antartico degli Stati Uniti d'America di stanza alla base di ricerca Amundsen-Scott nelle stagioni 1962-63 e 1963-64."}
{"id": "8390046", "revid": "1345932", "url": "https://it.wikipedia.org/wiki?curid=8390046", "title": "Ghiacciaio Kent", "text": "Il ghiacciaio Kent \u00e8 un ghiacciaio tributario lungo circa 30\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce verso est-nord-est a partire dal versante orientale dell'altopiano di Markham e scorrendo lungo il versante meridionale della dorsale Fregata fino a unire il proprio flusso, a cui lungo il percorso si \u00e8 unito quello del ghiacciaio DeBreuck, a quello del ghiacciaio Lowery.\nStoria.\nIl ghiacciaio Kent \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in onore del ducato del Kent."}
{"id": "8390049", "revid": "599013", "url": "https://it.wikipedia.org/wiki?curid=8390049", "title": "Edoardo Moscatelli", "text": " Rappresent\u00f2 l'Italia nella categoria 8 metri di vela ai Giochi della IX Olimpiade che si tennero dal 2 al 9 agosto 1928 a Amsterdam. L'equipaggio era composta, oltre che da Moscatelli, da Francesco Giovanelli, il timoniere, Carlo Alberto D'Albertis, Marcantonio De Beaumont Bonelli, Mario Bruzzone e Guido Giovanelli ed ottenne, a bordo della \"Bamba\" il quarto posto finale della competizione categoria 8 metri."}
{"id": "8390050", "revid": "1971044", "url": "https://it.wikipedia.org/wiki?curid=8390050", "title": "Trittico di Modena", "text": "Il Trittico di Modena, noto anche come Altarolo portatile, \u00e8 un dipinto del pittore cretese El Greco realizzato circa nel 1568 e conservato alla Galleria Estense del Palazzo dei musei a Modena.\nStoria.\nIl trittico fu realizzato durante il suo primo soggiorno veneziano quando l'artista era giovane. Non si hanno notizie successive fino a che appartenne alla collezione, nel castello del Catajo, del nobile padovano Tommaso Obizzi che alla sua morte (1803) don\u00f2 agli Este i quali, successivamente, nel 1805 a loro volta fecero dono alla Galleria Estense. Lo storico Rodolfo Pallucchini, nel 1937 diede l'attribuzione ad El Greco mediante la firma sul retro del pannello centrale: \"\u03a7\u03b5\u03af\u03c1 \u0394\u03bf\u03bc\u03ae\u03bd\u03b9\u03c7\u03bf\u03c5\", creato da mano di Domenico.\nDescrizione.\nIl trittico di inspirazione sacro-devozionale \u00e8 composto da un esiguo formato. L'altarino \u00e8 piegabile composto da tre pannelli lignei: quelli laterali, connessi a quello centrale da delle cerniere, fungono da ante. Ogni panello \u00e8 dipinto sia sul lato frontale che su quello posteriore: per cui sono sei raffigurazioni.\nFrontale.\nLe scene sulla parte della facciata, da sinistra a destra, sono l'\"adorazione dei pastori\", l'\"allegoria di un cavaliere cristiano\" e il \"battesimo di Cristo\". \nL'allegoria del cavaliere cristiano viene anche talvolta presa come un'immagine di Cristo che incorona un santo, che alcuni esperti identificano con Teodoro di Eraclea. Insieme a queste figure ci sono le tre virt\u00f9 teologali (Fede , Speranza e Carit\u00e0), nonch\u00e9 angeli con i simboli della Passione e, in fondo, il Giudizio Universale.\nPosteriore.\nLe scene sulla parte posteriore compaiono: l'\"annunciazione\" (sinistra), la \"Veduta del Monte Sinai\" (centro) e l'\"Eterno Padre con Adamo ed Eva nel Paradiso\" (destra).\nDa notare che nella \"Veduta del Monte Sinai\" \u00e8 raffigurato il monastero di Santa Caterina in Egitto.\nStile.\nIn questo lavoro, El Greco, usa l'oro come impregnazione e non come sfondo, come era consuetudine nell'arte bizantina, e su quello strato applicava i colori in stile veneziano, con una particolare lucentezza dovuta all'uso enfatico della luce.\nCollegamenti esterni.\n "}
{"id": "8390054", "revid": "71155", "url": "https://it.wikipedia.org/wiki?curid=8390054", "title": "Glacier Engine", "text": "Glacier Engine \u00e8 un motore grafico proprietario sviluppato da IO Interactive e utilizzato per tutti i videogiochi dello studio, inclusa principalmente la serie \"Hitman\"."}
{"id": "8390057", "revid": "599013", "url": "https://it.wikipedia.org/wiki?curid=8390057", "title": "Elvio Di Stefano", "text": " \nCaratteristiche tecniche.\nGiocava a centrocampo come esterno destro e spesso veniva utilizzato anche come centravanti.\nPresente in: \nAssociazione Sportiva Sorrento 1977-1978 \nAssociazione Sportiva Sorrento 1980-1981\nAssociazione Calcio Savoia 1908 1981-1982"}
{"id": "8390058", "revid": "76963", "url": "https://it.wikipedia.org/wiki?curid=8390058", "title": "Jon Sklaroff", "text": "Biografia.\n\u00c8 particolarmente attivo nella partecipazione a serie televisive, dove appare spesso come caratterista nel ruolo del cattivo."}
{"id": "8390060", "revid": "74801", "url": "https://it.wikipedia.org/wiki?curid=8390060", "title": "Samuel Prescott Bush", "text": "Biografia.\nNato dal sacerdote anglicano James Smith Bush e sua moglie Harriet Eleanor Fay, Bush si \u00e8 laureato presso lo \"Stevens Institute of Technology\" di Hoboken, nel New Jersey, nel 1884. Ha conseguito il titolo di \"Master Mechanic\" nel 1891 e di \"Superintendent of Motive Power\" nel 1894. Nel 1899 si trasfer\u00ec a Milwaukee, nel Wisconsin, per assumere la carica di \"Superintendent of Motive Power\" alla St. Paul e Pacific Railroad di Chicago.\nNel 1901 torn\u00f2 a Columbus e divenne direttore generale della \"Buckeye Steel Castings Company\", che produceva pezzi per le ferrovie. La compagnia era guidata da Frank Rockefeller, fratello del magnate del petrolio John D. Rockefeller, e tra i suoi clienti c'erano le compagnie di Edward Henry Harriman. Le famiglie Bush e Harriman furono strettamente legate fino alla fine della seconda guerra mondiale. Rockefeller si dimise nel 1908 e Bush divenne presidente di Buckeye, ricoprendo l'incarico fino al 1927, rendendolo uno dei principali industriali statunitensi della sua generazione.\nSamuel Prescott Bush era sposato con Flora Sheldon (1852-1920) e aveva cinque figli con lei."}
{"id": "8390062", "revid": "1652635", "url": "https://it.wikipedia.org/wiki?curid=8390062", "title": "Milo Manheim", "text": "\u00c8 noto per il suo ruolo da protagonista come Zed nel film originale di Disney Channel \"Zombies\". \u00c8 arrivato al secondo posto nella ventisettesima stagione di \"Dancing with the Stars\".\nVita personale.\nManheim \u00e8 nato e cresciuto a Venice, in California. \u00c8 il figlio dell'attrice Camryn Manheim.\nManheim suona la chitarra, la batteria, il piano e l'ukulele, si diletta con vari strumenti a fiato.\nCarriera.\nLa carriera di attore di Manheim \u00e8 iniziata, all'et\u00e0 di sei anni, in un programma di doposcuola locale a Culver City. Dal 2008 ha recitato in venti diversi musical con Liza Monjauze Productions. Nel 2009, \u00e8 apparso in un'apparizione su tre linee nella serie televisiva della CBS \"Ghost Whisperer\" insieme a sua madre.\nNel 2017, Manheim ha vinto il premio come \"Miglior attore protagonista\" al New York Musical Theatre Festival 2017 per il suo ruolo nel musical \"Generation Me\". Ha seguito questo ruolo recitando nel ruolo principale nel film televisivo Disney Channel, \"Zombies\", che \u00e8 stato trasmesso in Italia il 22 settembre 2018.\nL'11 settembre 2018, Manheim \u00e8 stato annunciato come una delle celebrit\u00e0 a competere nella ventisettesima stagione di \"Dancing with the Stars\". Era in coppia con la ballerina professionista Witney Carson. Il 19 novembre 2018, Manheim e Carson hanno concluso la competizione al secondo posto, perdendo con Bobby Bones.\nL'11 febbraio 2019, \u00e8 stato annunciato che un sequel di \"Zombies\" era entrato in produzione. Manheim ha ripreso il ruolo di Zed nel film, \"Zombies 2\", presentato per la prima volta il 16 febbraio 2020."}
{"id": "8390064", "revid": "2110845", "url": "https://it.wikipedia.org/wiki?curid=8390064", "title": "Miguel Candela", "text": "Biografia.\nMiguel Candela inizi\u00f2 lo studio del violino col padre Vincent Michel Candela.\nBambino prodigio, fu ammesso al Conservatorio di Parigi nel novembre 1926. Studi\u00f2 con Jules Boucherit e ricevette il Premier Prix nel 1927. Esord\u00ec all\u2019et\u00e0 di 12 anni alla Salle Gaveau di Parigi con Alexis Kligerman al pianoforte. Successivamente fece una grande tourn\u00e9e, suonando nelle principali citt\u00e0 europee. Fece il suo debutto americano nel 1928 con il Concerto n. 1 di Wieniawski e la Romanza in fa maggiore di Beethoven sotto la direzione di suo padre. Candela ricevette un grande successo per la sua interpretazione del Concerto di Brahms nel 1937 a Vienna con i Wiener Symphoniker diretti da Karl B\u00f6hm.\nLo scoppio della guerra ferm\u00f2 tutte le sue esibizioni all\u2019estero. \nDopo la guerra, si ricorda un acclamato recital con la pianista Jeanne-Marie Darr\u00e9 il 3 marzo 1946 a Vienna. Il 19 gennaio 1947 Candela esegu\u00ec il Concerto di Glazunov con il Concertgebouworkest diretto da Eduard van Beinum ad Amsterdam. Nel 1950 tenne la prima esecuzione del Concerto di Cha\u010daturjan in Francia. Dalla met\u00e0 degli anni Trenta Candela registr\u00f2 numerosi 78 giri.Nel 1953, parallelamente alla sua attivit\u00e0 di concertista, Candela fond\u00f2 il \u2018Conservatoire de Musique de Paris Miguel Candela - Ecole Musique Danse\u2019. Un'ultima intervista viene rilasciata nel 1990 al periodico \u00abLa Page\u00bb. "}
{"id": "8390066", "revid": "599013", "url": "https://it.wikipedia.org/wiki?curid=8390066", "title": "Iris Corniani", "text": "Biografia.\nNata nel 1958 a Mantova, nel 1975 ha vinto una medaglia d'argento nei 100 m rana ai Giochi del Mediterraneo di Algeri, chiudendo con il tempo di 1'18\"16, dietro alla francese Marianne Zeppa.\nA 17 anni ha partecipato ai Giochi olimpici di , nei 100 m rana, uscendo in batteria, 3\u00aa con il tempo di 1'17\"21, e nella staffetta 4x100 m misti con Elisabetta Dessy, Antonella Roncelli e Donatella Talpo-Schiavon, venendo eliminata anche in questo caso in batteria, 5\u00aa in 4'31\"20.\nIn carriera ha preso parte anche ai Mondiali di Cali 1975 e agli Europei di J\u00f6nk\u00f6ping 1977.\nHa chiuso la carriera a soli 18 anni, diventando in seguito insegnante di educazione fisica al Liceo \"Lorenzo Respighi\" di Piacenza."}
{"id": "8390070", "revid": "110157", "url": "https://it.wikipedia.org/wiki?curid=8390070", "title": "Kup Srbije 2009-2010", "text": "La Kup Srbije u fudbalu 2009-2010 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2009-2010\", Coppa di Serbia di calcio 2009-2010), conosciuta anche come Lav kup Srbije 2009-2010 per motivi di sponsorizzazione, fu la 4\u00aa edizione della coppa della Serbia di calcio. Per la quarta volta sotto l'egida della Lav pivo (una birra serba prodotta dalla Carlsberg), che mantenne il montepremi a 250.000 euro, di cui 81.000 per il vincitore.\nIl detentore era il . In questa edizione la coppa fu vinta dalla (al suo 2\u00ba titolo, 23\u00aa coppa nazionale in totale) che sconfisse in finale la .\nCoppe regionali 2009.\nLe vincitrici delle 5 coppe regionali si qualificano al turno preliminare della coppa principale.\nVojvodina.\n TURNO PRELIMINARE - 06.05.2009\n Ba\u010dka B.Palanka - Radni\u010dki Sombor 2-0\n Radni\u010dki \u0160id - Kikinda 0-0 (3-4 dcr)\n Radni\u010dki N.Pazova - Vr\u0161ac [Vr\u0161ac ritirato]\n Spartak BK Debelja\u010da - Big bull Ba\u010dinci 2-3\n Mladost Turija - Mladost Ba\u010dki Jarak 0-3\n Radni\u010dki Zrenjanin - Tekstilac Ites Od\u017eaci 1-1 (4-1 dcr)\n Proleter Njego\u0161evo - Senta 2-1\n OTTAVI - 12 e 13.05.2009\n Sloga Erdevik - Metalac Asko Vidak Futog 6-0\n Ba\u010dka B.Palanka - Proleter Novi Sad 2-3\n Big bull Ba\u010dinci - Sloga Temerin 2-0\n Radni\u010dki N.Pazova - Sloven Ruma 2-1\n Kikinda - Radni\u010dki Zrenjanin 5-1\n Pali\u0107 - Indeks Novi Sad 0-1\n Proleter Njego\u0161evo - Mladost Ba\u010dki Jarak 1-2\n Slavija Kova\u010dica - Solunac Rastina 5-0\n QUARTI - 26 e 27.05.2009\n Sloga Erdevik - Kikinda 2-2 (4-1 dcr)\n Mladost Ba\u010dki Jarak - Radni\u010dki N. Pazova 2-1\n Big bull Ba\u010dinci - Indeks Novi Sad 3-0\n Proleter Novi Sad - Slavija Kova\u010dica 5-0\n SEMIFINALI - 03.06.2009\n Proleter Novi Sad - Big bull Ba\u010dinci 3-2\n Sloga Erdevik - Mladost Ba\u010dki Jarak 1-1 (4-2 dcr)\n FINALE - 09.06.2009\n Sloga Erdevik - Proleter Novi Sad 2-5\nBelgrado.\n TERZO TURNO - 16.04.2009\n Zemun - Teleoptik 3-0\n \u0160umadija Jagnjilo - \u017delezni\u010dar Belgrado 3-1\n Srem Jakovo - Lisovi\u0107 2-1\n Mladenovac - Slavija Belgrado 0-1\n Radni\u010dki N.Beograd - Resnik 4-2\n Turbina Vreoci - BASK Belgrado 0-4\n IMT N.Beograd - Borac Ostru\u017enica 3-0\n QUARTO TURNO - 06.05.2009 e 03.06.2009\n Borac \u010ca\u010dak - Bane Ra\u0161ka 2-0\n BASK Belgrado - IMT N.Beograd 1-0\n Slavija Belgrado - Radni\u010dki N.Beograd 0-0 (3-0 dcr)\n \u0160umadija Jagnjilo - Zemun 5-1\n Srem Jakovo esentato\n SEMIFINALI - 10.06.2009\n \u0160umadija Jagnjilo - BASK Belgrado 3-0\n Slavija Belgrado - Srem Jakovo 1-2\n FINALE - 17.06.2009\n Srem Jakovo - \u0160umadija Jagnjilo 1-0\nRegione Ovest.\n SEMIFINALI - 03.06.2009\n Sloga Petrovac - \u017delezni\u010dar Lajkovac 1-2\n Lokomotiva Lapovo - Takovo Gornji Milanovac vince la Lokomotiva ai rigori\n FINALE\n Lokomotiva Lapovo - \u017delezni\u010dar Lajkovac vince la Lokomotiva\nRegione Est.\n Vince il Radni\u010dki Svilajnac\nKosovo.\n Vince il Partizan K.Mitrovica\nFormula.\nLa formula \u00e8 quella dell'eliminazione diretta, in caso si parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Stella Rossa.\nSquadre partecipanti.\nPartecipano 35 squadre: le 12 della SuperLiga 2008-2009, le 18 della Prva liga 2008-2009 e le 5 vincitrici delle coppe regionali 2008-2009.\nLe vincitrici delle coppe regionali 2008-2009 sono: ' (Vojvodina), ' (Belgrado), ' (Ovest), ' (Est) e \"\" (Kosovo e Metochia).\nSuperLiga\nPrva liga\nSrpska liga\nZonska liga\nOkru\u017ena liga\nTurno preliminare.\nViene disputato dall'ultima classificata della Prva Liga Srbija 2008-2009 e dalle 5 vincitrici delle coppe regionali. Il sorteggio si \u00e8 tenuto il 27 agosto 2009."}
{"id": "8390074", "revid": "436907", "url": "https://it.wikipedia.org/wiki?curid=8390074", "title": "Neon Future III - Remixes", "text": "Neon Future III - Remixes \u00e8 il secondo album di remix del DJ statunitense Steve Aoki, pubblicato il 15 febbraio 2019 dalla Ultra Music e dalla Dim Mak Records.\nDescrizione.\nContiene una selezione di remix di cinque dei brani tratti dal quinto album \"Neon Future III\", tra cui quello per \"Why Are We so Broken\" remixato dallo stesso Aoki."}
{"id": "8390075", "revid": "945903", "url": "https://it.wikipedia.org/wiki?curid=8390075", "title": "Beach Samba", "text": "Beach Samba \u00e8 un album di Astrud Gilberto, pubblicato dalla casa discografica Verve Records nell'ottobre del 1967.\nClassifica.\nSingoli\nCollegamenti esterni.\n- Altro)"}
{"id": "8390077", "revid": "1345932", "url": "https://it.wikipedia.org/wiki?curid=8390077", "title": "Ghiacciaio Rabot", "text": "Il ghiacciaio Rabot \u00e8 un ghiacciaio tributario lungo circa 12\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nelle montagne della Regina Elisabetta, nell'entroterra della costa di Shackleton, dove nasce dal versante nord-orientale del monte Rabot per poi scorrere verso ovest tra l'altopiano di Bartrum, a nord, e il monte Counts, a sud, fino a unire il proprio flusso a quello del ghiacciaio Marsh.\nStoria.\nIl ghiacciaio Rabot \u00e8 stato cos\u00ec battezzato dai membri della squadra settentrionale della spedizione neozelandese di esplorazione antartica svolta nel periodo 1961-62 in associazione con il monte Rabot, a sua volta cos\u00ec chiamato in onore del glaciologo francese Charles Rabot, per anni direttore della rivista \"La Geographie\"."}
{"id": "8390078", "revid": "1345932", "url": "https://it.wikipedia.org/wiki?curid=8390078", "title": "Ghiacciaio DeBreuck", "text": "Il ghiacciaio DeBreuck \u00e8 un ghiacciaio tributario lungo circa 15\u00a0km situato nella regione sud-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova nella regione settentrionale delle montagne della Regina Elisabetta, nell'entroterra della costa di Shackleton, e fluisce dapprima verso nord-est, per voi virare verso nord e unire il proprio flusso a quello del ghiacciaio Kent nei pressi delle pendici orientali del monte Tedrow.\nStoria.\nIl ghiacciaio DeBreuck \u00e8 stato mappato da membri dello United States Geological Survey (USGS) grazie a fotografie aeree scattate dalla marina militare statunitense nel periodo 1960-62, e cos\u00ec battezzato dal Comitato consultivo dei nomi antartici in onore di William DeBreuck, un glaciologo belga del Programma Antartico degli Stati Uniti d'America di stanza alla base di ricerca Amundsen-Scott nella stagione 1962-63, il quale nel 1967 prese anche parte alla terza parte della traversata Polo Sud - Terra della Regina Maud."}
{"id": "8390079", "revid": "1305772", "url": "https://it.wikipedia.org/wiki?curid=8390079", "title": "Club de F\u00fatbol Pachuca 2017-2018", "text": "Rosa 2017-2018.\n\"Aggiornata al 14 luglio 2017\""}
{"id": "8390081", "revid": "84604", "url": "https://it.wikipedia.org/wiki?curid=8390081", "title": "Talea (disambigua)", "text": "Con talea ci si pu\u00f2 riferire a:"}
{"id": "8390083", "revid": "838137", "url": "https://it.wikipedia.org/wiki?curid=8390083", "title": "Antoine Blanc", "text": "\u00c8 stato il primo arcivescovo dell'arcidiocesi di New Orleans. Durante il suo episcopato, infatti, la diocesi fu elevata ad arcidiocesi e la citt\u00e0 visse un momento di crescita importante, che coincise con un rapido sviluppo anche della chiesa a New Orleans. Durante questo periodo furono istituite molte nuove parrocchie, pi\u00f9 che in qualsiasi altro momento.\nBiografia.\nFormazione.\nAntoine Blanc nacque a Sury, vicino a Sury-le-Comtal, poi nel dipartimento del Rodano-Loira, in Francia. Frequent\u00f2 il seminario di Sury-le-Comtal e fu ordinato nel 1816. Il 1\u00ba luglio 1817 si imbarc\u00f2 da Bordeaux con Louis-Guillaume-Valentin Dubourg, vescovo della Louisiana e delle Due Floride, arrivato in Europa per cercare sacerdoti disposti a partire per le missioni in America. Nel settembre dello stesso anno arrivarono ad Annapolis, nel Maryland, dove assieme ad alcuni seminaristi rimasero con Charles Carroll di Carrollton fino alla fine di ottobre, quando si unirono a Dubourg a Baltimora. Da Baltimora, viaggiarono a piedi fino a Pittsburgh, da l\u00ec con una chiatta partirono per Louisville, ove arrivarono il 30 novembre. Il 2 dicembre raggiunsero Bardstown, nel Kentucky.\nMissione.\nL'aprile successivo, Blanc e padre Jeanjean furono assegnati alla missione a Vincennes, nell'Indiana. Padre Jeanjean fu presto richiamato mentre Blanc inizi\u00f2 la costruzione di una cappella fatta con tronchi d'albero della zona in un insediamento francese sul lato Illinois del Wabash, a circa dodici miglia da Vincennes.\nNel febbraio 1820 Blanc fu richiamato a New Orleans, e poi assegnato prima a Natchez, poi alla cappella di San Francesco a Point Coupee, in Louisiana, con le annesse cappelle di missione nelle Feliciane e nelle Pianure sulla sponda orientale del fiume Mississippi e poi nella chiesa di San Giuseppe a Baton Rouge. Nel 1827 Blanc, Armand Duplantier, Fulwar Skipwith, Thomas B. Robertson e S\u00e9bastien Hiriart ricevettero il permesso dal legislatore statale di organizzare la Societ\u00e0 Agricola di Baton Rouge.\nEpiscopato.\nNel dicembre del 1831 il vescovo De Neckere nomin\u00f2 Blance vicario generale della diocesi di New Orleans. Alla morte di De Neckere, avvenuta nel 1833, Blanc fu nominato amministratore apostolico della diocesi fino all'ottobre 1835, quando divenne vescovo di New Orleans. La diocesi comprendeva gli stati della Louisiana e del Mississippi, a cui fu aggiunto il Texas nel 1838. Successivamente il territorio fu ridotto quando fu istituita la diocesi di Jackson. Nel 1853 fu eretta la diocesi di Natchitoches (oggi diocesi di Alexandria) nella parte settentrionale della Louisiana.\nNel 1850 la diocesi di New Orleans fu elevata ad arcidiocesi e Blanc divenne il primo arcivescovo.\nInvit\u00f2 gesuiti e lazzaristi in Louisiana a creare seminari per l'educazione dei sacerdoti. Invit\u00f2 inoltre i redentoristi e i fratelli cristiani. Durante il suo episcopato nacquero conventi e scuole per ragazze anche grazie all'arrivo delle Suore della Carit\u00e0, le Suore di Notre Dame, le Suore del Buon Pastore e le congregazioni di Nostra Signora del Monte Carmelo e della Santa Croce. Questi nuovi ordini cattolici aiutarono le comunit\u00e0 e si presero cura della popolazione durante le epidemie e altri momenti che misero a dura prova gli abitanti della diocesi. Blanc dedic\u00f2 risorse e attenzione agli schiavi, sostenendo le nuove congregazioni di migranti americani di lingua inglese e immigrati irlandesi che si erano stabiliti a New Orleans e negli Stati dopo l'acquisto della Louisiana. Nel 1832 New Orleans era diventata la quarta citt\u00e0 pi\u00f9 grande della nazione dopo New York, Filadelfia e Boston.\nMor\u00ec nel 1860 a New Orleans.\nRiconoscimenti.\nIl potenziamento delle istituzioni di Blanc durante la rapida crescita di New Orleans e degli Stati port\u00f2 ad un aumento del numero di chiese da 26 a 73 e di sacerdoti da 27 a 92. Sotto la sua guida furono istituite molte scuole, accademie, college, conventi e asili.\nL'edificio \"Memorial Archbishop Antoine Blanc\" in Chartres Street 1100 ha preso il suo nome, ospita gli archivi dell'arcidiocesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8390084", "revid": "1305772", "url": "https://it.wikipedia.org/wiki?curid=8390084", "title": "Club de F\u00fatbol Pachuca 2018-2019", "text": "\"Aggiornata al 4 marzo 2019\""}
{"id": "8390085", "revid": "729019", "url": "https://it.wikipedia.org/wiki?curid=8390085", "title": "Battaglia di San Regolo", "text": "La battaglia di San Regolo (o Malacoda) fu combattuta nel maggio del 1498 tra l'esercito pisano-veneziano e l'esercito fiorentino.\nSvolgimento.\nIl condottiero Rinieri della Sassetta e il capitano Iacopo Savorgnano con al seguito circa 600 cavalli leggeri, erano di ritorno dalla zona di Bibbona; recentemente saccheggiata. I fiorentini guidati dal condottiero Ranuccio da Marciano e dal nobiluomo Guglielmo de' Pazzi, informati dalle proprie vedette, decisero di tagliare loro la strada attuando un'imboscata. Dopo un iniziale spargimento di sangue, i fiorentini sembrarono avere la meglio, ma ben presto arrivarono i rinforzi pisani che ribaltarono la situazione. L'esercito fiorentino dopo ci\u00f2 fu costretto alla fuga, lasciando sul campo di battaglia numerosi uomini.\nPer Pisa tale vittoria rappresent\u00f2 un momento di giubilio che consolid\u00f2 la propria voglia d'indipendenza ai danni di Firenze."}
{"id": "8390087", "revid": "458786", "url": "https://it.wikipedia.org/wiki?curid=8390087", "title": "Cruz Azul F\u00fatbol Club 2017-2018", "text": " "}
{"id": "8390093", "revid": "123040361", "url": "https://it.wikipedia.org/wiki?curid=8390093", "title": "Gisela Fischer", "text": "La sua carriera di attrice si \u00e8 svolta tra il 1956 ed il 1987, con numerose comparse e ruoli in film e serie TV.\nBiografia.\nFiglia dell'editore Gottfried Bermann e di Brigitte Fischer, il cui padre era l'editore Samuel Fischer.\nFrequent\u00f2 il Sarah Lawrence College negli Stati Uniti."}
{"id": "8390101", "revid": "1603714", "url": "https://it.wikipedia.org/wiki?curid=8390101", "title": "Chiesa di San Giacomo (Venezia, Giudecca)", "text": "La chiesa di San Giacomo con l'annesso convento era un complesso di edifici religiosi situati a Venezia, nell'isola della Giudecca alla destra della basilica del Redentore.\nStoria.\nLa chiesa fu fondata a seguito del testamento del 1338 di Marsilio da Carrara che, grato alla Repubblica di Venezia per l'aiuto a riconquistare la signoria di Padova, disponeva la costruzione nella citt\u00e0 lagunare di un tempio dedicato alla Beata Vergine. L'istituzione fu posta sotto il giuspatronato del doge che, come previsto dal lascito, affid\u00f2 chiesa e convento ai Servi di Maria i quali avevano da poco eretto un'altra grande chiesa a Cannaregio. Le edificazioni terminarono nel 1343 e la chiesa fu consacrata nel 1371 col titolo di Santa Maria Novella. Tuttavia essendo stata costruita dov'era l'oratorio di un'antica scuola di battuti intitolato a San Giacomo presto se ne presto cambi\u00f2 il nome. Nel 1518 furono assegnate ai Serviti della Giudecca la maggior parte delle rendite del convento di Bagnoli, cosa che consent\u00ec di ampliare le strutture conventuali. Pi\u00f9 tardi, per volont\u00e0 del priore Gabriele Dardano, venne deciso di abbattere la vecchia chiesa gotica e ricostruirla ex novo. Probabilmente una spinta a tale scelta fu dovuto alla costruzione tra il 1577 ed il 1592 della chiesa del Redentore, edificio che sovrastava di gran lunga quello di San Giacomo fino a quel tempo la chiesa pi\u00f9 grande della Giudecca. \nLa ricostruzione, iniziata nel 1603, dur\u00f2 a lungo, con interventi anche saltuari, tanto che Giustiniano Martinioni, nel suo aggiornamento della \"Venetia citt\u00e0 nobilissima et singolare\" del Sansovino, nel 1663 la descrive come rifatta da non molto. \u00c8 da notare che l'Interdetto del 1606 non fu una delle cause d'interruzione poich\u00e9, a differenza degli altri ordini religiosi che si ritirarono da Venezia, i serviti rimasero fedeli alla repubblica quanto il clero secolare. Nello stesso periodo fu eretta anche la torre campanaria fino ad allora assente.\nNel 1806 il convento fu soppresso e l'edificio incamerato dal demanio. I frati vennero concentrati in Santa Maria dei Servi a Cannaregio fino al definitivo scioglimento degli ordini religiosi nel 1809.\nLa chiesa fu spogliata di tutte le opere d'arte: dagli arredi sacri, agli stalli, ai quadri, agli altari fino ai marmi del pavimento, per lo pi\u00f9 venduti al miglior offerente quando non destinati alla corona o a qualche ufficio governativo.\nIl nuovo proprietario del fondo, che voleva costruirvi una fornace, present\u00f2 una supplica nel 1820 per demolire quanto restava del convento, della chiesa e del campanile \u2013 sebbene nel 1818 fosse stata gi\u00e0 stata decretata la demolizione di quest'ultimo \u2013 e conservre soltanto il piccolo edificio della Scoletta di San Giacomo. Nonostante le insistenze nel 1832 erano ancora in loco \u2013 sebbene a terra \u2013 le colonne in marmo rosso \"mandorlato\" dI Verona del presbiterio con i loro elaborati capitelli e soltanto nel 1837 avvenne il definitivo atterramento dell'ormai rudere.\nA fine Ottocento l'area fu parzialmente occupata dal monastero della Trinit\u00e0 delle Clarisse che vi costruirono anche una piccola chiesa. Quel che rimaneva del vecchio convento fu acquisito ad un'asta del demanio e riunito alle nuove costruzioni della religiose.\nDescrizione.\nA documentare la prima chiesa gotica rimane significativa la mappa prospettica del de' Barbari. La vediamo disposta con l'abside a oriente e il fianco parallelo al canale della Giudecca. La facciata era rivolta verso il campo che porta ancora il suo nome. Lo stile era gotico, come denunciate dalle alte finestre absidali, mentre il tetto a capanna fa pensare alla struttura a unica navata da cui sporgeva una cappella laterale. All'altezza del presbiterio si elevava un leggero campanile a vela. Era affiancata dal pi\u00f9 ampio convento costruito attorno a un chiostro formato da colonne o pilastri semplicemente architravati. Il resto delle propriet\u00e0 del convento si estendeva a sud, fino alla laguna, condotto ad orto.\nInvece il fianco della chiesa seicentesca appare marginalmente in diverse vedute, tutte in verit\u00e0 interessate mostrare principalmente la Basilica del Redentore. Tra queste quella che si pu\u00f2 considerare pi\u00f9 precisa \u00e8 nell'incisione di Giambattista Brustolon \"Festa notturna del Redentore\" che la rappresenta in modo tutto sommato abbastanza simile a quella nell'approssimativo dipinto di Joseph Heinz il Giovane con la \".\" Piuttosto simile appare anche in due opere del Canaletto, al solito piuttosto incisivo, ma in cui la visione \u00e8 o da . A completarne pi\u00f9 precisamente l'immagine rimangono anche due gruppi di rilievi della chiesa di San Giacomo disegnati Antonio Visentini. &lt;gallery mode=\"packed\" heights=\"200\" caption=\"Antonio Visentini, \"Rilievi della chiesa di San Giacomo\", 1730/1740\"&gt;\nFile:San Giacomo Visentini facciata AUV.jpg|\"Rilievo della facciata\", Londra, Courtould Institute of Art.\nFile:San Giacomo Visentini pianta AUV.jpg|\"Rilievo della pianta\", Londra, Courtould Institute of Art.\nFile:San Giacomo Visentinii sezione-L RIBA.jpg|\"Rilievo sezione longitudinale\", Londra, Royal Institute of British Architects.\nFile:San Giacomo Visentini sezioni -T RIBA.jpg|\"Sezioni trasversali\", Londra, Royal Institute of British Architects.\nFile:San Giacomo Visentini altare AUV.jpg|\"Rilievo di un altare\", Londra, Courtould Institute of Art. \n&lt;/gallery&gt;\nIn questi disegni \u00e8 possibile conoscere anche la struttura della facciata, nettamente impregnata dalla cultura palladiana e ispirata da quella, poco prima realizzata, delle vicine Zitelle. Se l'andamento della chiesa rimase invariato e anche parzialmente lo sviluppo planimetrico, l'interno fu concepito per sostituire alla penombra gotica una nuova luminosit\u00e0 grazie alle dieci finestre termali: tre grandi attorno al presbiterio, pi\u00f9 un'altra in facciata e sei pi\u00f9 piccole ai lati della navata, in corrispondenza delle nicchie per gli altari laterali ritmate dalle grandi arcate. Il coro dei frati, ribassato per l'altezza di una finestra, era diviso dall'altare maggiore da due colonne in marmo rosso dI Verona, della particolare variet\u00e0 con macchie chiare a forma di mandorla. Tutte i piedritti maggiori, colonne, semicolonne, e pilastri, erano coronati da sfarzosi capitelli compositi. Gli altari laterali appaiono coronati da un timpano centinato, sempre con sobriet\u00e0 palladiana. Manca invece un rilievo dell'altar maggiore che dai resoconti di Edwrds sappiamo affiancato da due statue di angeli. L'altar maggiore risulta venduto assieme ad un'acquasantiera a un conte Panciera di Zoppola, non \u00e8 noto con quale destinazione, quattro degli altari laterali, forse assieme all'organo, andarono alla parrocchia di Pederobba,\nLe descrizioni classiche della decorazione pittorica partono dagli episodi pi\u00f9 antichi, ricordati a partire dagli aggiornamenti di Martinioni al Sansovino del 1663, e cio\u00e8 il complesso realizzato dal Veronese e dalla sua bottega nel refettorio del convento. Di queste solo la tela centrale del soffitto con l'\"Assunzione della Vergine\" vede confermata la prevalente mano di Paolo, grazie al restauro del 1988, mentre le altre due tele del soffitto, l'\"Annunciazione\" e la \"Visitazione\", il fregio che le circondava nonch\u00e9 il \"Convito in casa di Levi\", dipinto per la parete di fondo, sono opera degli \"Eredi\" \u2013 il fratello Benedetto e il figlio Carletto \u2013 sebbene evidentemente concepite dal maestro. Oltre a questo complesso il Martinioni cit\u00f2 anche unAssunzione\" sul soffitto del presbiterio, opera di Joseph Heintz il Giovane.\nUn po' pi\u00f9 estesi furono i resoconti successivi. Questi ci segnalano curiosamente solo gli altari sulla sinistra: sul primo altare un \"Crocifisso\" che stacca miracolosamente un braccio dalla croce di Girolamo Brusaferro, sul successivo altare di San Giacomo una pala dipinta da Girolamo Pilotto (un allievo Palma il Giovane) senza indicarne pi\u00f9 precisamente il tema, e sul terzo una \"Vergine addolorata\" con alcuni padri serviti in venerazione di nuovo del Brusaferro; In sagrestia ci ricordano la pala di Domenico Tintoretto con una sacra conversazione della Beata Vergine con i santi Agostino e Filippo Benizi, servita, contemplati da Marsilio di Carrara, seguono alcuni ritratti di padri serviti, la \"Creazione di Adamo ed Eva\" di Andrea Vicentino e una \"Madonna\" di Antonio Zanchi, questi ultimi dipinti per\u00f2 non citati nella pubblicazione di Zanetti del 1771.\nOltre alle descrizioni storiche, sempre naturalmente limitate agli spazi per cos\u00ec dire pubblici, sappiamo dai documenti dell'azione di confisca napoleonica \u2013 l'inventario del delegato Pietro Edwards e gli atti sulle successive vendite e trasferimenti, anche molto pi\u00f9 tardi \u2013 che anche un'altra settantina di dipinti erano presenti nelle stanze del convento. Non furono mai ben classificati finirono quasi tutti dispersi. Ci rimangono le notizie di un dipinto raffigurante il \"Limbo\" attribuito a Palma il Vecchio, delle portelle d'organo non precisamente attribuite e di un crocefisso dipinto \u00abin campo d'oro [\u2026] autore antico\", inviato a Leopoli nel 1852.\nUn po' pi\u00f9 contorta \u00e8 la vicenda del \"Polittico di San Giacomo\" (1450 circa) di Michele Giambono, certamente dipinto per l'antica chiesa, ma giunto alle Gallerie dell'Accademia a seguito della spoliazione della Scuola del Cristo della Giudecca fondata nel 1634."}
{"id": "8390109", "revid": "1534511", "url": "https://it.wikipedia.org/wiki?curid=8390109", "title": "Tufa", "text": "Biografia.\nIl nome Tufa \u00e8 di origine germanica orientale ed \u00e8 possibile che fosse rugia. Era un seguace del generale germanico Odoacre, che nel 476 si autoproclam\u00f2 re d'Italia.\nTufa era il comandante in capo dell'esercito del regno d'Italia di Odoacre, quando il re ostrogoto Teodorico il Grande invase il paese nel 489. Dopo la battaglia di Verona pass\u00f2 dalla parte di Teodorico, consegnandogli la maggior parte delle truppe di Odoacre e la citt\u00e0 di Milano. Tufa acquis\u00ec la fiducia di Teodorico e fu inviato a Ravenna con una banda di truppe d'\u00e9lite nella speranza che la citt\u00e0 si arrendesse a Teodorico senza combattere. All'arrivo a Ravenna, per\u00f2, Tufa cambi\u00f2 nuovamente schieramento e, dopo aver sterminato le truppe gotiche d'\u00e9lite a lui affidate, si ricongiunse con Odoacre. Questa fu considerata la prima sconfitta di Teodorico in Italia. Tufa assedi\u00f2 Teodorico a Pavia tra il 489 e il 490.\nNel 490, dopo che Odoacre era stato sconfitto in battaglia da Teodorico e si era ritirato nuovamente a Ravenna, Tufa mantenne la propria posizione nella valle strategicamente importante dell'Adige vicino a Trento. Nell'autunno del 491, Frederico, principe dei Rugi e alleato di Teodorico, abbandon\u00f2 la parte di Teodorico e raggiunse Tufa, dopo essere stato criticato da Teodorico per il suo trattamento dei civili romani a Pavia. Nonostante si pensi che Tufa e Federico fossero parenti, in breve tempo entrarono in conflitto e nel 492, o forse 493, si scontrarono da qualche parte tra Trento e Verona. Entrambi gli eserciti furono pesantemente decimati e sia Tufa che Federico morirono in questa battaglia, dopo di che i Rugi si unirono nuovamente a Teodorico."}
{"id": "8390110", "revid": "697352", "url": "https://it.wikipedia.org/wiki?curid=8390110", "title": "Campionati del mondo di atletica leggera indoor 1991 - Salto in alto maschile", "text": "La gara del salto in alto maschile si tenne il 9 e 10 marzo 1991.\nRisultati.\nQualificazioni.\nIn finale chi supera 2.24 m (Q) o almeno i migliori 12 della classifica."}
{"id": "8390115", "revid": "149485", "url": "https://it.wikipedia.org/wiki?curid=8390115", "title": "Marwan El-Kamash", "text": "Biografia.\n\u00c8 fratello di Youssef El-Kamash, anche lui nuotatore di caratura internazionale.\nHa rappresentato l' ai Giochi olimpici estivi di .\nAi Mondiali di Budapest 2017 ha realizzato il primato nazionale nei 200 metri stile libero, fissando il tempo in 1'47\"40, nei 400 metri stile libero, completando la prova in 3'46\"36 e nella staffetta 4x200 metri stile libero con Mohamed Samy, Ahmed Akramh e Marwan El-Amrawy.\nHa partecipato all'Olimpiade di ."}
{"id": "8390116", "revid": "149485", "url": "https://it.wikipedia.org/wiki?curid=8390116", "title": "Marwan Elkamash", "text": ""}
{"id": "8390123", "revid": "585241", "url": "https://it.wikipedia.org/wiki?curid=8390123", "title": "Janev", "text": ""}
{"id": "8390125", "revid": "149485", "url": "https://it.wikipedia.org/wiki?curid=8390125", "title": "Germania agli VIII Giochi olimpici invernali", "text": ""}
{"id": "8390129", "revid": "729019", "url": "https://it.wikipedia.org/wiki?curid=8390129", "title": "Battaglia di Modone (1403)", "text": "La battaglia di Modone fu combattuta il 7 ottobre 1403 tra le flotte della Repubblica di Venezia e della Repubblica di Genova allora sotto il controllo francese, comandata dal maresciallo Jean Le Maingre, conosciuto con il nome di Boucicaut. Tale battaglia fu uno degli ultimi scontri delle guerre veneziano-genovesi, la battaglia si concluse con una decisiva vittoria veneziana.\nPreludio.\nLe tensioni tra la Repubblica di Venezia e il suo vecchio rivale, la Repubblica di Genova aumentarono nuovamente nel 1402 quando arrivarono notizie di attacchi di pirati genovesi verso le mude veneziane. I veneziani guidati dal Doge Michele Steno autorizzarono il capitano generale da mar Carlo Zen a partire con la flotta per stroncare la pirateria genovese.\nNell'aprile del 1403, la flotta genovese composta da nove galee, sette cocche, una galleazza e una nave atta al trasporto di cavalli salp\u00f2 da Genova sotto il comando del maresciallo francese Boucicaut in direzione di Cipro. Durante il tragitto la flotta pass\u00f2 dalla colonia veneziana di Modone nella Grecia sudoccidentale. Non vi furono scontri e Boucicaut condusse la sua flotta a Cipro. In seguito il comandante francese, un \"fervente crociato\", lanci\u00f2 attacchi contro le citt\u00e0 musulmane sulla costa levantina ed in particolare fu saccheggiata la citt\u00e0 di Beirut. Tale attacco fece arrabbiare ulteriormente i veneziani poich\u00e9 la maggior parte del bottino che i genovesi presero apparteneva in realt\u00e0 ai mercanti veneziani. Nel mese di settembre, Boucicaut alla testa di undici galee e due cocche, salp\u00f2 per il viaggio di ritorno. \nBattaglia.\nLa flotta genovese arriv\u00f2 nei pressi di Modone il 4 ottobre dove trov\u00f2 la flotta veneziana, composta da undici galee e due cocche. Anticipando la battaglia, il Capitano Veneziano Zen spost\u00f2 le sue navi nella baia, mentre i genovesi si ancorarono al largo dell'isola di Sapienza. La mattina presto del 7 ottobre i genovesi iniziarono a navigare verso nord, ma furono inseguiti dai veneziani. La battaglia che ne segu\u00ec fu combattuta duramente, in particolare tra le navi ammiraglie delle due flotte opposte, che si chiusero l'una contro l'altra e si impegnarono in combattimenti corpo a corpo. La battaglia fu decisa dalla nave rotonda veneziana di nome \"Pisana\", che cattur\u00f2 tre galee genovesi, portando Boucicaut a staccarsi e a fuggire.\nI genovesi contarono la perdita di 600 caduti e 300 catturati come prigionieri di guerra a bordo delle tre navi. I Veneziani contavano 153 feriti.\nConseguenze.\nL'instabilit\u00e0 interna di Genova fece s\u00ec che questa fosse l'ultima grande sfida data all'egemonia marittima Veneziana ed il suo dominio sulle rotte commerciali orientali. Nei secoli successivi i Veneziani si scontreranno con l'inesorabile ascesa dell'Impero ottomano incominciando la lunga serie di guerre turco-veneziane"}
{"id": "8390130", "revid": "1310927", "url": "https://it.wikipedia.org/wiki?curid=8390130", "title": "Ronaldo Concei\u00e7\u00e3o", "text": "Caratteristiche tecniche.\n\u00c8 un difensore centrale.\nCarriera.\nHa debuttato nella massima serie brasiliana il 9 maggio 2010 disputando con l' l'incontro perso 2-1 contro il ."}
{"id": "8390133", "revid": "76963", "url": "https://it.wikipedia.org/wiki?curid=8390133", "title": "Carolyn Conwell", "text": "La sua carriera di attrice si \u00e8 svolta tra gli anni '60 e i primi anni del 2000. \nBiografia.\nHa studiato cinema a New York con Herbert Berghof ed a Los Angeles con Jeff Corey.\nHa recitato al teatro, al cinema e in televisione."}
{"id": "8390134", "revid": "287204", "url": "https://it.wikipedia.org/wiki?curid=8390134", "title": "Nasir al-Din Mahmud Shah Tughlaq", "text": "N\u0101\u1e63ir al-D\u012bn Ma\u1e25m\u016bd Sh\u0101h , anche noto come Nasiruddin Mohammad Shah, fu l'ultimo Sultano della Dinastia \u1e6cughl\u0101q a regnare sul Sultanato di Delhi.\nN\u0101\u1e63ir al-D\u012bn Ma\u1e25m\u016bd Sh\u0101h () fu figlio del Sultano F\u012br\u016bz Sh\u0101h \u1e6cughl\u0101q e apparteneva alla dinastia \u1e6cughl\u0101q che governava il Sultanato di Delhi. \nStoria.\nGuerra di successione con Nu\u1e63rat Sh\u0101h.\nN\u0101\u1e63ir al-D\u012bn Ma\u1e25m\u016bd era un figlio del Sultano N\u0101\u1e63ir al-D\u012bn Mu\u1e25ammad Sh\u0101h III, che aveva regnato sul Sultanato di Delhi dal 31 agosto 1390 al 20 gennaio 1394. Dopo la sua morte, il suo figlio pi\u00f9 grande \u02bfAl\u0101\u02be al-D\u012bn Sikandar Sh\u0101h divenne Sultano, ma quasi subito mor\u00ec di malattia l'8 marzo 1394, e il suo pi\u00f9 giovane fratello N\u0101\u1e63ir al-D\u012bn Ma\u1e25m\u016bd gli succedette. \nTuttavia la sua successione fu contestata dal suo parente Nu\u1e63rat Sh\u0101h (noto anche col nome di Na\u1e63rat Kh\u0101n), che scaten\u00f2 un conflitto per la successione che termin\u00f2 solo tre anni pi\u00f9 tardi, nel 1397. Durante quel periodo, N\u0101\u1e63ir al-D\u012bn Ma\u1e25m\u016bd govern\u00f2 Delhi, mentre Nu\u1e63rat Sh\u0101h governava su F\u012br\u016bz\u0101b\u0101d.\nInvasione di Timur.\nDurante il Sultanato di N\u0101\u1e63ir al-D\u012bn Ma\u1e25m\u016bd, l\"'am\u012br\" turco-mongolo Tamerlano (Timur) invase nel 1398 l'India. Trasse da Delhi e dalle aree limitrofe un imponente bottino. Subito dopo quell'invasione, la Dinastia \u1e6cughl\u0101q cess\u00f2 di esistere.\nSuccessore.\nDopo che Timur si fu ritirato, N\u0101\u1e63ir al-D\u012bn Ma\u1e25m\u016bd fu sotto l'influenza dell\"Am\u012br\" Mallu Iqb\u0101l, che governava il \"do\u0101b\" tra il Gange e lo Jamuna). Nel 1408, l\"Am\u012br\" Mallu Iqb\u0101l aggred\u00ec il Punjab ma fu sconfitto e ucciso dal suo signore \"Sayyid\" Khi\u1e0dr Kh\u0101n. Dopo la morte di Mallu, N\u0101\u1e63ir al-D\u012bn Ma\u1e25m\u016bd torn\u00f2 a Delhi e ristabil\u00ec il suo regno con l'aiuto di Dawlat Kh\u0101n L\u014dd\u012b. N\u0101\u1e63ir al-D\u012bn Ma\u1e25m\u016bd Sh\u0101h mor\u00ec nel febbraio 1413.\nDauwlat Khan Lodi fu proclamato Sultano di Delhi dai \"visir\" e dagli Emiri dell'ultimo Sultano \u1e6cughl\u0101q. Rimase sovrano autonomo per circa un anno. Il 28 maggio 1414, \"Sayyid\" Khi\u1e0dr Kh\u0101n accerchi\u00f2 la citt\u00e0 e sconfisse le forze di Dawlat Kh\u0101n L\u014dd\u012b e instaur\u00f2 la dinastia Sayyid. Nel 1414, il vuoto di potere venutosi a creare con l'invasione di Tamerlano fu cos\u00ec riempito dal primo Sultano Sayyid. "}
{"id": "8390136", "revid": "729019", "url": "https://it.wikipedia.org/wiki?curid=8390136", "title": "Eduardo Hay", "text": "Biografia.\nNacque a Citt\u00e0 del Messico il 29 gennaio 1877, e fu battezzato nella Chiesa dei Santi Cosimo e Damiano l'8 febbraio. Era figlio di don Guillermo Hay e di Josefina Fortu\u00f1o. Si gradu\u00f2 come ingegnere all'Universit\u00e0 di Notre Dame nel 1900. Fu socio fondatore del Partito Antirielezionista nel 1909. Fu capo di stato maggiore di Francisco Madero nella sua prima campagna. Nella battaglia di Casas Grandes fu ferito e perse un occhio e fu anche fatto prigioniero. In seguito fu capo di stato maggiore del generale Antonio Irineo Villarreal.\nNell'agosto del 1911 fu accettato da Emiliano Zapata come governatore provvisorio dello stato di Morelos negli accordi tra Zapata e Madero nella riunione a Cuautla del 18 agosto 1911, accordi che non furono rispettati dal generale Victoriano Huerta e dal governo ad interim del presidente Francisco Le\u00f3n de la Barra, per il fatto che Hay non fu installato come governatore.\nFu nominato generale di brigata con anzianit\u00e0 l'11 maggio 1913.\nPartecip\u00f2 alla Convenzione di Aguascalientes e fu uno dei suoi principali protagonisti. Nel dibattito per scegliere il presidente interno della Convenzione Hay e Antonio Irineo Villarreal erano i principali aspiranti ma nessuno dei due fu scelto perch\u00e9 dichiarati inaccettabili per gli Zapatisti. Il generale form\u00f2 insieme ai generali \u00c1lvaro Obreg\u00f3n, Villarreal e Eugenio Aguirre Benavides, la delegazione inviata dalla Convenzione per consegnasse a Venustiano Carranza l'accordo che disponeva la fine del suo mandato come Primo Capo dell'Esercito Costituzionalista e Incaricato del Potere Esecutivo. Carranza rifiut\u00f2 di accettare la cessazione delle funzioni e solo il generale Aguirre Benavides decise di ritornare alla Convenzione mentre gli altri diedero il loro appoggio a Carranza nella sua lotta contro la Convenzione.\nFu Deputato Federale alle XXVI (1912-1914) e XXVII (1917-1918) Legislature del Congresso dell'Unione.\nSegretario degli Affari Esteri.\nFu nominato nel 1935 da L\u00e1zaro C\u00e1rdenas del R\u00edo Segretario degli Affari Esteri nel suo gabinetto, incarico che mantenne fino alla fine del periodo legislativo nel 1940.\nInsieme al presidente, fu il principale responsabile della politica estera del Messico durante questo periodo, che fu caratterizzato dal peggioramento dei conflitti in Europa. Il Messico simpatizzava con i governi di sinistra all'epoca, ma rappresentava un ragionamento strettamente in linea con il diritto internazionale e le disposizioni della Societ\u00e0 delle Nazioni. Il Messico condann\u00f2 quindi la rivolta del generale Francisco Franco contro il governo del Fronte Popolare della Seconda Repubblica spagnola nel 1936 e lo sostenne diplomaticamente durante la guerra civile spagnola. Il 29 marzo 1937, circa 807 persone fuggite dalle truppe di Franco all'ambasciata messicana a Madrid furono in grado di lasciare la Spagna sotto la protezione diplomatica. Nel giugno dello stesso anno, il Messico ricevette quasi 500 orfani di guerra spagnoli. Anche a Lev Trockij fu concesso l'asilo, arrivando in Messico il 9 gennaio 1937. Tra il 1937 e il 1938, anche le ferrovie messicane e l'industria petrolifera furono nazionalizzate, il che port\u00f2 a una breve interruzione delle relazioni diplomatiche con il Regno Unito, che protest\u00f2 contro gli interessi degli azionisti britannici. La risultante compagnia petrolifera statale Pemex esiste ancora oggi.\nDopo la fine della guerra civile spagnola, il Messico accett\u00f2 altri rifugiati, il cui numero aument\u00f2 ulteriormente all'inizio della seconda guerra mondiale, poich\u00e9 ebrei e antifascisti provenienti da Germania, Austria, Cecoslovacchia e Francia, alcuni dei quali andarono in Messico per chiedere asilo attraverso gli Stati Uniti. Citt\u00e0 del Messico divenne un centro di emigranti europei durante questo periodo. I noti intellettuali di lingua tedesca in esilio messicano a quel tempo erano Egon Erwin Kisch, Andr\u00e9 Simone, Ludwig Renn, Leo Katz, Bruno Frei, Paul Merker e Bodo Uhse. Nel marzo del 1938, il Messico fu anche l'unico paese a presentare una protesta ufficiale contro l'annessione dell'Austria al Reich tedesco, prima della Lega delle Nazioni. Il diplomatico messicano Isidro Fabela emise una nota di protesta a Ginevra il 19 marzo 1938 per conto di Eduardo Hay. Anche solo l'Unione Sovietica protest\u00f2, ma solo contro i successivi alleati occidentali, che avevano gi\u00e0 cancellato la Societ\u00e0 delle Nazioni come un effettivo organo di mantenimento della pace. Il 5 aprile 1938, l'ambasciatore del Reich tedesco in Messico Heinrich R\u00fcdt von Collenberg a Hay e, minacciando un possibile sviluppo sfavorevole delle relazioni economiche tra i due paesi, chiese il ritiro della nota di protesta, che fu rifiutata.\nAll'inizio della seconda guerra mondiale nel 1939, il Messico rimase ufficialmente neutrale. A causa del boicottaggio delle importazioni di petrolio da parte degli Stati Uniti e del Regno Unito causato dalla nazionalizzazione dell'industria petrolifera, il Messico esport\u00f2 petrolio in Germania fino al 1940, nonostante tutte le differenze ideologiche. Fu solo sotto il prossimo governo del presidente Manuel \u00c1vila Camacho che il Messico entr\u00f2 in guerra dalla parte degli Alleati nel maggio del 1942.\nEssendo Segretario degli Affari Esteri ricevette la condecorazione della Croce di Boyac\u00e1, nel Grado di Grande Ufficiale, del governo della Repubblica di Colombia e ricevette autorizzazione del Congresso dell'Unione per poter accettare e usare la stessa.\nMor\u00ec a Citt\u00e0 del Messico il 27 dicembre 1941.\nEra padre del dottore Eduardo Hay Sais, che in seguito divenne membro del Comitato olimpico messicano e coinvolto nell'organizzazione delle Olimpiadi del 1968 in Messico.\nIncarichi governativi.\nTra le molteplici cariche che ricopr\u00ec ci sono:"}
{"id": "8390138", "revid": "486946", "url": "https://it.wikipedia.org/wiki?curid=8390138", "title": "Daniel Slawson Horton", "text": ""}
{"id": "8390140", "revid": "1185701", "url": "https://it.wikipedia.org/wiki?curid=8390140", "title": "Antonella Roncelli", "text": "Biografia.\nNata nel 1959 a Ponte San Pietro, in provincia di Bergamo, a 17 anni ha partecipato ai Giochi olimpici di , nei 100 m dorso, uscendo in batteria, 4\u00aa con il tempo di 1'06\"59, nei 200 m dorso, venendo eliminata in batteria, 4\u00aa in 2'24\"45, e nella staffetta 4x100 m misti con Iris Corniani, Elisabetta Dessy e Donatella Talpo-Schiavon, uscendo anche in questo caso in batteria, 5\u00aa con il tempo di 4'31\"20.\nIn carriera ha preso parte anche ai Mondiali di Belgrado 1973 (i primi di sempre, dove \u00e8 uscita in batteria nei 100 m dorso, 4\u00aa con il tempo di 1'08\"945) e Cali 1975 e agli Europei di Vienna 1974.\nDopo il ritiro \u00e8 diventata insegnante di nuoto per bambini."}
{"id": "8390141", "revid": "1305772", "url": "https://it.wikipedia.org/wiki?curid=8390141", "title": "Neon Future IV", "text": "Neon Future IV \u00e8 il sesto album in studio del DJ statunitense Steve Aoki, pubblicato il 3 aprile 2020 dalla Ultra Music e dalla Dim Mak Records.\nDescrizione.\nSi tratta del quarto capitolo della serie \"Neon Future\" iniziata nel 2014 con \"Neon Future I\" ed \u00e8 caratterizzato dalla presenza di circa trenta brani realizzati con la partecipazione di vari artisti, tra cui i Backstreet Boys, le Icona Pop, Maluma, Mike Shinoda, gli Showtek e Travis Barker.\nL'uscita del disco verr\u00e0 promossa dalla tourn\u00e9e \"Neon Future IV: The Color of Noise Tour\", originariamente prevista per la primavera del 2020 in America nel Nord ma in seguito posticipata a causa della pandemia di COVID-19 del 2019-2021."}
{"id": "8390151", "revid": "767487", "url": "https://it.wikipedia.org/wiki?curid=8390151", "title": "Golden Gloves (film 1940)", "text": "Guanti d'oro (\"Golden gloves\") \u00e8 un film del 1940 diretto da Edward Dmytryk.\n\u00c8 un poliziesco statunitense con Richard Denning, Robert Ryan e J. Carrol Naish.\nTrama.\nNel corso di un incontro di pugilato dilettantistico un giovane ragazzo, Joey Parker, viene picchiato a morte, senza nessuna ragione.\nIl giornale si rifiuta di stampare la verit\u00e0 di ci\u00f2 che sta dietro la morte di Parker e Wally Matson si dimette in segno di protesta. La verit\u00e0 \u00e8 che Parker era solo uno dei tanti ragazzi senza scrupoli utilizzati da un promoter di boxe, Joe Taggerty, che ha pagato il silenzio del redattore del giornale.\nWally promette di ripulire la scena di pugilato dilettantistico esponendo la corruzione. Ottiene un lavoro in un piccolo giornale e convince l'editore di sponsorizzare un torneo.\nWally invita personalmente Billy Gru a partecipare alla partita di apertura del torneo. Billy \u00e8 innamorato della sorella di Joey Parker, Mary, perci\u00f2 rifiuta. Per arrivare a combattere Billy, Wally ha bisogno di convincere Mary a uscire a cena con lui. Lui le racconta la sua infanzia difficile e di come la boxe ha dato speranza di assicurare il suo futuro. Billy entra nel torneo.\nTaggerty non \u00e8 felice credendo che questo nuovo torneo iniziato da Wally lo abbia messo fuori dal mercato. Taggerty cerca di convincere Billy che Wally viene dopo la sua amata Mary.\nTaggerty va ancora oltre per sabotare il torneo. Egli paga un pugile professionista, Cliff Stanton, per inserirlo nel torneo come dilettante. Il piano di Taggerty \u00e8 rovinato quando Billy deve combattere contro Stanton. Billy batte Stanton onestamente nella lotta, l'inganno di Taggerty fallisce, e Billy vince il torneo \"Golden Gloves\"."}
{"id": "8390152", "revid": "1100311", "url": "https://it.wikipedia.org/wiki?curid=8390152", "title": "Maureen Franco", "text": "Caratteristiche tecniche.\n\u00c8 un centravanti.\nCarriera.\nNel corso della sua carriera ha disputato oltre 300 presenze nella massima serie uruguaiana."}
{"id": "8390160", "revid": "1318658", "url": "https://it.wikipedia.org/wiki?curid=8390160", "title": "I creatori di mostri", "text": "I creatori di mostri \u00e8 un romanzo di fantascientifico del 1959 scritto da Roberta Rambelli.\n\u00c8 il numero 51 della serie Urania Collezione.\nTrama.\nKrisna \u00e8 uno psicologo incaricato di comprendere per quale motivo, alcuni astronauti risiedenti sull'astronave Kappa (un'astronave di ricerca), improvvisamente impazziscano, credendo di venire divorati da mostruose creature simili a formiche rosse.\nDopo alcuni giorni di calma, i membri della Kappa, la portano a trovare un'astronave interamente d'oro massiccio, con uno squarcio, come probabile causa della deriva. L'astronave \u00e8 vuota e sembra essere un'opera costruita da umanoidi.\nQualche giorno dopo, viene trovato un pianeta abitato da protoscimmie al cui comando si rivela essere un leone. Il leone si dimostra una creatura estremamente intelligente e spiega loro l'ecosistema del suo pianeta, composto da lui e la sua famiglia a protezione degli ominidi loro assistenti ma non servi. Successivamente il Leone spiega loro che l'astronave incontrata, era una creazioni di popoli vissuti in un altro pianeta e da loro le coordinate per raggiungerlo.\nAll'arrivo sul nuovo pianeta lo scoprono abitato effettivamente da creature umanoidi, sviluppatesi in uno stadio evolutivo primitivo. Le prime creature incontrate risultano essere dei cacciatori attaccati da un orribile mostruosit\u00e0. Dopo averli salvati e con molta fatica, i componenti della Kappa, riescono a evitare di essere distrutti dal potere psichico delle creature incontrate. Una volta stabilito una comunicazione telepatica con gli umanoidi, Krisna comprende il loro terrore per un popolo venuto da un pianeta non troppo lontano. Gli invasori sconosciuti, dopo un primo e feroce attacco e dopo aver reso impossibile ogni via di fuga, erano misteriosamente spariti. Durante una perlustrazione, alcuni membri scesi sul pianeta, intercettano una comunicazione radio imprecisa e il comandante della Kappa, decide di muoversi in direzione della sorgente dell'onda.\nLasciato anche questo pianeta, e in prossimit\u00e0 di un altro, improvvisamente un componente della Kappa, subisce un attacco psichico. L'attacco viene involontariamente sventato dalla chiamata del comandante della Kappa. Krisna e Kov\u00e0cs, decidono di scendere e cercare di sgominare i creatori di mostri.\nAppena arrivati trovano un pianeta deserto, in cui una civilt\u00e0 violenta, ha lasciato solo cumuli di macerie. Entrati in quello che sembra essere il municipio, scoprono nello scantinato un mausoleo, con molti degli abitanti rinchiusi in cilindri pieni di liquido conservante. Rimasti chiusi dentro, odono tramite la voce del computer centrale, il messaggio di morte degli abitanti del pianeta su cui si trovano.\nQuesti abitanti avendo vissuto in una civilt\u00e0 violenta e dissoluta, si erano rinchiusi come ultimo scampo alla morte, in questo cimitero conservante. Intenzionati a non lasciare a nessuno la possibilit\u00e0 di riuscire a dominare l'universo, avevano progettato un sistema di onde radio per far impazzire chiunque le sentisse. Inoltre la voce meccanica comunica loro, che \u00e8 stata attivata una bomba per distruggere l'intero pianeta.\nMa l'intervento dei componenti della Kappa e le loro apparecchiature, permettono di disinnescare la bomba e di salvare Krisna e Kov\u00e0cs dal mausoleo."}
{"id": "8390162", "revid": "767487", "url": "https://it.wikipedia.org/wiki?curid=8390162", "title": "Juan \u00c1lvez", "text": "Caratteristiche tecniche.\n\u00c8 un terzino destro.\nCarriera.\nIn carriera ha disputato oltre 400 presenze in Primera Divisi\u00f3n Profesional con le maglie di (la squadra dove \u00e8 cresciuto), , e ."}
{"id": "8390165", "revid": "110157", "url": "https://it.wikipedia.org/wiki?curid=8390165", "title": "Karate ai XII Giochi panafricani", "text": "Le competizioni di lotta ai XII Giochi panafricani di Rabat 2019 si sono svolte dal 24 al 26 agosto 2019 Palais des Sports - Complexe Sportif Prince Moulay Abdellah di Rabat, in Marocco.\nNote.\n "}
{"id": "8390179", "revid": "767487", "url": "https://it.wikipedia.org/wiki?curid=8390179", "title": "National Academies Press", "text": "La National Academies Press (NAP) \u00e8 stata creata per pubblicare i rapporti pubblicati dalle National Academies of Sciences, Engineering and Medicine, dalla National Academy of Engineering, dalla National Academy of Medicine e dal National Research Council. Pubblica quasi 200 libri all'anno su una vasta gamma di argomenti nelle scienze. La missione dichiarata del PAN \u00e8 apparentemente contraddittoria: diffondere il pi\u00f9 ampiamente possibile le opere delle Accademie nazionali di scienze, ingegneria e medicina e autosostenersi finanziariamente attraverso le vendite. Questa missione ha portato a grandi sperimentazioni per quanto riguarda l'apertura alla pubblicazione online.\nPDF gratuiti.\nIl 2 giugno 2011, la NAP ha annunciato che avrebbe fornito il \"full text\" di tutti i rapporti delle National Academies of Sciences, Engineering, and Medicine come download di PDF gratuiti."}
{"id": "8390181", "revid": "298229", "url": "https://it.wikipedia.org/wiki?curid=8390181", "title": "Charley Borah", "text": ""}
{"id": "8390182", "revid": "1573940", "url": "https://it.wikipedia.org/wiki?curid=8390182", "title": "Chiesa di San Giovanni Battista (Pereto)", "text": "La chiesa di San Giovanni Battista \u00e8 un edificio religioso che si trova a Pereto (AQ)\nin Abruzzo.\nStoria.\nL'edificazione della chiesa di San Giovanni Battista, in stile gotico con riferimenti all'arte romanica, ebbe inizio presumibilmente nei primi anni del 1500 e fu completata il 1524. Nel 1592 venne completata la costruzione della campana.\nPer un lungo periodo ha rappresentato per la diocesi dei Marsi un punto di riferimento. Dal territorio di Pereto, infatti, provenivano i vescovi Maccafani che hanno guidato per un ampio arco di tempo la chiesa marsicana.\nAll'inizio del XVII secolo Gabriello Maccafani fece realizzare internamente la cappella intitolata a Santa Maria Assunta.\nLa peste del 1656 che devast\u00f2 il Regno di Napoli non caus\u00f2 a Pereto un alto numero di morti come avvenne invece in altre localit\u00e0 della piana del Cavaliere tanto che la chiesa continu\u00f2 a svolgere una funzione sepolcrale come riport\u00f2 in alcuni manoscritti settecenteschi lo scrittore Gian Gabriello Maccafani.\nIn un documento ecclesiastico del 1763 sono descritti ben quattro altari, tre laterali e quello maggiore, dedicati a Santa Maria Assunta, San Giovanni Battista, il Santissimo Crocifisso e San Giacomo.\nTra il XIX e il XX secolo l'edificio religioso \u00e8 stato oggetto di diversi lavori di restauro e consolidamento statico ed architettonico.\nDanneggiato dal terremoto di Avezzano del 1915 fu nuovamente restaurato nel 1923.\nDurante la seconda guerra mondiale i tedeschi delle SS requisirono la chiesa per motivi logistici.\nDopo un periodo di noncuranza la chiesa venne riportata all'antico splendore attraverso opere di restauro effettuate tra il 1963 e il 1985.\nLa chiesa fu diretta inizialmente dalla Confraternita del Santissimo Crocifisso a cui segu\u00ec, a cominciare dal XVIII secolo, quella di San Giovanni Battista. Nel 1909 la chiesa fu sotto la cura della Pia Congregazione della Carit\u00e0 Laicale fino al 1937 quando a gestirla torn\u00f2 la Confraternita di San Giovanni Battista.\nDescrizione.\nL'edificio religioso, a pianta rettangolare, presenta tre navate separate da pilastri su cui poggiano archi a tutto sesto. Il presbiterio \u00e8 diviso in tre porzioni, quelle laterali sono caratterizzate da piccole cappelle. \nAffreschi e altre opere, databili tra il XVI e il XVII secolo, impreziosiscono gli ambienti interni. La facciata presenta un portale in pietra in cui \u00e8 riportata la data del completamento della chiesa. Nel riquadro posto superiormente \u00e8 raffigurato San Giovanni Battista. Il campanile quadrato si erge lateralmente."}
{"id": "8390184", "revid": "1305772", "url": "https://it.wikipedia.org/wiki?curid=8390184", "title": "Are You Lonely", "text": "Are You Lonely \u00e8 un singolo del DJ statunitense Steve Aoki e del DJ norvegese Alan Walker, pubblicato il 22 febbraio 2019 come primo estratto dal sesto album in studio di Aoki \"Neon Future IV\".\nDescrizione.\nIl singolo ha visto la partecipazione del trio Is\u00e1k ed \u00e8 una rivisitazione del brano \"Lonely\", originariamente contenuto nell'album \"Different World\" di Walker del 2018. Le differenze risiedono in una maggiore estensione delle parti degli Is\u00e1k e da una produzione pi\u00f9 deep house."}
{"id": "8390193", "revid": "767487", "url": "https://it.wikipedia.org/wiki?curid=8390193", "title": "Baia di Santander", "text": "La baia di Santander \u00e8 un profondo estuario situato lungo la costa settentrionale della Spagna, sul quale si affaccia la citt\u00e0 di Santander.\nGeografia.\nLa baia comunica con il mare aperto tramite un'altra insenatura nota come El Sardinero, nella quale sorge l'isola di Mouro. L'accesso alla parte interiore della baia \u00e8 possibile tramite uno stretto compreso tra la penisola della Magdalena, nelle cui prossimit\u00e0 si trovano l'isolotto della Torre e l'isola della Horadada, e l'arenile del Puntal, una lunga striscia di dune sabbiose che protegge le tranquille acque interne della baia."}
{"id": "8390194", "revid": "149485", "url": "https://it.wikipedia.org/wiki?curid=8390194", "title": "Complexe Sportif Prince Moulay Abdellah", "text": ""}
{"id": "8390201", "revid": "287204", "url": "https://it.wikipedia.org/wiki?curid=8390201", "title": "Nasir al-Din Muhammad Shah III", "text": "N\u0101\u1e63ir al-D\u012bn Mu\u1e25ammad Sh\u0101h () fu figlio del Sultano F\u012br\u016bz Sh\u0101h \u1e6cughl\u0101q e apparteneva alla dinastia \u1e6cughl\u0101q che governava il Sultanato di Delhi. \nQuando Ab\u016b Bakr Sh\u0101h \u1e6cughl\u0101q divenne Sultano a Delhi, Mu\u1e25ammad Sh\u0101h e suo zio lo contrastarono e lottarono contro Ab\u016b Bakr per il trono del Sultanato. Infine Ab\u016b Bakr fu sconfitto e Mu\u1e25ammad Sh\u0101h gli succedette, regnando dal 1390 al 1394, quando mor\u00ec per malattia."}
{"id": "8390202", "revid": "76963", "url": "https://it.wikipedia.org/wiki?curid=8390202", "title": "Torre Catalano", "text": "Carriera.\nCatalano ha iniziato a lavorare nel mondo dello spettacolo come direttore della fotografia della seconda unit\u00e0 nel video musicale del singolo Yes We Can, cantato dal rapper Will.i.am. In seguito \u00e8 divenuto noto al pubblico per il documentario \"Mayor of Strawberry Fields,\" riguardo alla cultura urbana dei senzatetto di Central Park, e per aver co-prodotto e co-diretto il mediometraggio per la cantautrice pop Katy Perry dal titolo \"Katy Perry Makes a Video: California Gurls\".\nIl suo cortometraggio dal titolo \"Seasick Sailor\" ha vinto il premio alla \"migliore regia\" e al \"miglior attore\" (Keir Gilchrist) al Williamsburg Independent Film Festival del 2013.\nCatalano ha fondato la societ\u00e0 di produzione \"The Colors You Like\" con il produttore Billy Mann.\nNel 2015 ha diretto un breve video dal titolo \"I Have OCD. This Is What It\u2019s Like to Be in My Mind for 3 Minutes\" volto a sensibilizzare il pubblico sul tema dei disturbi ossessivo-compulsivi, di cui anch'egli soffre. Il video viene pubblicato sul sito web della community The Mighty e sul canale YouTubedella stessa, ottenendo in breve tempo pi\u00f9 di due milioni di visualizzazioni.\n\u00c8 stato sposato con l'attrice Martha MacIsaac, che ha partecipato con lui alla pellicola \"Seasick Sailor\", dal 2010 al 2015."}
{"id": "8390216", "revid": "1480390", "url": "https://it.wikipedia.org/wiki?curid=8390216", "title": "Langkloof", "text": "Il Langkloof \u00e8 una lunga valle sudafricana situata tra le province del Capo Occidentale e del Capo Orientale.\nGeografia.\nLa valle si estende longitudinalmenye per una lunghezza totale di circa 160 chilometri in maniera parallela alla costa, dalla quale \u00e8 separata dai monti Tsitsikamma. "}
{"id": "8390221", "revid": "287204", "url": "https://it.wikipedia.org/wiki?curid=8390221", "title": "Yacht rock", "text": ""}
{"id": "8390222", "revid": "287204", "url": "https://it.wikipedia.org/wiki?curid=8390222", "title": "Sister (pastiglie)", "text": "Sister (pastiglie) \u00e8 un singolo della rapper italiana Chadia Rodr\u00edguez, pubblicato il 5 ottobre 2018 come quarto estratto dal primo EP \"Avere 20 anni\".\nDescrizione.\nLa canzone \u00e8 ispirata a \"Pastiglie\" dei Prozac+."}
{"id": "8390224", "revid": "436907", "url": "https://it.wikipedia.org/wiki?curid=8390224", "title": "Hit Your Heart (Dagny e Steve Aoki)", "text": "Hit Your Heart \u00e8 un singolo della cantante norvegese Dagny e del DJ statunitense Steve Aoki, pubblicato l'8 marzo 2019."}
{"id": "8390225", "revid": "827882", "url": "https://it.wikipedia.org/wiki?curid=8390225", "title": "Yacht Rock", "text": ""}
{"id": "8390238", "revid": "404449", "url": "https://it.wikipedia.org/wiki?curid=8390238", "title": "Avere 20 anni", "text": "Avere 20 anni \u00e8 il primo EP della rapper italiana Chadia Rodr\u00edguez, pubblicato l'11 gennaio 2019."}
{"id": "8390250", "revid": "404449", "url": "https://it.wikipedia.org/wiki?curid=8390250", "title": "Dale (Chadia Rodr\u00edguez)", "text": "Dale \u00e8 il singolo di debutto della rapper italiana Chadia Rodr\u00edguez, pubblicato il 20 aprile 2018. Una versione remix \u00e8 stata inclusa nell'EP di debutto \"Avere 20 anni\"."}
{"id": "8390255", "revid": "287204", "url": "https://it.wikipedia.org/wiki?curid=8390255", "title": "Sarebbe comodo", "text": "Sarebbe comodo \u00e8 un singolo della rapper italiana Chadia Rodr\u00edguez, pubblicato l\u201911 gennaio 2019 come sesto estratto dall'EP di debutto \"Avere 20 anni\"."}
{"id": "8390257", "revid": "767487", "url": "https://it.wikipedia.org/wiki?curid=8390257", "title": "Gabriel Pontremoli", "text": "Biografia.\nRabb\u00ec Gavri\u2019\u00e8l Pontremoli, detto anche Gabriel Pontremoli nacque a Casale Monferrato da Aron Mois\u00e8 Pontremoli, anch'egli rabbino, esponente di una famiglia di mercanti, originaria dello stato romano, che nel XV secolo si era insidiata nella cittadina di Pontremoli. A seguito degli studi religiosi incominci\u00f2 l'attivit\u00e0 rabbinica, proseguendo la tradizione di famiglia che in seguito ha dato innumerevoli e rabbini tra cui Hiyya Pontremoli, Benjamin Pontremoli, Eliseo Pontremoli ed Esdra Pontremoli.\nFu a capo della Yeshiv\u00e0 di Casale Monferrato, e partire dal 1714 divenne Rabbino Capo di Torino. Oltre alle sue conoscenze di Talm\u00f9d e di Poseq\u00ecm, fu anche grande conoscitore della Kabbal\u00e0.\nFu fermo oppositore degli epigoni del sabbatianesimo, ed ebbe in particolar modo un ruolo nella controversia contro Nechemy\u00e0 Hayun. Alcuni suoi responsi compaiono nelle opere di autori a lui contemporanei, fra i quali il , mentre altri rimasero manoscritti, compresi quelli composti in italiano."}
{"id": "8390258", "revid": "31886", "url": "https://it.wikipedia.org/wiki?curid=8390258", "title": "Intercalazione (cronologia)", "text": "In cronologia intercalazione o embolismo \u00e8 l'inserimento di una unit\u00e0 di tempo (secondo, minuto, ora, giorno, settimana, o mese) aggiuntiva in un calendario o in un orologio per riallineare approssimativamente le loro indicazioni, che sono convenzionali, con un ciclo astronomico.\nIntercalazione di mesi.\nL'intercalazione di un mese \u00e8 caratteristica dei calendari lunisolari ed \u00e8 necessaria per riallineare la data solare media del capodanno lunare con quella del capodanno solare. Normalmente i mesi intercalari, detti comunemente \"mesi embolismici\", vengono inseriti in accordo con il ciclo metonico. Gli anni lunari in cui cade il mese intercalare si dicono \"anni embolismici\".\nIntercalazione di giorni.\nL'intercalazione di giorni \u00e8 necessaria sia nei calendari solari che in quelli lunari.\nNei calendari solari (che ovviamente contengono un numero intero di giorni) occorre aggiungere periodicamente uno o pi\u00f9 giorni per far corrispondere la durata media dell'anno calendariale con la durata dell'anno tropico, il cui valore medio \u00e8 di 365,2422 giorni. \nIn particolare:\nNei calendari lunari, invece, occorre aggiungere periodicamente un giorno alla durata dell'anno lunare comune (pari a 354 giorni) per far meglio coincidere il novilunio con l'inizio del mese lunare. In particolare nel calendario lunare islamico viene aggiunto un giorno in pi\u00f9 all'ultimo mese dell'anno per 11 volte ogni 30 anni. Anche nei calendari lunisolari vengono aggiunti giorni intercalari per lo stesso motivo. La maggior parte dei giorni intercalari necessari viene ottenuta inserendo gli stessi giorni inseriti negli anni bisestili.\nIntercalazione di settimane.\nIl calendario delle settimane usato anticamente dagli ebrei e in cui l'anno dura 364 giorni, potrebbe aver previsto l'intercalazione di settimane, ma non c'\u00e8 accordo fra gli studiosi sul possibile schema di intercalazione.\nUna forma di intercalazione delle settimane \u00e8 invece prevista dalla norma ISO 8601, che assegna ogni settimana a un anno calendariale se il suo gioved\u00ec appartiene a quell'anno. In pratica la norma opera come se l'anno fosse composto da 52 o da 53 settimane a seconda del numero di gioved\u00ec che esso include. La cinquantatreesima settimana pu\u00f2 essere considerata una settimana intercalare di un calendario di 364 giorni.\nIntercalazione di secondi.\nNegli orologi atomici che misurano il tempo coordinato universale (UTC) viene aggiunto un secondo intercalare alla durata del giorno medio quando necessario per tenere conto del rallentamento della rotazione terrestre dovuto alle maree. Questa aggiunta si verifica in modo irregolare ma in media ogni 18 mesi."}
{"id": "8390270", "revid": "124913779", "url": "https://it.wikipedia.org/wiki?curid=8390270", "title": "La regina del flow", "text": "La regina del flow (titolo originale \"La reina del flow\") \u00e8 una telenovela colombiana formata da due stagioni ( la prima di 82 puntate e la seconda da 90) prodotta da Teleset e Sony Pictures per Caracol Televisi\u00f3n e Netflix nel 2018. I protagonisti sono Carolina Ramirez, Andr\u00e9s Sandoval e Carlos Torres, con la partecipazione di Lucho Velasco nel ruolo di antagonista principale.\nLa telenovela \u00e8 andata in onda in Colombia su Caracol Televisi\u00f3n dal 12 giugno al 9 novembre 2018, mentre in Italia \u00e8 disponibile sulla piattaforma on demand Netflix. Il 28 luglio 2019 \u00e8 stata confermata la produzione di una seconda stagione per il 2020. La seconda stagione della serie \u00e8 disponibile sulla piattaforma Netflix Italia dal 17 novembre 2021.\nTrama.\nAnno 2001. Yeimy Montoya \u00e8 una ragazza di 17 anni con uno straordinario talento per il Flow. Yemy riesce a comporre splendide rime a ritmo di musica, che appunta quotidianamente su un quaderno. La ragazza \u00e8 affascinata da Carlos Cruz, che si fa chiamare artisticamente \"Charly Flow\". Purtroppo Yeimy finisce in carcere a seguito dell'omicidio dei suoi genitori avvenuto per mano di Duver Cruz, soprannominato \"Man\u00edn\", a capo della locale malavita e zio di Charly. Proprio a seguito dell'incarcerazione di Yeimy il ragazzo entra in possesso del suo quaderno, grazie al quale costruisce la sua fortunatissima carriera di cantante, senza mai rivelare che i suoi brani musicali, che spopolano tra i giovanissimi, sono in realt\u00e0 opera di Yeimy. La ragazza, dal canto suo, rinchiusa in carcere, aspetta solo di essere liberata per vendicarsi di Charly e prendersi ci\u00f2 che le spetta.\nAnno 2018. Dopo diciassette anni di carcere, Yeimy giunge ad un accordo con le autorit\u00e0 e le viene concessa la scarcerazione. Man\u00edn per\u00f2, che ora gestisce un fiorente impero di narcotraffico, paga una carcerata per avvelenare Yeimy. La ragazza miracolosamente si salva, ma la polizia le propone di comunicare ufficialmente la sua morte e di farle avere una falsa identit\u00e0 per potersi avvicinare a Charly e smascherare i traffici di suo zio. La giovane donna, che non aspetta altra occasione per potersi vendicare dei due, accetta ed assume la falsa identit\u00e0 di Tamy Andrade, una sexy produttrice musicale. Ora la sua vendetta \u00e8 pronta, ma sono tante sfide che attendono il suo cammino, prima tra tutte la forte attrazione per Charly che Yeimy si porta dietro fin da adolescente."}
{"id": "8390278", "revid": "173006", "url": "https://it.wikipedia.org/wiki?curid=8390278", "title": "Embolismo (cronologia)", "text": ""}
{"id": "8390279", "revid": "92723", "url": "https://it.wikipedia.org/wiki?curid=8390279", "title": "Palacio Vergara", "text": "Il Palazzo Vergara \u00e8 un immobile patrimoniale ubicato all'interno del parco Quinta Vergara, nella citt\u00e0 di Vi\u00f1a del Mar, regione di Valpara\u00edso, in Cile. \u00c8 stato dichiarato monumento storico tramite il Decreto Exento n.\u00ba 2479, del 31 luglio 2008.\nStoria.\nDopo che il terremoto del 1906 distrusse la casa di famiglia, Blanca Vergara fece costruire un nuovo edificio sulle fondazioni dell'anteriore dagli architetti Ettore Petri e Alejandro Petri. L'edificio vide la luce nel 1910.\nNel 1941 la citt\u00e0 di Vi\u00f1a del Mar compr\u00f2 il palazzo e il parco, che pass\u00f2 cos\u00ec ad essere di uso pubblico, per poi essere destinato al Museo e Scuola di Belle Arti.\nIl terremoto del 2010 ha inciso in forma considerevole sulla struttura del palazzo, perci\u00f2 nel 2015 sono stato avviate le opere di riparazione. Attualmente si trova chiuso da riparazioni fino nuovo avviso.\nDescrizione.\nCostruito in uno stile neogotico veneziano, che si riflette negli archi a sesto acuto delle facciate, presenta saloni interni decorati da arazzi bordati d'oro e seta. \nL'arredo delle stanze presenta diversi stili: dal rococ\u00f2, al Luigi XVI e Stile Impero."}
{"id": "8390280", "revid": "1505830", "url": "https://it.wikipedia.org/wiki?curid=8390280", "title": "Amaro dell'Etna", "text": "L'Amaro dell'Etna \u00e8 un amaro italiano prodotto per la prima volta nel 1901. La sua produzione avviene nello stabilimento di Augusta, nel libero consorzio comunale di Siracusa in Sicilia.\nStoria.\nAmaro dell\u2019Etna nasce nel 1901 in Sicilia, con una miscela di erbe e piante aromatiche.\nCaratteristiche.\nInfuso di erbe, frutti, radici e fiori con prevalenti note di arance amare e liquirizia, ha 29 gradi alcoolici.\nMixology.\nViene usato anche come amaricante per dei cocktail."}
{"id": "8390286", "revid": "1480390", "url": "https://it.wikipedia.org/wiki?curid=8390286", "title": "Castello Wulff", "text": "Il Castello Wulff \u00e8 un edificio storico che si affaccia sul mare, situato nella citt\u00e0 di Vi\u00f1a del Mar, in Cile.\nFu costruito nel 1906 dalla famiglia Wulff ed \u00e8 stato dichiarato monumento storico nazionale il 20 settembre 1995 dal Ministero dell'Educazione.\nStoria.\nGustavo Wulff, commerciante tedesco di carbone, nonch\u00e9 trasportatore marittimo, emigr\u00f2 in Cile nel 1881. Nel 1904, acquist\u00f2 dal dott. Teodoro Von Schoeders di terreno di fronte al Cerro Castillo, a Vi\u00f1a del Mar. Costru\u00ec la nuova casa nel 1906 e nel 1917 assunse l'architetto Alberto Cruz Montt per trasformare la casa in un castello. Alla fine fu aggiunta una nuova torre, costruita su alcune rocce del lato nord e un ponte per unire la struttura.\nNel 1946, la signora Esperanza Artaza Matta eredit\u00f2 la propriet\u00e0 e chiese a un altro architetto, Jos\u00e9 Alcalde, di ristrutturarla. La torre meridionale fu quindi rimossa.\nLa citt\u00e0 acquist\u00f2 il castello nel 1959. Dal 1960 al 1988 ha ospitato il Museo Naval de la Armada de Chile (Museo delle Forze della Marina Cilena). Tra il 1990 e il 1999 ha ospitato la collezione dello scrittore Salvador Reyes Figueroa."}
{"id": "8390288", "revid": "767487", "url": "https://it.wikipedia.org/wiki?curid=8390288", "title": "Land o' Lizards", "text": "Land o' Lizards \u00e8 un film muto del 1916 diretto da Frank Borzage che ne \u00e8 anche l'interprete principale. Altri interpreti della pellicola erano Harvey Clark, Laura Sears, Perry Banks, Anna Little, Jack Richardson.\nTrama.\nIl miglior ranch del territorio \u00e8 stato occupato abusivamente da una banda chiamata \"Bar C\", ma non si trova nessuno sufficientemente coraggioso da sfidare la masnada fino a quando non viene scoperto l'oro in quei terreni. Con i milioni di dollari in palio, una societ\u00e0 per lo sviluppo del territorio ingaggia \"the Stranger\", un tipo tosto che conquista il rispetto dalla banda i cui membri, anche se riluttanti, consegnano il ranch a quello che rivendica il possesso della terra quale legittimo proprietario, tale Dave Moore. L'uomo, un allevatore locale, ritiene che la terra sia legalmente sua e \"Stranger\" inizia a lavorare per lui. Ma la banda sembra non essere d'accordo e non passa molto tempo che le cose si inaspriscono, tanto che Dave finisce ucciso. Bobbie, la sua unica figlia che, fino a quel momento si era sempre vestita da ragazzo, si rivela essere invece una giovane donna e \"Stranger\" si innamora di lei. Con l'aiuto degli abitanti del paese, \"Stranger\" riesce finalmente a sbarazzarsi della banda e, in tribunale, sostiene la richiesta fatta a suo tempo da Moore per il possesso del ranch. La terra viene definitivamente affidata a Bobbie che, dopo esserne entrata in possesso, sposa l'amato \"Stranger\".\nProduzione.\nIl film (chiamato anche \"The Land O' Lizards\") fu prodotto dalla American Film Manufacturing Company.\nDistribuzione.\nDistribuito dalla Mutual (Masterpictures De Luxe Edition), il film usc\u00ec nelle sale statunitensi il 18 settembre 1916. Ne venne fatta una riedizione che, distribuita dalla Aywon Film, usc\u00ec il 30 marzo 1922 con il titolo \"Silent Shelby\".\nConservazione.\nCopia completa della pellicola si trova conservata negli archivi dell'Instituto Valenciano de Cinematografia di Valencia."}
{"id": "8390296", "revid": "1573940", "url": "https://it.wikipedia.org/wiki?curid=8390296", "title": "Anorrhinus tickelli", "text": "Il bucero di Tickell (Anorrhinus tickelli ()), che deve il nome al suo scopritore, il colonnello Samuel Tickell, \u00e8 un uccello della famiglia dei Bucerotidi originario del Sud-est asiatico.\nDescrizione.\nDimensioni.\nMisura 60\u201365\u00a0cm di lunghezza, per un peso di 854-912\u00a0g nel maschio e di 683-797\u00a0g nella femmina.\nAspetto.\nQuesto bucero di cospicue dimensioni, della taglia simile a quella del bucero orientale, ha il becco e il casco di colore giallo-avorio, con una sfumatura un po' pi\u00f9 marrone su quest'ultimo. Il maschio ha la testa, la nuca e le parti superiori di colore ambra-marrone, con riflessi verde oliva. Le parti inferiori, vale a dire il mento, il collo, i lati del collo, il petto, il ventre e le copritrici caudali inferiori, sono interamente rosso ruggine. Le remiganti secondarie e primarie sono nerastre; queste ultime hanno anche la punta bianca. Le due timoniere centrali sono dello stesso colore del dorso, ma hanno una banda terminale bianca. Le timoniere esterne sono nero-verdastre con delle estremit\u00e0 chiare. L'iride \u00e8 marrone brillante, le zampe e i piedi marrone scuro.\nLa femmina adulta si distingue dal maschio soprattutto per il becco bruno-grigiastro scuro. Ha la testa e le parti superiori marrone scuro, di tonalit\u00e0 pi\u00f9 scura ma molto simile a quella del maschio. Le parti inferiori sono bruno-grigiastre, pi\u00f9 scure che nel maschio. L'iride e le zone glabre sono identiche. Le zampe e i piedi sono nero-brunastri.\nIl bucero di Austen, un tempo considerato una sua sottospecie, si differenzia per il colore chiaro della testa e della gola. Inoltre, in questa specie, la femmina ha il becco giallo chiaro di colore simile a quello del maschio, mentre nel bucero di Tickell maschio e femmina hanno becchi di colori differenti.\nBiologia.\nSi ritiene che il bucero di Tickell sia una specie sedentaria e territoriale, nonostante effettui delle incursioni irregolari verso quote pi\u00f9 elevate. Non conosciamo con esattezza le sue modalit\u00e0 di ricerca del cibo, ma si presume che non si discostino molto da quelle del bucero di Austen, che va in cerca di cibo in gruppi di 2-15 esemplari prevalentemente nella volta della foresta. Il bucero di Tickell insegue le sue prede in volo, ma le cattura anche tra il fogliame.\nAlimentazione.\nIl bucero di Tickell si nutre di frutta e di piccoli animali. La sua dieta \u00e8 composta da almeno 32 tipi di piante e da molte variet\u00e0 di artropodi. Mangia anche pipistrelli, lucertole, molluschi terrestri, lombrichi, nidiacei e uova di altre specie di uccelli. In Thailandia, durante la stagione riproduttiva, la sua dieta \u00e8 composta per il 22% da fichi, per il 37% da altri frutti e per il 40% da prede animali.\nRiproduzione.\nLa stagione di riproduzione varia a seconda delle regioni. In Birmania la deposizione delle uova ha luogo da febbraio ad aprile; in Thailandia le uova vengono deposte da febbraio a marzo, all'inizio della stagione secca. Come il bucero di Austen, anche questa specie mette in atto una nidificazione di tipo cooperativo. Attorno al nido, infatti, gravita fino ad un massimo di 10 assistenti, sia maschi che femmine. Il nido \u00e8 posto nella cavit\u00e0 naturale del tronco di un albero, tra 3 e 8 metri di altezza. La nidiata comprende due o tre uova, raramente cinque, la cui incubazione dura circa 30 giorni. I piccoli nascono nudi e hanno una pelle giallo rosata. La femmina resta rinchiusa nella cavit\u00e0 con i piccoli fino alla fine del ciclo riproduttivo. Il maschio li alimenta rigurgitando il cibo all'interno della cavit\u00e0. Durante la sua reclusione volontaria, la madre effettua la muta completa delle remiganti e delle timoniere. L'involo dei giovani ha luogo 62 giorni dopo la schiusa.\nDistribuzione e habitat.\nIl bucero di Tickell \u00e8 originario del Sud-est asiatico, dove occupa un areale particolarmente ristretto limitato alla Birmania meridionale e alle regioni adiacenti della Thailandia occidentale. Frequenta le foreste sempreverdi e decidue situate in regioni collinari, in particolare nelle zone dove i grandi alberi formano dei fitti boschetti.\nConservazione.\nQuesta specie, pur non essendo ancora in pericolo di estinzione, viene classificata come \u00abprossima alla minaccia\u00bb (\"Near Threatened\") per il fatto di occupare un areale molto ristretto, il che la rende sensibile al degrado ambientale."}
{"id": "8390298", "revid": "124267798", "url": "https://it.wikipedia.org/wiki?curid=8390298", "title": "Guerre veneziano-genovesi", "text": "Le guerre veneziano-genovesi furono quattro guerre tra la Repubblica di Venezia e la Repubblica di Genova che si svolsero tra il 1256 e il 1381. Gli scontri tra le due potenze si svolsero quasi sempre in mare. Bisogna aggiungere che anche durante i periodi di pace, gli episodi di pirateria e violenza tra le due comunit\u00e0 commerciali erano all'ordine del giorno.\nNella prima, chiamata Guerra di San Saba nel 1256-1270, nonostante i Veneziani dimostrarono la loro superiorit\u00e0 in battaglia, non furono in grado di estromettere i genovesi da Bisanzio e dal Mar Nero. Nella seconda del 1294-1299 i genovesi si presero una rivincita. Anche questo conflitto si concluse in una fase di stallo, cos\u00ec come la terza nel 1350-1355, in cui Venezia si alle\u00f2 con gli Aragonesi.\nNella quarta del 1377-1381 Venezia si trov\u00f2 circondata da vari fronti e si trovo i genovesi all'ingresso della Laguna. Un enorme sforzo bellico port\u00f2 la Serenissima alla vittoria finale seppur stremata.\nGuerra di San Saba.\nIl primo conflitto su vasta scala tra Genova e Venezia, chiamato anche Guerra di San Saba nacque da una disputa tra mercanti ad Acri. Futili motivi, in realt\u00e0 alimentati da vecchie ruggini che avevano escluso i Genovesi dall'Impero Latino, portarono ad un attacco genovese al quartiere veneziano. I veneziani assieme ai pisani i provenzali, i templari e alcuni membri della nobilt\u00e0 locale si misero contro i catalani, gli anconetani, l'ordine degli ospedalieri, altri nobili locali e i genovesi. Una flotta inviata da Venezia sotto Lorenzo Tiepolo nel 1257 sconfisse una flotta genovese al largo di Acri quando arriv\u00f2 a giugno dell'anno successivo.\nNel 1261 con la firma del Trattato di Ninfeo tra Genova e l'imperatore di Nicea Michele VIII Paleologo avvenne la riconquista della vecchia capitale bizantina di Costantinopoli dall'Impero latino di Costantinopoli (protetto da Venezia).\nSul lato marittimo la marina veneziana mantenne il dominio in battaglia sui genovesi. Le maggiori battaglie che si verificarono, ad Acri nel 1258, a Settepozzi in Eubea nel 1263 e al largo di Trapani in Sicilia nel 1266, furono schiaccianti vittorie veneziane. I genovesi invece si concentrarono sugli attacchi ai convogli commerciali veneziani con atti di pirateria tra cui la battaglia di Saseno.\nLe controversie tra i genovesi e l'imperatore Michele VIII permisero ai Veneziani la possibilit\u00e0 di avere dei privilegi commerciali nell'impero bizantino, con una tregua firmata nel 1268. La guerra termin\u00f2 nel 1270 con la Pace di Cremona, mediata da Luigi IX di Francia e Papa Clemente IV che desideravano organizzare l'ottava crociata e avevano bisogno delle flotte veneziane e genovesi per questa impresa. In seguito alla pace Venezia nel frattempo, aveva aumentato il suo potere in ci\u00f2 che rimaneva del Regno di Gerusalemme ma non riusc\u00ec a impedire il rilancio dei commerci genovesi nel mondo bizantino e il dominio commerciale nel Mar Nero, che dur\u00f2 fino alla conquista ottomana di Costantinopoli nel 1453.\nGuerra di Curzola.\nLa continua rivalit\u00e0 tra le due potenze port\u00f2 a degli scontri nel 1291 e di fatto alla ripresa della guerra nel 1295. Nel 1294 una flotta Veneziana fu distrutta da una flotta navale delle colonie orientali di Genova al largo dell'importante porto del Mar Nero di Laiazzo in Armenia Ciliciana. Successivamente i Veneziani ricostruirono una flotta che saccheggi\u00f2 i porti di Phokaia nell'Egeo e Caffa in Crimea e bruci\u00f2 l'insediamento senza mura di Pera fuori Costantinopoli.\nNel 1296 i mercanti genovesi di Costantinopoli distrussero il quartiere veneziano uccidendo i suoi abitanti. Nonostante la tregua bizantina-veneziana del 1285, l'imperatore bizantino Androniko II Paleologo si schier\u00f2 immediatamente con i genovesi arrestando i sopravvissuti veneziani al massacro, tra cui il bailo veneziano Marco Bembo.\nNel luglio 1296, la flotta veneziana, al comando di Ruggiero Morosini Malabranca, prese d'assalto il Bosforo. Nel corso della battaglia furono catturati vari possedimenti genovesi nel Mediterraneo e nel Mar Nero, tra cui la citt\u00e0 di Focea. Anche la colonia genovese di Galata sul Corno d'oro dalla capitale bizantina, fu bruciata. Il \"basileus\" bizantino tuttavia, prefer\u00ec a quel punto evitare la guerra.\nNel 1298 quando la flotta genovese sotto Lamba Doria entr\u00f2 nell'Adriatico diede l'avvio ad una sanguinosa battaglia tra le due repubbliche al largo di Korcula (Curzola). La flotta veneziana sotto Andrea Dandolo fu distrutta. Anche i genovesi avevano subito delle gravi perdite e decisero di tornare in patria piuttosto che avanzare verso Venezia.\nFu nella battaglia di Curzola che Marco Polo, in lotta per la sua Venezia, fu fatto prigioniero e mentre era in prigione scrisse le sue memorie.\nNel 1299 con il Trattato di Milano le due Repubbliche firmarono la pace. I Veneziani invece continuarono la guerra con i Bizantini.\nGuerra degli Stretti.\nLe controversie sul Mar Nero provocarono lo scoppio di un'altra guerra nel 1350, in cui Venezia si alle\u00f2 col Re Pietro IV di Aragona, che era in contrasto con Genova per il controllo della Sardegna. Gli Aragonesi entrarono in guerra nel 1351.\nNel 1351 una grande flotta genovese al comando di Pagano Doria assedi\u00f2 la colonia veneziana di Negroponte prima di avanzare a Costantinopoli. L'imperatore bizantino Giovanni VI, che aveva perso una breve guerra con i genovesi nel 1348-1349 vedeva di buon occhio un'alleanza con i veneziani che li aveva gi\u00e0 aiutati negli attacchi nel quartiere bizantino di Pera. Una flotta veneziano-catalana sotto Niccol\u00f2 Pisani arriv\u00f2 poco dopo e un\u00ec le forze con i bizantini. Nel febbraio 1352 avvenne la Battaglia dello Stretto combattuta nel Bosforo. Entrambe le parti subirono gravi perdite, ma le perdite pi\u00f9 gravi furono inflitte agli Aragonesi, inducendo Pisani a ritirarsi e permettendo a Doria di costringere Bisanzio a uscire dalla guerra.\nNell'agosto 1353, l'Allenza marittima veneziano-aragonese comandata da Pisani, ottenne una schiacciante vittoria sui genovesi sotto Antonio Grimaldi, al largo di Alghero, in Sardegna. Provati dalla sconfitta la Repubblica di Genova si sottomise a Giovanni Visconti, signore di Milano, per assicurarsi il sostegno finanziario. Nel 1354 Pagano Doria sorprese Pisani durante il suo ancoraggio all'isola di Sapienza, nel Peloponneso, canquistando cos\u00ec l'intera flotta veneziana. Questa sconfitta contribu\u00ec alla deposizione del doge Marino Faliero che venne decapitato e Venezia fece pace con Genova il 1\u00ba giugno 1355. Seppur anche tale guerra si concluse in un nulla di fatto, Venezia fu attaccata dal Re Luigi I d'Ungheria che si impossess\u00f2 della Dalmazia approfittandone del momento di debolezza. Genova non avendo pi\u00f9 necessit\u00e0 di sostegno da parte di Milano pose fine a tale dominio nel 1356.\nGuerra di Chioggia.\nNel 1376 imperatore bizantino Giovanni V cedette a Venezia l'isola di Tenedo. Tale isola era in una posizione strategica in quanto vicino allo stretto di Dardanelli. I Genovesi videro minacciato il loro accesso al Mar Nero e quindi appoggiarono il figlio di Giovanni Andronikos IV, a conquistare il trono, in cambio del passaggio di propriet\u00e0 dell'isola alla Repubblica di Genova. I Veneziani non accettarono tale mossa e stettero nell'isola. I genovesi non riuscirono a prendere Tenedos dai veneziani nell'assedio del 1377, ma riuscirono a costruire un'alleanza con diversi nemici della Serenissima:il Regno di Ungheria, il Ducato d'Austria, il Patriarcato d'Aquileia e i Carraresi del Comune di Padova. Venezia si alle\u00f2 con la Signoria di Milano il cui esercito minacci\u00f2 Genova dal lato nord, e con il Regno di Cipro, che fu sconfitto in una guerra con Genova nel 1373-74 e sottoposto controvoglia all'egemonia genovese.\nUna piccola flotta genovese guidata da Luciano Doria entr\u00f2 nell'Adriatico nel 1378 e sconfisse i veneziani comandati da Vettor Pisani a Pola nel 1379. Luciano Doria venne ucciso in battaglia, i genovesi vennero raggiunti da alcuni rinforzi comandati da Pietro Doria. Dopodich\u00e9 avanzarono verso Venezia.I genovesi catturarono il porto di Chioggia ma vennero respinti dalle difese della laguna veneta, mentre gli alleati Padovani attaccavano la Serenissima da terra.\nNel dicembre del 1379 il ritorno della flotta Veneziana capeggiata da Carlo Zeno intrappol\u00f2 le navi del porto di Chioggia facendo affondare le navi anche con l'uso dell'artiglieria. I genovesi intrappolati all'interno furono costretti ad arrendersi nel giugno 1380.\nI combattimenti continuarono anche dopo fino alla mediazione di Amedeo VI di Savoia che mise d'accordo le due parti a sottoscrivere la pace di Torino nel 1381. Nonostante la vittoria a Chioggia, la guerra era stata finanziariamente disastrosa anche per Venezia.\nConseguenze.\nLa guerra di Chioggia lasci\u00f2 ancora una volta irrisolta la rivalit\u00e0 tra Venezia e Genova. Venezia gradualmente ricostru\u00ec le sue finanze pubbliche e riusc\u00ec ad espandersi nella terraferma. Genova ebbe meno successo nel gestire i debiti accumulati durante le guerre cadendo in una crisi finanziaria profonda nei decenni successivi. La sua instabilit\u00e0 politica cronica divenne acuta dopo il 1390, contribuendo all'accettazione della sovranit\u00e0 francese nel 1396. Il primo di una serie di periodi prolungati di dominio straniero durante il XV secolo, che ridusse la sua libert\u00e0 di azione.\nQuesti sviluppi contrastanti diminuirono la capacit\u00e0 di Genova di competere politicamente e economicamente con Venezia, sebbene le sue fortune commerciali continuarono a prosperare fino alla met\u00e0 del XV secolo. Dopo il 1400, l'espansione del potere aragonese nel Mediterraneo occidentale rappresent\u00f2 una minaccia crescente per Genova. Con gli Aragonesi vi furono una serie di guerre su vasta scala (1420\u201326; 1435\u201344; 1454\u201358) che misero in secondo pieno le rivalit\u00e0 con Venezia.\nAnche Venezia messo in secondo piano le rivalit\u00e0 con Genova in seguito all'ascesa dell'Impero Ottomano. Nei secoli successivi le guerre turco-veneziane segneranno il futuro della Serenissima fino al 1797 anno della caduta della Repubblica di Venezia.\nAtti di pirateria tra Veneziani e Genovesi (sottoposti al controllo francese nel frattempo) continuarono fino alla vittoria Veneziana nella battaglia di Modone nel 1403. Genova pass\u00f2 sotto un periodo di dominio milanese. Il conflitto tra Milano e Venezia durante le guerre di Lombardia riport\u00f2 Genova ad un'altra battaglia navale dove venne sconfitta a San Fruttuoso nel 1431. Tuttavia, la rivalit\u00e0 aveva cessato di essere una considerazione dominante negli affari di entrambe le citt\u00e0."}
{"id": "8390299", "revid": "6923", "url": "https://it.wikipedia.org/wiki?curid=8390299", "title": "Piazza Sotomayor", "text": "La piazza Sotomayor \u00e8 una piazza ubicata nella citt\u00e0 cilena di Valpara\u00edso, considerata il fulcro della citt\u00e0, nonch\u00e9 l'asse principale del quartiere del porto. Al suo centro si trova il Monumento agli Eroi di Iquique, dove giacciono i resti di Arturo Prat. Sulla piazza si affaccia anche l'edificio della Armada de Chile, che corrisponde all'antica \"Intendencia\".\nAttualmente costituisce un importante centro archeologico, poich\u00e9 nel suo sottosuolo si trovano i resti del primo molo della citt\u00e0, costruito con i resti della fregata Esmeralda, sottratta da Thomas Cochrane all'armata spagnola.\nChiamata originalmente plaza de la Aduana, ha cambiato poi il nome in plaza del Palacio, fino ad ottenere il suo odierno nome in onore di Rafael Sotomayor, importante ministro del XIX secolo.\nNella piazza ha avuto sede la prima Borsa Commerciale del Cile. Il 23 gennaio 1979 \u00e8 stato dichiarata , insieme a tutti gli edifici che la circondano, e allo stesso tempo \u00e8 stata dichiarato monumento storico l'edificio della Armada.\nUbicazione.\nLa piazza Sotomayor \u00e8 ubicata ai piedi del cerro Cordillera, di fronte al molo Prat.\n\u00c8 circondata da edifici di differenti stili, tra cui l'ex edificio delle Poste (dove attualmente risiede il Ministero della Cultura, delle Arti e del Patrimonio), l'ex edificio dell'Intendencia (che attualmente \u00e8 la sede dell'Armada de Chile) e l'edificio della Stazione Porto della Metropolitana di Valpara\u00edso.\nStoria.\nTra il 1831 e il 1832, l'architetto inglese Juan Stevenson, ha costruito l'edificio della Dogana dove oggi \u00e8 situata l'Armada de Chile. Da quel momento la piazza \u00e8 divenuta nota come la \"piazza della dogana\". Tra il 1839 e il 1841, lo stesso Stevenson ha costruito la Dogana di San Agust\u00edn, dove oggi si trovano i Tribunali di Giustizia.\nNel 2013 il Centro di Studi Patrimoniali della Pontificia Universit\u00e0 Cattolica di Valpara\u00edso ha restaurato la facciata dell'edificio e il monumento agli Eroi di Iquique nella piazza."}
{"id": "8390306", "revid": "26630", "url": "https://it.wikipedia.org/wiki?curid=8390306", "title": "Robbie Williams (giocatore di snooker)", "text": "Carriera.\nRobbie Williams esordisce ufficialmente allo Shoot-Out 2013 battendo al primo turno Ding Junhui, uscendo in quello successivo contro Jack Lisowski. Nella stagione 2013-2014 raggiunge le semifinali dell'Indian Open, dove esce per mano di Ding, poi riesce a prendere parte al Campionato mondiale 2014, dove viene battuto subito al primo turno da Neil Robertson per 10-2. Williams fa un bel cammino anche all'International Championship 2017, battendo nel corso del torneo Joe Perry e Robertson, venendo poi battuto ai quarti da Mark Selby futuro vincitore."}
{"id": "8390307", "revid": "767487", "url": "https://it.wikipedia.org/wiki?curid=8390307", "title": "L'uccello del piacere", "text": "L'uccello del piacere \u00e8 un film pornografico del 1989.\nTrama.\nUn film ambientato nel 1400 in cui una giovane principessa trascorreva le sue giornate avvolta nella pi\u00f9 profonda tristezza perch\u00e9 non riusciva a trovare l'uccello che la rendesse felice ma un giorno..."}
{"id": "8390313", "revid": "404449", "url": "https://it.wikipedia.org/wiki?curid=8390313", "title": "3G (Chadia Rodr\u00edguez)", "text": "3G \u00e8 un singolo della rapper italiana Chadia Rodr\u00edguez, pubblicato il 12 dicembre 2018 come quinto estratto dal primo EP \"Avere 20 anni.\"\nIl singolo \u00e8 stato prodotto da Big Fish e ha visto la partecipazione vocale del rapper Jake La Furia."}
{"id": "8390316", "revid": "124739032", "url": "https://it.wikipedia.org/wiki?curid=8390316", "title": "Cattedrale anglicana di San Paolo (Valpara\u00edso)", "text": "La Cattedrale anglicana di San Paolo \u00e8 un tempio anglicano ubicato sul cerro Concepci\u00f3n nella citt\u00e0 di Valpara\u00edso. \u00c8 stato dichiarato monumento storico il 19 luglio 1979 ed \u00e8 divenuto una cattedrale il 19 marzo 2016.\nStoria.\nA partire dal 1837 iniziarono ad arrivare sporadicamente nella citt\u00e0 dei cappellani anglicani, per servire la comunit\u00e0 anglosassone residente a Valpara\u00edso. Il divieto di culto in pubblico per religioni diverse da quella cattolica rendeva molto difficili i servizi religiosi, cos\u00ec come proibiva i luoghi di ritrovo per i fedeli di altre religioni, che venivano chiamati \"dissidenti\". In Cile si promulg\u00f3 una legge che permise il culto privato di religioni distinte alla cattolica solo nel 1865.\nNel 1857 il console britannico William Rouse decise ad organizzare una raccolta di fondi col fine di comprare terreni e costruire una chiesa anglicana.\nLa costruzione del tempio anglicano fu fortemente ostacolata, al punto di considerare che non potesse essere di grandezza maggiore che l'edificio riservato alla Chiesa Cattolica, n\u00e9 avere una porta pi\u00f9 grande.\nIl disegno della cattedrale \u00e8 stato terminato nel 1858 dell'architetto e ingegnere inglese William Lloyd, che era giunto in Cile per costruire la ferrovia di Valpara\u00edso a Santiago. Dopo il terremoto del 1906, la chiesa \u00e8 stata restaurata da Carlo Federico Claussen infine, nel 1912, ha assunto la forma odierna.\nLo stile dell'edificio \u00e8 neogotico, dotato di una sola navata con la struttura di legno. Il tetto \u00e8 coperto di ferro galvanizzato."}
{"id": "8390342", "revid": "110157", "url": "https://it.wikipedia.org/wiki?curid=8390342", "title": "Tiro con l'arco ai XII Giochi panafricani", "text": "Le competizioni di tiro con l'arco ai XII Giochi panafricani di Rabat 2019 si sono svolte dal 27 al 30 agosto 2019 presso la Pista d'atletica \u2013 Centre National des Sports Moulay Rachid di Rabat, in Marocco. \u00c8 stata la prima edizione dei Giochi panafricani in cui si sono svolte gare di tiro con l'arco.\nI risultati della competizione sono state considerati validi per la qualificazione ai Giochi olimpici estivi di ."}
